{"url": "https://trud.bg/%d0%b4%d0%be%d0%bd%d0%b0%d0%bb%d0%b4-%d1%82%d1%80%d1%8a%d0%bc%d0%bf-%d0%b5-%d0%be%d0%b1%d1%81%d1%8a%d0%b4%d0%b8%d0%bb-%d0%b8%d0%b7%d1%82%d0%b5%d0%b3%d0%bb%d1%8f%d0%bd%d0%b5%d1%82%d0%be-%d0%bd%d0%b0/", "text": "Държавният глава на САЩ Доналд Тръмп е обсъдил с президента на Турция Реджеп Тайип Ердоган изтеглянето на американските военнослужещи от Сирия, предава AFP. Лидерът на Белия дом сподели в социалната мрежа „Туитър“, че е обсъдил Сирия и „бавното и координирано изтегляне на американските войски от района“ в телефонен разговор с турския си колега. Президентът на САЩ информира, че двамата лидери са имали „дълъг и продуктивен разговор“. Двамата са дискутирали също близкоизточната радикална групировка „Ислямска държава“ и „силно разширяващата се търговия“. По-рано турският министър на външните работи Мевлют Чавушоглу обяви, че турско-американската работна група ще се срещне във Вашингтон на 8 януари, за да обсъди изтеглянето на САЩ от Сирия. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.12.23", "title": " Доналд Тръмп е обсъдил изтеглянето на американските военни от Сирия с президента на Турция"}
{"url": "https://trud.bg/%d0%bc%d0%be%d0%bd%d1%82%d0%b8%d1%80%d0%b0%d1%85%d0%b0-%d0%be%d1%89%d0%b5-220-%d0%bd%d0%be%d0%b2%d0%b8-%d0%b5%d0%bb%d0%b5%d0%ba%d1%82%d1%80%d0%be%d0%bd%d0%bd%d0%b8-%d1%82%d0%b0%d0%b1%d0%bb%d0%b0/", "text": "Близо 1200 е броят на електронните табла в София, съобщи БГНЕС, позовавайки се на информация от Столичната община. От там поясниха, че средствата за поставянето им е осигурено по европейска програма. В последните дни бяха монтирани 220 от тях като 6 от новопоставените са полиметрични. Такива има на спирките на „Орлов мост”, „Плиска”, „Окръжна болница” и „Лъвов мост”. На четири реда тече информация за превозните средства, които минават от там и времето, в което се очаква да пристигнат на място. Информацията е достъпна и за хора със зрителни проблеми посредством гласово оповестяване. Под таблата са поставени маршрутите на всяка линия, а на гърба на новите устройства има карта на градската транспортна мрежа. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.12.23", "title": " Монтираха още 220 нови електронни табла в София"}
{"url": "https://trud.bg/%d0%b0%d1%80%d0%b5%d1%81%d1%82%d1%83%d0%b2%d0%b0%d0%bd%d0%b8%d1%82%d0%b5-%d0%b7%d0%b0-%d0%bf%d1%83%d1%81%d0%ba%d0%b0%d0%bd%d0%b5%d1%82%d0%be-%d0%bd%d0%b0-%d0%b4%d1%80%d0%be%d0%bd%d0%be%d0%b2%d0%b5/", "text": "Мъжът и жената,   за пускането на дронове над лондонското летище „Гетуик“ в навечерието на Коледа, са освободени без да им бъдат повдигнати обвинения, предава AFP. „И двамата сътрудничиха изцяло на нашите следователи и съм доволен, че вече няма подозрения срещу тях за инцидентите в „Гетуик“, подчерта в изявление началникът на на полицията в Съсекс Джейсън Тингли. Агенцията припомня, че произшествието от петък доведе до сериозни нарушения в разписанието на полетите от лондонското летище в навечерието на Коледните празници. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com    ", "date": "2018.12.23", "title": " Арестуваните за пускането на дронове над „Гетуик“ са освободени без повдигнати обвинения"}
{"url": "https://trud.bg/%d1%82%d1%83%d1%80%d1%81%d0%ba%d0%b8-%d0%bf%d0%b0%d1%88%d0%b0-%d0%bf%d0%b0%d0%bb%d0%b8-%d0%b3%d0%b0%d0%b1%d1%80%d0%be%d0%b2%d0%be-%d0%bf%d0%be-%d0%bf%d1%80%d0%b0%d0%b7%d0%bd%d0%b8%d1%86%d0%b8%d1%82/", "text": "„Да се знае в лето 1798-о, месец дикемврия, когато ся развали село Габрово, та сякоха хората по Рождество Христово…“ Тази приписка в стара богослужебна книга напомня за една кошмарна Коледа в края на ХVIII век. На 25 декември 1798 г. Хюсеин капудан-паша превзема града и наемниците му кърджалии три дни колят и обират наред. Режат глави и първом ги носят в конака на пашата за бакшиш, а сетне ги хвърлят в реката. Тъй си изпаща непокорният балкански градец, задето застава на страната на Осман Пазвантоглу в свадите му с Портата. Три години по-рано Пазвантоглу, обявен от привържениците си за видински паша, разбива пратения срещу него румелийски бейлербей Мустафа паша и решава да разшири владенията си. С 80-хилядна войска той излиза от Видин и скоро почти цяла Северна България е негова. Пазвантоглу обявява, че се е вдигнал не срещу султана, а срещу министрите му, реформите и новите данъци. Това привлича към него еничарите, най-силно засегнати от реформите във войската, а гръмките му манифести за свобода и справедливост за всички поданици бързо спечелват симпатията на населението. Уплашена от разширяващото се влияние на бунтовника, Портата праща против него Хюсеин капудан-паша, зет и фаворит на султан Селим III, начело на 120 000 въоръжени мъже. Той пристига на 20 декември в село Шипка и праща оттам известие на габровци да излязат да го посрещнат, защото ще смаже главата на Пазвантоглу. „Ще те посрещнем с барут и куршуми, та ако обичаш, заповядай!“, отговорят дръзко те, подучени от Османовия представител в града. По това време гражданската власт в Габрово се представлява от един чорбаджия, който поддържа десетина добре въоръжени мъже, наречени панти, задължени да се бият заедно със заптиетата при нападения над града. Дружен отпор Габрово е оградено със стена от дебели цепеници, пред която има дълбок окоп. Разгневеният паша понечва да мине с войската си Балкана, но укрепилите се на връх „Св. Никола“ (Шипка) Османови войници и габровци го отблъскват в лют бой. Три дни напразно се опитва капудан-пашата да мине прохода и накрая решава да си послужи с хитрост. Пръска войските си из околните села и пуска слух, че ще пробва да мине през Хаинбоаз. Като го зърват от върха да напуска село Шипка, габровци въздъхват облекчено и бързешком се спускат у дома си да срещат Коледа. Ала още на Бъдни вечер турчинът се връща. Минава Балкана през нощта с помощта на един водач шипченец и навръх Рождество се появява на горния край на града. Габровци залостват портите и почват да се защитават, ала скоро са надвити от многобройния неприятел. Предателството Последни остават да се бият трима панти – Йовко Мухът, брат му Пенко и Йончо Семерджията. Те се заключват в Резовската воденица и с точни изстрели свалят всеки явил се наоколо турчин. Кърджалиите заобикалят воденицата и започват да гърмят, ала без успех – дебелите й стени са като крепост. По едно време стрелбата стихва и някакъв просяк, натоварен със съчки и с чувалче под мишница, изскача отпред. От воденицата му кресват да бяга. „Убийте ме! – отговаря той. – По-добре да умра от християнска, а не от поганска ръка!“ Никой не стреля. Дрипльото стига под стрехата на воденицата и изсипва чувалчето си, пълно със слама и сено, в една празна бъчва. Струпва съчките отгоре, сипва малко барут, пали го с огнивото и докато пантите се усетят, бъчвата пламва, по нея и воденицата. Тримата мъже се спускат през капандурата във водата и хукват през реката към баира. Пада убит само един – късите му ботуши се напълват с вода и му попречват да бяга. На 28 декември Хюсеин капудан-паша заповядва да запалят града и потегля с войската си за Видин. Изгаря по-голямата част от Габрово заедно с двете църкви „Св. Иван“ и „Св. Петка“. Скрилите се по горите жители се връщат, изгасяват огъня и спасяват каквото могат. И се залавят всички дружно пак да си вдигнат къщи, за да го има алтън Габрово и до днес.   Затворници разиграват подаръците на комар Никола Обретенов, заловен от потерите в Балкана след разбиването на четата на Христо Ботев, е осъден от турския извънреден съд в Русе на смърт. По-късно присъдата е заменена с доживотно заточение в Мала Азия. През декември 1877 г. той вече се намира в затвора Сен Жан д’Акр и заедно със своите другари по съдба, сред които е и Кирил Ботев, се готвят да посрещнат коледните празници. От страх пред европейското обществено мнение турската затворническа управа се опитва да прояви известно уважение към християнския религиозен празник. По този повод във вторника преди Коледата, както свидетелства в дневника си Обретенов, заточениците са заведени на баня, „за да са измием от нечистотиите, които набираме във влажния си затвор“. В четвъртък управата раздава на всекиго по малко кюмюр, за да посрещнат Рождество Христово със запален мангал. По същото време пристига и „католишкият поп да посети гърците, що са католици – както си спомня Обретенов. – Донесе им облекла, постелки и завивки, но те ще ги изиграят на комар, защото те са хора пунгаши и не знаят да работят, та да ядат“. На самата Коледа Обретенов и другарите му пишат писма на своите близки, коментират оскъдните новини, които достигат до тях за развоя на Руско-турската война, разказват спомени от собствената си бунтовна дейност. На следващия понеделник им носят дар от местното православно население – тенджера сварена кокошка с ориз. По силата на Сан-Стефанския мирен договор Никола Обретенов е освободен през 1878 г. и се завръща в отечеството си.                  ", "date": "2018.12.23", "title": " Турски паша пали Габрово по празниците\t\t\t"}
{"url": "https://trud.bg/%d1%84%d1%80%d0%b0%d0%bd%d1%86%d0%b8%d1%8f-%d0%b7%d0%b0%d0%bb%d0%be%d0%b2%d0%b8-16-%d0%bc%d0%b8%d0%b3%d1%80%d0%b0%d0%bd%d1%82%d0%b8-%d0%bf%d1%8a%d1%82%d1%83%d0%b2%d0%b0%d0%bb%d0%b8-%d1%81-%d0%ba/", "text": "16 мигранти, включително две деца, опитали се да стигнат с рибарски кораб от Франция до Великобритания, бяха спрени тази нощ край северното френско пристанище Булон сюр Мер, съобщиха местните власти, цитирани от Франс прес. Около 04.45 ч. (5.45 ч. българско време) капитанството в Булон сюр Мер било разтревожено от необичайно поведение на плавателен съд при излизане от пристанището, съобщи в комюнике морската префектура за Ламанш и Северно море. Рибарски кораб плавал без светлини, не отговарял на радиосигнали и поел по странен курс. Тогава френският Център за морски операции извикал специален спасителен кораб, който да подпомогне плавателния съд, отдалечил се вече на 10 км. от френския бряг. Така властите взели в свои ръце съдбата на 16-те мигранти „в както изглежда добро здравословно състояние“. От октомври опитите мигранти да прекосят водите между Франция и Великобритания зачестиха въпреки рисковете, свързани с натоварения морски трафик, силните течения и ниската температура на водата, отбелязва Франс прес. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.12.23", "title": " Франция залови 16 мигранти, пътували с кораб към Великобритания"}
{"url": "https://trud.bg/%d0%b2%d0%bb%d0%b0%d1%81%d1%82%d0%b8%d1%82%d0%b5-%d0%bd%d0%b0-%d0%b8%d0%bd%d0%b4%d0%be%d0%bd%d0%b5%d0%b7%d0%b8%d1%8f-%d0%bf%d1%80%d0%b5%d0%b4%d1%83%d0%bf%d1%80%d0%b5%d0%b4%d0%b8%d1%85%d0%b0-%d0%b7/", "text": "Властите на Индонезия предупредиха за опасност от ново цунами, което да удари страната, предава РИА Новости, като се позовава на местни медии. На жителите на окръзите Панделанг, Серанг и Южен Лампунг е препоръчано да избягват районите по крайбрежието на Зондския пролив заради опасността от ново цумани. „Серията   на вулкана Кракатау все още продължава, това може да предизвика отново цунами“, цитира агенцията думите на представител на компетентните органи в Индонезия. Междувременно   на загиналите в резултат на  , което удари Индонезия в събота, продължава да се увеличава. По последни данни жертви на стихията са 222-ма души. Съгласно разпространените данни, пострадалите са 843-ма души, 28 други са в неизвестност. Сред загиналите няма чужденци, увериха властите. Голямата вълна връхлетя бреговете на Южна Суматра и Западна Ява в събота вечер, без да бъде издадено предупреждение за гражданите от компетентните органи, следящи ситуацията. Стотици сгради са унищожени от вълната, която удари бреговете около 21:30 (16:30 часа българско време ) в събота след изригването на вулкана Анак Кракатау, известен като „детето“ на легендарния Кракатау. Бедствието е нанесло щети на девет хотела и 480 къщи в района. Спасителните екипи претърсват развалините за оцелели. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.12.23", "title": " Властите на Индонезия предупредиха за опасност от ново цунами"}
{"url": "https://trud.bg/%d0%ba%d1%80%d0%b0%d1%8f%d1%82-%d0%bd%d0%b0-%d1%81%d0%b2%d0%b5%d1%82%d0%b0-%d1%89%d0%b5-%d0%b4%d0%be%d0%b9%d0%b4%d0%b5-%d0%be%d1%82-%d0%b0%d0%bc%d0%b5%d1%80%d0%b8%d0%ba%d0%b0/", "text": "Вестник „Африканер” (ЮАР) съобщава, че Африканският национален конгрес получил запитване от САЩ, в което американците канят ЮАР да стане „част от плана” по ликвидиране на последствията от стихийните бедствия в САЩ. На Южна Африка са обещани по 10 млрд. долара годишно в течение на десет години. Съгласно плана в ЮАР трябва да бъдат изградени временни жилища за милиони американци. Освен ЮАР планът предвижда участието на Бразилия, Аржентина и Австралия. Масова гибел В американския щат Айдахо, в националния парк Йелоустоун, се намира голям вулкан и по-точно – супервулкан. Днес това е огромна яма с площ 3825 кв. км. Но резервоарът с магма е разположен относително плитко – само на някакви си осем километра. Ако настъпи изригване – а според прогнозите на учените това ще се случи в близките години, – супервулканът ще изхвърли най-малко 2,5 хил. куб. м вулканично вещество. Лавата, пожарите, отровните сероводородни изпарения ще станат причина за масовата гибел на хората. Заради гигантската озонова дупка в небето ще се увеличи радиацията и едва ли не цялата територия на Съединените щати, както и част от Канада, ще се превърнат в нов Чернобил. Нещо повече, учените са уверени, че предполагаемото изригване на спящия засега Йелоустоунски вулкан ще предизвика „ехо” по целия свят: ще изригнат още няколко стотин по-малки вулкана, в това число и океански, съпроводени с цунами. Половината свят ще загине. Част от другата половина ще потъне в мрак, защото пепелта ще закрие слънчевата светлина. При изригване супервулканът може да изхвърли лава и вулканични вещества до 100 км в атмосферата. В много страни рязко ще застудее. Например Норвегия ще заприлича на Антарктида. Още през първите месеци на тази природна катастрофа ще загине една трета от населението на планетата – мнозина ще умрат от студ и глад. Откъде тези мрачни прогнози? Според най-нови данни температурата в някои гейзерни езера на американския супервулкан се е повишила с до 20оС. За три месеца учените са зафиксирали повече от шестдесет подземни труса. Геологическата служба на САЩ съобщила за земетресение, настъпило на 13 април в 00:04:44 ч. 2014 година местно време, с магнитут 5,3 степен, в района на Южен Айдахо. Трусът е бил на дълбочина 10 км в района на Йелоустоунския супервулкан. По-рано било регистрирано най-силното земетресение от 30 години насам. Преселване на хора При това дивите зверове на стада напускат резервата Йелоустоун. Американското правителство бие тревога и дори планира скъпоструващи програми по преселването на американци на други континенти. Според Radio Network, позовавайки се на (ресурс за южноафрикански новини) правителството на САЩ се опитва да принуди други правителства да реализират програми по преместването на американци на по-безопасни места на планетата – например в Южна Африка. Според специалистите в САЩ, Йелоустоунският супервулкан ще изригне в близките десет години, затова Белият дом предложил да изплати на страните, които ще приемат американски граждани, финансиране в размер на 10 млрд. долара годишно за тези десет години. С тях приемащите държави трябва спешно да осигурят жилища на американците, които ще трябва да напуснат родината си в случай на природен катаклизъм. Европа също е застрашена  Не само американците са уверени, че вулканът ще изригне. Д-р Жан-Филип Перила от Националния център за научни изследвания в Гренобъл отбелязва, че Франция също е подложена на процеси на нарастване на магмата. Французите също говорят за събуждане на вулканите в близките десет години. Последното известно на учените изригване на супервулкан е станало вероятно преди около 70 000 години край езерото Тоба на о. Суматра. То предизвикало вулканична зима, която продължила шест-осем години. Последствията от природния катаклизъм обаче се усещали още хиляда години… АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com                ", "date": "2018.12.23", "title": " Краят на света ще дойде от Америка\t\t\t"}
{"url": "https://trud.bg/%d0%be%d1%81%d1%8a%d0%b6%d0%b4%d0%b0%d0%bd-%d0%b7%d0%b0-%d1%83%d0%b1%d0%b8%d0%b9%d1%81%d1%82%d0%b2%d0%be-%d0%b5-%d1%83%d1%81%d0%bf%d1%8f%d0%bb-%d0%b4%d0%b0-%d0%b8%d0%b7%d0%b1%d1%8f%d0%b3%d0%b0-%d0%b4/", "text": "Осъждан за убийство и други престъпления мъж е успял да избяга от обекта, на който работи в София, информира  , позовавайки се на свои източници. Затворникът вече е арестуван, но смущаващото в случая е, че той е трябвало да се труди… на територията на Националната следствена служба. Димитър Стоянов вчера се очаквало да се прибере в затворническото общежитие в Казичене, където изтърпява наказание при по-лек режим, но така и не се върнал. Все още не са ясни обстоятелствата, при които е успял да напусне НСлС. Веднага е започнало издирването на Стоянов, като той е бил заловен днес и вече се намира в Софийския затвор. Бягството обикновено води до удължаване на наказанието зад решетките.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.12.23", "title": " Осъждан за убийство е успял да избяга, докато се труди в сградата на Националната следствена служба\t\t\t"}
{"url": "https://trud.bg/%d1%82%d1%83%d1%80%d1%86%d0%b8%d1%8f-%d1%80%d0%b0%d0%b7%d0%bf%d0%be%d0%bb%d0%b0%d0%b3%d0%b0-%d0%b4%d0%be%d0%bf%d1%8a%d0%bb%d0%bd%d0%b8%d1%82%d0%b5%d0%bb%d0%bd%d0%b8-%d1%81%d0%b8%d0%bb%d0%b8-%d0%bf/", "text": "Турция разполага допълнителни сили по границата си със Сирия, предаде Ройтерс, като се позовава на информация на турската агенция ДХА. По данни на ДХА около 100 военни коли са се насочили към границата. Засилената военна активност се наблюдава броени дни след като турският президент Реджеп Тайип Ердоган обяви, че Турция ще отложи планираната военна операция срещу сирийските кюрдски милиции Сили за защита на народа (СЗН) в Северна Сирия. Ердоган направи изявлението, след като САЩ обявиха, че ще изтеглят войниците си от Сирия, отбелязва Ройтерс. ДХА информира, че турският военен конвой, насочил се към граничния град Килис (окръг Хатай), включва танкове, гаубици, автобуси, превозващи командоси. Част от военната техника и персоналът ще бъдат разположени по граничните постове, докато някои войници и военни коли са преминали в Сирия (през турския град Елбейли), съобщава агенцията. Елбейли е разположен на 45 километра от северния сирийски град Манбидж, за който Анкара и Вашингтон имат големи разногласия. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com    ", "date": "2018.12.23", "title": " Турция разполага допълнителни сили по границата със Сирия"}
{"url": "https://trud.bg/%d0%bd%d0%b5%d0%b7%d0%b0%d0%ba%d0%be%d0%bd%d0%bd%d0%b0-%d1%81%d0%b5%d1%87-%d0%bd%d0%b0-%d0%b1%d1%8f%d0%bb-%d0%b1%d0%be%d1%80-%d0%b2-%d1%80%d0%b0%d0%b7%d0%bb%d0%be%d0%b6%d0%ba%d0%be/", "text": "66 дървета от вида бял бор са били отсечени от неизвестни лица през миналата нощ в местността „Мразеница“, в района на горското стопанство в Разлог, съобщи БНР. Повалената дървесина, която е над 50 кубически метра, е била оставена на място. Лесничеите предполагат, че действията са умишлени и са насочени срещу засилените мерки за охрана на горите. Над 30 са нарушителите- рецидивисти, на които са съставяни по над 10 акта за незаконна сеч на дървесина. Повечето от тях са предадени на прокуратурата. За последния случай от миналата нощ са уведомени органите на МВР, които провеждат следствени действия за откриване на извършителите на престъплението. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.12.23", "title": " Незаконна сеч на бял бор в Разложко"}
{"url": "https://trud.bg/222-%d1%81%d1%82%d0%b0%d0%bd%d0%b0%d1%85%d0%b0-%d0%b6%d0%b5%d1%80%d1%82%d0%b2%d0%b8%d1%82%d0%b5-%d0%bd%d0%b0-%d1%86%d1%83%d0%bd%d0%b0%d0%bc%d0%b8%d1%82%d0%be-%d0%b2-%d0%b8%d0%bd%d0%b4%d0%be%d0%bd/", "text": "Броят на загиналите в Индонезия от вълната   нарасна до 222 души, а ранените вече са над 800, съобщиха местните власти, които се опасяват, че цифрите ще се увеличават през следващите часове, предаде АФП. „Загинали са 222 души, 843 души са ранени и 28 се водят за изчезнали“, съобщи говорителят на индонезийската агенция за реакции при бедствия Сутопо Пурво Нугрохо, подчертавайки, че вероятно през следващите часове жертвите ще станат повече. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.12.23", "title": " 222 станаха жертвите на цунамито в Индонезия, ранените са над 800 (ВИДЕО)"}
{"url": "https://trud.bg/%d0%bc%d0%be%d0%ba%d1%8a%d1%80-%d0%ba%d0%be%d0%bc%d0%b8%d0%ba%d1%81%d0%be%d0%b2-%d0%b5%d0%ba%d1%88%d1%8a%d0%bd-%d0%bd%d0%b0%d0%b2%d0%be%d0%b4%d0%bd%d1%8f%d0%b2%d0%b0-%d0%ba%d0%b8%d0%bd%d0%b0%d1%82/", "text": "“Аквамен” е най-мащабният премиерен филм на седмицата и представлява мокър комиксов екшън, който си е поставил целта да наводни кината и да изплува като бокс-офис шампион. Джейсън Момоа е в главната роля, а Амбър Хърд както винаги е просто страхотно секси. Ето го и сюжета: “Полу-човек, полу-Атландец, Аквамен е отдаден боец, който научава, че е законния наследник на подводното кралство, като в същото време се чувства отхвърлен и от двата свята. В света на хората той е Артър Къри, отгледан от баща си Том. В същото време, той е и първороден син на кралица Атлана. Неговото съществуване би трябвало да е причина за разбирателство между двата свята, но обединението им зависи от действията му.В “Аквамен” настъпва този момент. С общи усилия Джеймс Уан и Джейсън Момоа успяват да пренесат на големия екран култовия герой на DC, като отдават почит на оригиналния комикс, и в същото време го преосмислят за съвременната публика.”", "date": "2018.12.23", "title": " Мокър комиксов екшън наводнява кината\t\t\t"}
{"url": "https://trud.bg/%d0%b5%d0%bc%d0%b0%d0%bd%d1%8e%d0%b5%d0%bb-%d0%bc%d0%b0%d0%ba%d1%80%d0%be%d0%bd-%d1%80%d0%b0%d0%b7%d0%ba%d1%80%d0%b8%d1%82%d0%b8%d0%ba%d1%83%d0%b2%d0%b0-%d1%80%d0%b5%d1%88%d0%b5%d0%bd%d0%b8%d0%b5/", "text": "Държавният глава на Франция Еманюел Макрон разкритикува решението на президента на САЩ Доналд Тръмп да изтегли американските сили от Сирия, като заяви, че „съюзникът трябва да бъде надежден“, предава AFP. Говорейки от столицата на Чад Нджамена, Макрон заяви: „Дълбоко съжалявам за решението“ на Тръмп да изтегли американските войски. Съответното лидерът на Белия дом взе миналата седмица, като обяви, че „Ислямска държава“ в Сирия е победена. „Да бъдеш съюзник означава да се бориш с рамо до рамо. Съюзникът трябва да бъде надежден, да се координира с другите си съюзници“, заяви Макрон, добавяйки, че Франция прави точно това в Чад в борбата срещу джихадистките групировки. Френският президент отдаде почит на бившия американски министър на отбраната Джеймс Матис, който подаде оставка след решението на Тръмп за Сирия. „Искам тук да отдам почит на генерал Матис… за една година видяхме, че той надежден партньор“, подчерта Макрон на пресконференция с чадския си колега Идрис Деби. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com        ", "date": "2018.12.23", "title": " Еманюел Макрон разкритикува решението на САЩ за изтегляне от Сирия"}
{"url": "https://trud.bg/%d0%b4%d0%bc%d0%b8%d1%82%d1%80%d0%b8%d0%b9-%d0%bf%d0%b5%d1%81%d0%ba%d0%be%d0%b2-%d1%83%d0%b2%d0%b5%d1%80%d0%b8-%d0%bf%d1%83%d1%82%d0%b8%d0%bd-%d0%bd%d0%b5-%d1%81%d0%b5-%d0%bf%d0%bb%d0%b0%d1%88%d0%b8/", "text": "Няма такива въпроси, на които държавният глава на Руската федерация Владимир Путин да се страхува да отговори. Това увери говорителят на Кремъл Дмитрий Песков в предаване за телевизионния канал „Россия-1“, предава TACC. „Не, абсолютно няма. Когато даде да му се задават въпроси, той знаеше, че украинският журналист няма да го попита за успехите на руската икономика“, отбеляза Песков, коментирайки Голямата пресконференция, която руският президент даде по-рано тази седмица, и въпросите, зададени на Путин от негови критици. „Именно той им даде думата. Не показва ли това по най-добър начин, че е отворен за всякакви сериозни въпроси и да им отговаря?“, припомни говорителят на Кремъл. Песков разкри, че следващата „Пряка линия“ с държавния глава на Русия ще се проведе преди майските празници догодина. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com  ", "date": "2018.12.23", "title": " Дмитрий Песков увери: Путин не се плаши от никакви въпроси"}
{"url": "https://trud.bg/%d0%bf%d1%80%d0%b5%d0%bc%d0%b8%d0%b5%d1%80%d1%8a%d1%82-%d0%b1%d0%be%d1%80%d0%b8%d1%81%d0%be%d0%b2-%d0%b8%d0%b7%d0%bf%d1%80%d0%b0%d1%82%d0%b8-%d1%81%d1%8a%d0%b1%d0%be%d0%bb%d0%b5%d0%b7%d0%bd%d0%be-2/", "text": "Министър-председателят Бойко Борисов изпрати съболезнователна телеграма до президента на Република Индонезия Джоко Уидодо, съобщиха от правителствената информационна служба. “От името на правителството на Република България и от свое име изказвам най-дълбоки съболезнования за многобройните жертви на разрушителното цунами в Зондския пролив, между островите Ява и Суматра”, казва премиерът Борисов в съболезнователния адрес. “В този трагичен момент моля, Ваше превъзходителство, да предадете най-искреното ни съчувствие към болката на семействата и близките на загиналите и на приятелския индонезийски народ”, посочва министър-председателят. Той пожела и бързо възстановяване на всички пострадали при природното бедствие. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com  ", "date": "2018.12.23", "title": " Премиерът Борисов изпрати съболезнователна телеграма до президента на Индонезия Джоко Уидодо"}
{"url": "https://trud.bg/%d0%b4%d0%b2%d0%b0%d0%bc%d0%b0-%d0%b4%d1%83%d1%88%d0%b8-%d1%81%d0%b0-%d1%80%d0%b0%d0%bd%d0%b5%d0%bd%d0%b8-%d0%bf%d1%80%d0%b8-%d1%82%d0%b5%d0%b6%d0%ba%d0%b0-%d0%ba%d0%b0%d1%82%d0%b0%d1%81%d1%82%d1%80/", "text": "Двама души пострадаха тежко, след като колата им се удари в дърво на пътя за Суходол, съобщи БНР. На място са изпратени три линейки. Единият от пострадалите е отведен в шокова зала на „Пирогов“ в много тежко състояние с опасност за живота. Най-вероятната причина за инцидента е несъобразена скорост. Изпратени са и екипи на полицията. Движението в района се осъществява без затруднения. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com  ", "date": "2018.12.23", "title": " Двама души са ранени при тежка катастрофа на пътя за Суходол"}
{"url": "https://trud.bg/%d0%b5%d0%bc%d0%b8%d0%bb%d0%b8-%d0%b1%d0%bb%d1%8a%d0%bd%d1%82-%d1%88%d0%be%d1%83%d0%b1%d0%b8%d0%b7%d0%bd%d0%b5%d1%81%d1%8a%d1%82-%d0%b5-%d0%bf%d0%b0%d0%b7%d0%b0%d1%80-%d0%b7%d0%b0-%d0%bc%d0%b5%d1%81/", "text": "Обичам бавните романси Когато се подготвям за роля с американски акцент говоря така през целия ден, през цялото време. Постоянно съм с акцента и извън снимачната площадка. Само по този начин мога да се справя Американците са много по-открити, по-отворени. Има нещо почти декламаторско и демонстративно в начина, по който те изразяват емоциите си. Британците сме по-затворени, сякаш потискаме вътрешния си живот в публичните си комуникации. Емили Блънт е една от най-качествените дами в съвременното престижно кино. Тя е британско бижу в короната на Холивуд. Родена е в аристократично семейство от висшата класа на Лондон и от рано показва артистичен потенциал. Прави страхотни роли в “Сикарио”, “На ръба на утрешния ден”, “Дяволът носи Прада”, “Агенти на съдбата”, “Върколакът” и др. В последно време се отличи и със силни изяви в топ трилърите “Момичето от влака” и “Нито звук”, а сега предстои да я гледаме в легендарната роля на Мери Попинс в продължението на едноименната класика, озаглавено “Мери Попинс се завръща”. Емили Блънт съчетава страхотна сексуална енергия и интригуваща интелектуалност.  – Емили, как оценявате сегашната ситуация в Холивуд, в светлината на сеизмичните скандали, които разтърсиха индустрията в последните две години? – Шоубизнесът е пазар за месо. Винаги е бил. В последно време просто завесата се вдигна и видяхме какво се случва. Дано да е за добро. Годишните филмови награди също приличат на пазар за месо – хора се събират и те оценяват. Решават дали това, което си направил изобщо струва нещо. Не е това причината да правиш кино. Ако мислиш за наградите ще се разконцентрираш и вероятно ще се провалиш. – Днес Вие сте филмова суперзвезда, но като момиче сте имала проблеми със заекването. Лесно ли се справихте с този дефект? – Заекването ми беше огромен проблем в детсвото. Децата ми се подиграваха, чувствах се изолирана. Но в крайна сметка се преборих със заекването. Изисква се воля и подкрепа от близките. Има експерти, които те водят по пътя на оправянето. Човек, който заеква няма от какво да се срамува. Всеки може да се справи. Уверено казвам, че 100% има светлина в тунела за всеки човек, който има проблеми със заекването. – Какви проекти търсите в киното? – Старая се да търся проекти, с които да успея да си извоювам свое ново пространство в киното. Харесвам и филми, които не са точно по вкуса на масовата публика. Обичам бавните романси. В повечето любовни филми всички се събличат още на първата сцена. – Вие направихте и силна роля в един от хитовете на годината – “Нито звук”. Разкажете малко повече? – Честно казано се изненадах от огромния успех на филма и топлия прием от критиците. “Нито звук” е екшън-трилър с елементи на хорър фантастика. Продуцент е Майкъл Бей, когото всички в индустрията познават като майстор на комерсиалните зрелища. Режисьор е моят съпруг и баша на двете ми деца Джон Кразински, с когото съм извънредно горда. Това беше неговият режисьорски дебют. С “Нито звук” той се причисли към доста престижната компания на актьори, които успешно и авторитетно са минали зад камерата. Малцина очакваха, че актьор, познат на публиката от комедии като “Офисът”, “Нещо назаем”, “Не е лесно” и “Момичето на отбора” ще успее да оркестрира толкова качествен и напрегнат трилър с елементи на хорър и фантастика. – За какво става въпрос в “Нито звук”? – Филмът представя мрачно бъдеще, в което човечеството е атакувано от същества, които реагират на звук. В центъра на историята е четиричленно семейство – майка, баща и две деца, които живеят в пълна изолация в провинцията и единственият им шанс за оцеляване е като следват три прости на вид правила: не издавай нито звук; следвай пътеката или ще умреш; светне ли червено – бягай. – Вие имате богат опит с жанровата естетика на трилъра. Наскоро Ви гледахме и в “Момичето от влака”. Доволна ли сте от филма? – Изключително доволна съм от това преживяване. Страхотен екип и великолепна атмосфера на снимачната площадка. По своята филмова природа “Момичето от влака” е амбициозен психосексуален трилър. Моята героиня се казва Рейчъл. Всяка сутрин Рейчъл хваща един и същ влак. Той се движи оглушително по релсите, преминава покрай уютните провинциални домове и спира на червения сигнал на семафора. През това време Рейчъл наблюдава двойка, която закусва на своята тераса. И сякаш вече ги познава. Нарича ги Джес и Джейсън. В нейните очи те имат перфектен живот. Като този, който тя наскоро е загубила. Но един ден всичко се променя… Влакът спира на семафора за по-малко от минута, но тя е достатъчна – Рейчъл вижда нещо шокиращо. И всичко вече е различно. Сега тя получава шанс да стане част от живота на хората, които до момента е наблюдавала отстрани. И да докаже, че е много повече от едно нещастно момиче във влака. Режисьор на “Момичето от влака” е чудесния Тейт Тейлър, когото може би познавате от “Южнячки”. Свърши чудесна работа. – Вие сте англичанка от Лондон, която успя да достигне до върховете на Холивуд. В средите много се говори за огромния успех на артисти от Острова в САЩ. Каква е разликата между британците и американските? – Забелязала съм, че американците са много по-открити, по-отворени. Има нещо почти декламаторско и демонстративно в начина, по който те изразяват емоциите си. Това е един стереотип, основан на реалността. Британците сме по-затворени, сякаш потискаме вътрешния си живот в публичните си комуникации. Ние не сме толкова добри в самооценката. Не сме толкова отворени и открити, не се докосваме много по време на разговори. Има много примери. Ако прекарваш много време в Америка става по-лесно да изиграеш американски образ. Попиваш звуците и енергиите, всичко. Но акцентите са страшно трудни. Когато се подготвям за роля с американски акцент говоря така през целия ден. Постоянно съм с акцента и извън снимачната площадка. Само по този начин мога да се справя.", "date": "2018.12.23", "title": " Емили Блънт: Шоубизнесът е пазар за месо\t\t\t"}
{"url": "https://trud.bg/%d1%86%d1%83%d0%bd%d0%b0%d0%bc%d0%b8-%d0%b2%d1%80%d1%8a%d1%85%d0%bb%d0%b5%d1%82%d1%8f-%d0%b8%d0%bd%d0%b4%d0%be%d0%bd%d0%b5%d0%b7%d0%b8%d1%8f-%d0%bd%d0%b0%d0%b4-62-%d0%b4%d1%83%d1%88%d0%b8-%d1%81/", "text": "Над 62 души са загинали, а други 584 са ранени, след като цунами връхлетя крайбрежните зони на Зондския пролив между островите Суматра и Ява тази нощ, съобщи Ройтрес. Водата е отнесла сцена на открито, на която свирела рок група. Най-малко един от музикантите е загинал, а други са изчезнали. Спасителни екипи и линейни трудно достигат засегнатите зони, тъй като някои от улиците са блокирани от съборени сгради. Стотици жилища са разрушени, заяви говорител на Службата за реакция при бедствия, който свърза огромната вълна с подводни свличания след изригването по-рано на вулкана Анак Кракатау. Вълната е връхлетяла около 21.30 часа местно време снощи, уточни службата по метеорология, климатология и геофизика. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com  ", "date": "2018.12.23", "title": " Цунами връхлетя Индонезия, над 62 души са загинали и 584 са ранени (СНИМКИ и ВИДЕО)"}
{"url": "https://trud.bg/%d0%b8%d0%b2%d0%b0%d0%bd-%d0%b2%d0%b0%d0%b7%d0%be%d0%b2-%d0%b3%d1%80%d1%8a%d0%bc%d0%be%d1%82%d0%b5%d0%b2%d0%b8%d1%86%d0%b8%d1%82%d0%b5-%d0%bd%d0%b0-%d0%ba%d1%80%d0%b0%d1%81%d0%bd%d0%be%d1%80%d0%b5/", "text": "Някога в събранието се ходило като на цирк Един господин с голяма глава, с пълно почервеняло от яд лице, наежен като глиган Сред заглушителна мълва всеки викаше и никой не чуваше Циганията, традиционна за българския парламентаризъм, има своето историческо основание. Народното събрание е вдигнато върху ромски катун в покрайнините на някогашна София. Това е прокоба, която преследва до днес цитаделата на демокрацията. „Мястото, дето днес горделиво се красува зданието на Народното събрание, тогава беше купище извън града. Няколко цигански колиби бяха разпънати там“, пише Иван Вазов през 1905 г. Първото обиталище на депутатите обаче не е белокаменната постройка, а дъсчена барака за зрелища. Тя била скована в южната част на Градската градина. „Народното събрание се събираше в бараката, в която амбулантната трупа на Георгя Попова даваше представленията си“, свидетелства отново Вазов. Дървеният парламент изгаря на 1 февруари 1882 г. от забравена свещ след представление на „Иванко“. Константин Иречек документира грозното събитие: „Тази нощ изгоря сградата на Народното събрание, историческо помещение, в което Стамболов ораторстваше, Каравелов ревеше, Балабанов плачеше, Славейков спеше, Горбанов беше бит, а мнозина други изглупяха, в което видяхме да се заражда българското народно театро, сграда строена за театър, после престъпно взета за политически театър, а сега повърната наново за своята първоначална цел.“ Останали без покрив, депутатите заседават в Мъжката гимназия и в столовата на Военното училище. Тук сред уханието на армейска чорба гласуват важни закони за устройството на младото княжество. Най-сетне министърът на обществените сгради Тодор Икономов се запретва да уреди народното представителство с приличен подслон. Оглежда града, търси най-подходящото място за върховен законодателен орган и закономерно избира циганския катун. Това живописно пространство от 3723 квадратни метра е дарено на депутатите от Софийското градско общинско управление. Обявен е конкурс, спечелен от виенския архитект с български произход Константин Йованович. Той решава постройката в неоренесансов стил. Заседателната зала е предвидена за 320 работни места и 600 души публика. Строежът е изпълнен от италиански майстори.  В ония години входът за Народното събрание е платен. Всеки, който иска да се наслади на парламентарeн спектакъл, си купува билет. В камарата се ходи като на цирк. През 1895 г. Вазовите герои Кардашев и Тачев си вземат билети за Осмото народно събрание. Двамата сядат в зрителската галерия и стават свидетели на вартоломеевски сцени. Стихията е документирана в „Гръмотевиците на красноречието“, част от очерка „Кардашев на лов“.   Тачев направи знак, че иска да слуша сега, и устреми очи на червената трибуна, дето докладчикът беше заместен от един оратор. – Този оратор от противната партия ли е? – попита Кардашев съседа си. Тачев го бутна в лакътя да мълчи и още по-силно опули очи и наостри уши към трибуната. – Чуваш ли? Този оратор оспорва избора! – извика Тачев. – Как?! – Изкарва официални документи, които доказват, че Крушков няма нужните години… Едвам издума това Тачев, блъсъци с юмруци и с моливи по банките оглушиха думите на оратора и двайсетина ръце замахаха и поискаха от председателя думата. – Буря ще има! – каза Тачев. Наистина ораторът изненада партията на Крушкова с внезапното и ловко атакуване Крушковия избор. Тя не беше приготвена за това. Тя кипна от гняв. Един дъжд обидни думи полетя въз оратора. Той, толкова горещ, колкото и язвителен, отговори с такива. Атмосферата се напълни с електричество. Много крака затропаха, за да заглушат гласа му. Обадиха се викове: – Лъжеш! – Тия документи са подложни! – Това е подлост! – Да се отложи! – На комисията! – викаха други. Председателят звънеше. Но шумът се увеличаваше. Ораторът, все по-смел и по-дързък, намираше удоволствие в това раздразнение на противната партия. На нейните знакове от негодувание той отговаряше с нови стрели, вярно пуснати и в живо месо забодени. Привържениците го ободряваха с викове: „Вярно!“, „Говори!“, „Крушков вън!“ Врявата растеше. Председателят, немощен пред този тропот и крясък, в който несилният му глас не можеше да се чуе, ограничи се само със сърдити махания към размирниците и с бясно дрънкане звънеца. Кардашеву се чинеше, че на всяка минута ще го зафучи в някоя глава – поне той не би се удържал от такава опасна съблазън на негово място. Ораторът се спря и със спокойно ироническо лице чакаше утихване, за да продължава. Но събранието закипя, прихванато от полудата на бясна омраза, избухна бурята… От думи дойдоха на заканителни движения, на сочене юмруци, на свирепо махане ръце, на тупане и блъсък с краката. Един господин с голяма глава, с пълно почервеняло от яд лице, наежен като глиган, ревящ ужасно, скокнал прав, думаше нещо на оратора, което потъваше в мълвата, и яростно удряше банката си, която трещеше под железния му юмрук и отхвърляше книжата, що стояха на нея. Тая ураганска сила хващаше място за десет депутатски гърла, а юмрукът му би убил един бивол. Кардашев вътрешно си каза, че ако би бил депутат, той непременно би си избрал най-далечното място от тая стихия…  Не по-малко живо участие вземаше в караницата един друг великан, само с по-човешка физиономия и с по-голям търбух. Той, влезнал в кулоара, неустрашимо се пулеше на първия с признаци на ужасен гняв и блъскаше чина на съседа си, комуто премаза ръцете с един нов удар на десницата си. Друг един тщедушен (хилав) и малък господин изпущаше пронизителни остри писъци към някого си, за нещо си, без да бъде забелязан от никого. Той напразно стреляше светкавични погледи и търсеше да срещне някои чужди – за да видят колко е гневен, – но никой не обърна внимание на него и той седна безнадеждно. На най-задните чинове един усамотен депутат, несъразмерно къс и дебел, ревеше като един стентор (глашатай). Един нубийски лъв, който надвечер заревава и дава хабер, че ще дири храната си, не разтреперва по-силно пустинята си. Тя завчас порасте и около него околните банки се обезлюдиха, а дамите в ложите над него си затулиха ушите с ръце. Един турчин пред него, който досега спеше, се сепна, погледна го уплашен и излезе благоразумно… Подир като пръсна тоя ужас около си, лъвът седна с разтреперана грива, тоест брада, убеден, че поне нещо от виканието му стенографите са хванали за протокола. Един друг дебел депутат, червен, в средата, се караше с друг един тънък като глист, с безконечно дълги ръце, които махаха по ужасен начин, когато друг до тях сочеше юмрука си на последния, отчаян, че го не чува, и плесна колкото може банката пред тях със снопа законопроекти и правилници, що държеше, които се разхвърчаха, и така привлече вниманието на махащия. Един друг с лъскава плешива глава, която наумяваше пълнолуние, също говореше нещо към председателя от банката си, пред самия обладател на глиганската физиономия, и често бършеше с ръка росицата, с която красноречието на последния прохлаждаше пълнолунието му. Образуваха се групи в кулоарите и при ораторската трибуна, ръцете махаха, звънецът прегасна. Сред заглушителна мълва всеки викаше и никой не чуваше. Вълнението се предаде и в редовете на публиката; страстите на банките заразиха и галерията. Кардашев слушаше около себе си прения и между жените: няколко клетви изфръкнаха из деликатните уста към едни или други банки: – Поразни синове!  – Бог да ви убий!  Или пък:  – Скандалджии!  – Хайдутаци!  – Бесни зверове!    ", "date": "2018.12.23", "title": " Иван Вазов: Гръмотевиците на красноречието"}
{"url": "https://trud.bg/%d0%b1%d0%b5%d0%b7%d0%bf%d0%bb%d0%b0%d1%82%d0%bd%d0%b8-%d0%bf%d0%b0%d1%80%d0%ba%d0%b8%d0%bd%d0%b3%d0%b8-%d0%bd%d0%b0-%d0%bc%d0%b5%d1%82%d1%80%d0%be%d1%82%d0%be-%d0%b8-%d0%b4%d0%bd%d0%b5%d1%81-%d0%b2/", "text": "И днес, 23 декември, буферните паркинги на метрото ще са безплатни за всички, които оставят колите си и използват градския транспорт, до изчерпване на капацитета им. Удължаваме въведената вчера мярка заради регистрираните  . Това съобщиха от пресслужбата на Столична община. Според синоптичната прогноза на 23 декември се очаква вятър, леко повишение на температурите и са възможни краткотрайни валежи. Според НИМХ краткотрайни валежи от сняг в София се очакват на 24 декември. Екипи на Столичен инспекторат продължават проверките за нерегламентирано горене на отпадъци в кварталите. Патрули на КАТ-Пътна полиция ще спират автомобили за проверка с мобилни газ-анализатори, които отчитат нивата на отработените газове. Призовават се гражданите, които имат възможност, да не използват личните си автомобили, а тези, които се отопляват на твърдо гориво, при възможност, да използват алтернативно отопление. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.12.23", "title": " Безплатни паркинги на метрото и днес в София заради мръсния въздух"}
{"url": "https://trud.bg/%d0%ba%d0%b0%d0%ba%d0%b2%d0%be-%d0%be%d0%b1%d1%8f%d1%81%d0%bd%d1%8f%d0%b2%d0%b0-%d1%81%d1%82%d0%b0%d1%80%d0%b8%d1%8f%d1%82-%d0%ba%d0%be%d0%ba%d0%b0%d0%bb-%d0%bd%d0%b0-%d0%bd%d0%be%d0%b2%d0%be%d0%b1/", "text": "Група италианци стоят пред Ниагарския водопад. Екскурзоводът им обяснява:  – Намирате се пред най-големия водопад в Северна Америка. Всяка секунда от височина 55 м се изливат 3000 кубически метра вода, тътенът му се чува на 20 мили и ако млъкнете за малко, ще го чуете! *** На преглед Лекарят:  – Събличайте се!  – Ама защо?  – Аз съм лекар, аз най-добре знам!  Мъжът се съблича. Лекарят:  – И от какво се оплаквате?  Голият:  – От нищо… Едни нови шкафове трябва да ви доставя в кабинета… *** И вас ще ви излекуват Инспектират психиатрия. Проверяващият пита подготвен за изписване болен:  – Доволен ли сте от пребиваването си тук?  – О, да! Много са добри! Положително и вас ще излекуват!  – Но аз съм министърът на здравеопазването!  – Не се притеснявайте, аз, когато влязох тук, бях министър-председател! *** Мъж при гадателка:  – Утре ще умре тъщата ви.  – Това го знам. Интересува ме дали ще ме хванат? *** Катаджия спира ТИР.  – Слизай! Проба за алкохол.  – Ба! Ш’слиаммм! Найш с к’ъв зор съ качих… *** – Скъпи, имам две новини, добра и лоша. С коя да започна?  – С лошата. –  Прегорях пържолите, пресолих ги и забравих да сложа бялото вино в хладилника.  – А добрата?  – Северна Корея прекратява всички ядрени опити. *** Майка (блондинка) отива в магазин за женско бельо:  – Дайте ми бикини за момиче!  Продавачът:  – За какво момиче?  – За осми клас.  – По конкретно, моля!  – За осми „б“… *** Двайсетгодишна девойка споделя с приятелките си:  – Снощи бях с един страхотен пич! Правихме страхотен секс – нищо, че е на 50! Един час любовна игра, един час секс и после цяла нощ ми чете стихове на Пушкин!  Въпросният мъж се видял с приятели. Споменал, че забил млада девойка. Естествено аудиторията била любопитна как е минала вечерта.  – Един час, докато ми стане… Един час, докато свърша… И като ме хвана едно безсъние… *** Директорът на затвора извикал при себе си палача и му направил строга забележка да не се отнася толкова грубо с осъдените на смърт. Вярно, че хората са обречени, но все пак до последния момент и те имат право на човешко отношение.  На следващия ден водят един осъден на смърт. Посрещнал го палачът пред бесилката, протегнал ръка, погалил го под брадичката и се ухилил:  – Гъди, гъди, гъди! Кого ще бесим днес, а? *** Добрите леопарди отиват в рая, а лошите – по клиновете на дебеланите… *** В казармата старият кокал обяснява на новобранец:  – И никога недей да спориш със старшината! Няма защо да му обясняваш, че земята е кръгла.  – Защо?  – Защото ще те накара да я изравняваш! *** Навалица в рейса. Дама се кара на мъжа до нея:  – Какво сте се облегнали така на мен, още малко и ще легнете!  Мъжът:  – Ха, размечтала се… *** Баща кара дъщеричката си към детската градина, и изведнъж случайно натиска клаксона. Обръща се към нея и й казва:  – Извинявай ако съм те стреснал, без да искам го натиснах.  – Знам, тате.  – Откъде знаеш?!  – Ами защото не извика „глeдай къде вървиш, бе, педал смотан!“ *** Самолет се готви за излитане. Стюардесата съобщава по микрофона: – Уважаеми пътници, моля, затегнете коланите! От дъното на салона се чува възмутен глас: – А стига, бе! И в самолета ли ще слушам за политика! *** Двама пенсионери отиват към публичния дом.  – Какво ще правим, ако не ни пуснат?  Другият:  – Аз повече се притеснявам, какво ще правим, ако ни пуснат!!! *** На пейка в парка седят двама пенсионери.  – Старея, приятелю, старея…  – Чак сега ли забелязваш?  – Вчера бях на модно ревю. Пред очите ми минаха толкова красиви момичета, а единственото, което ми дойде на ум бе, че от тях би могъл да излезе чудесен баскетболен отбор… *** Попитали радио Ереван:  – Какво е общото в работата на туристическия агент и гинеколога?  Радиото отговорило:  – И двамата работят там, където другите намират удоволствие. *** – Моше, знаеш ли, че Исак бил педераст?  – Аха, значи взима пари и не връща, а?  – Не, не, в добрия смисъл на думата….. *** Шофьор на такси почуква на вратата на своя възрастна съседка и с виновен глас казва:  – Страшно съм огорчен, госпожо, но току-що, на завоя, без да искам, прегазих котката ви. Разбира се, готов съм да направя всичко…  – Добре – казва старицата, – свийте се на кълбо до печката и започнете да мъркате… *** Из обяснения на катастрофирала шофьорка: „Докато карах с превишена скорост, навлязох в насрещното платно, закачих две коли, качих се на тротоара, прегазих една будка, закачих някакви сергии, пак се върнах на платното, ударих един камион, след което загубих контрол над машината“. *** Шофьорът Джон Смит от щата Северна Каролина решил да провери нощно време със запалена клечка кибрит има ли бензин в резервоара му. Имало. *** Лети Змеят Горянин и крещи:  – Демокрация! Плурализъм! Прозрачност! Видяла го Баба Яга и поклатила неодобрително глава:  – Горкият, пак е преял с депутати. *** Ако мога да избирам между Паркинсон и Алцхаймер, бих избрал Паркинсон. По-добре да разлееш малко уиски върху панталона си, отколкото да забравиш къде си сложил цялата бутилка. *** Фиатче се удря в джип БМВ. Шофьорът на фиатчето е в ужас, но решава, че така и така е мъртъв, поне да си направи кефа. Изскача от колата, вади една манивела от багажника и започва да троши джипа. Чупи стъклата, огледалата, изкривява ламарините. Накрая оглежда какво е направил, сяда във фиата и си заминава.  В джипа седят две мутри. Единият с мъка затваря провисналото си чене и казва:  – Баси, а представяш ли си к’во щеше да стане, ако ние го бяхме ударили тоя.. *** Разтревожена мутра звъни на шефа си:  – Шефе, нощеска сънувах, че съм картоф. Какво значи това, а?  Шефът:  – Лоша работа, Тиква. Или ще те закопаят наесен, или ще те приберат напролет. *** Мечо Пух отишъл при Прасчо и му казал:  – Кристофър Робин ми даде 8 гърнета с мед и каза да си ги разделим! За мен са седем, а за теб каквото остане!  – Как така за теб са седем, а за мен каквото остане?- казал Прасчо  – Ааа, не знам! Аз моите седем вече си ги изядох. *** Съпрузи са на пазар. Изведнъж жената изписква:  – Ау, утре е рожденният ден на майка ми! Какво ще й купим? Тя би се зарадвала на някакъв електрически уред.  Съпругът отговаря:  – О, да! Какво ще кажеш за стол?! *** Слушател звъни в радио:  – Ало, радио ХХХХХ ли е?  – Да, кажете? – Намерих портфейл с 3000 евро, 1200 долара и 500 лв. Вътре има и лична карта на Георги И.  – И?!  – Ами ако може да го поздравите с една хубава песен… *** Приятел води пийнал мъж в дома му. Съпругата го почва от вратата:  – Свиня такава, говедо!  После се обръща към приятеля и пита:  – А вие кой сте?  Стъписан, човекът отговаря:  – Неговият ветеринарен лекар. *** Наркоман в тролея. До него стоят баба и матрос. Бабата моли наркомана да перфорира билета. Наркоманът се обръща към матроса:  – Ей, войнико, перфорирай билета!  – Аз не съм войник, а моряк!  Наркоманът към бабата:  – Объркала си се бабо, ние сме на кораб. *** Морският въздух прави чудеса Богат възрастен мъж отива при лекаря:  – Докторе, имам всичко, бизнес, пари, къща, яхта, но жена ми не може да забременее.  – На колко години е жена ви?  – 25.  – А вие?  – На 75.  – И жена ви не може да забременее?  – Да!  – Тогава качете се на яхтата с жена си, вземете еди млад сътрудник с вас, за да не се откъсвате от бизнеса, и направете дълго пътешествие. Морският въздух прави чудеса.  Минават два месеца и пациентът отново пристига. Поставя бутилка на масата и казва:  – Благодаря за съвета, жена ми е бременна.  – А как е младият сътрудник? – пита докторът.  – Знаете ли, докторе, тя също е бременна. Морският въздух наистина прави чудеса! АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.12.23", "title": " Какво обяснява старият кокал на новобранец в казармата?"}
{"url": "https://trud.bg/%d1%80%d0%b0%d0%b7%d0%ba%d1%80%d0%b8%d1%82%d0%b0-%d0%b5-%d0%b8%d0%b4%d0%b5%d0%bd%d1%82%d0%b8%d1%87%d0%bd%d0%be%d1%81%d1%82%d1%82%d0%b0-%d0%bd%d0%b0-%d0%b4%d0%b2%d0%be%d0%b9%d0%ba%d0%b0%d1%82%d0%b0/", "text": "Стъклар е   по подозрение за организиране на нападението с дронове на летище „Гетуик“, пише вестник The Telegraph. Шефът му обаче настоява, че той е бил на работа „почти през цялото време“ на инцидента. Бившата му партньорка също твърди, че през времето, когато дронът отново е бил видян над летището, той е бил с нея. Любителят на дронове, Пол Гейт, е 47-годишен. Той е бил задържан със съпругата му, 54-годишната Илейн Кърк в дома им в Кроули, Западен Съсекс, отдалечен само на пет минути с кола от летището.  Приятели на двойката твърдят, че госпожа Кърк няма „никакви интереси“ към дронове или летене. Двойката е разпитана по подозрение, че е предизвикала тридневния хаос на второто по натовареност летище във Великобритания, като е пускала постоянно безпилотния апарат в ограниченото въздушно пространство. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com    ", "date": "2018.12.23", "title": " Разкрита е идентичността на двойката, арестувана за атаката с дронове на летище „Гетуик“"}
{"url": "https://trud.bg/%d1%81%d0%bb%d1%8a%d0%bd%d1%87%d0%b5%d0%b2%d0%be-%d0%b2%d1%80%d0%b5%d0%bc%d0%b5-%d0%b4%d0%bd%d0%b5%d1%81-%d0%bc%d0%b0%d0%ba%d1%81%d0%b8%d0%bc%d0%b0%d0%bb%d0%bd%d0%b8%d1%82%d0%b5-%d1%82%d0%b5%d0%bc-7/", "text": "Днес в сутрешните часове облачността ще е значителна и на места, главно в Северна и Източна България ще има превалявания от дъжд и там ще има условия за образуване на поледица. През деня в повечето райони в страната ще е слънчево с максимални температури до 11 градуса. В 5 ч. тази сутрин температурите в обикновено по-мразовития Северозапад бяха много по-високи от тези в Югозападна България: цели 11 градуса във Враца и Плевен, 10 градуса в Монтана, Ловеч и Свищов, 9 градуса в Лом. В същото време в Сандански бе минус 3 градуса, минус 2 – в Гоце Делчев, минус 1 бе в Благоевград. Още преди обяд от запад облачността ще се разкъсва и намалява в повечето райони до предимно слънчево. Вятърът ще се ориентира от запад-северозапад и ще е умерен. Минималните температури ще са от минус 2° до 3°, по морското крайбрежие до 5°. Максималните температури ще са между 6° и 11°, по високите полета на Западна България ще са по-ниски – между 2° и 5°, в София до 4 градуса. Най-голяма температурна амплитуда се очаква в Сандански – от минус 2 до 12 градуса днес. По Черноморието облачността ще е променлива, преди обяд значителна и на места ще превали дъжд. Ще духа умерен вятър от запад-северозапад. Максималните температури ще са 8°-11°. Температурата на морската вода е 7°-8°. Вълнението на морето ще е 1-2 бала. В планините облачността ще е по-често значителна и на много места ще има слаби валежи от сняг. Ще духа силен, по високите и открити части бурен северозападен вятър. Максималната температура на височина 1200 метра ще е около 3°, на 2000 метра – около минус 3°. Атмосферното налягане е и ще остане по-високо от средното за месеца. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.12.23", "title": " Слънчево време днес, максималните температури ще са до 11 градуса"}
{"url": "https://trud.bg/%d0%bd%d0%b0-23-%d0%b4%d0%b5%d0%ba%d0%b5%d0%bc%d0%b2%d1%80%d0%b8-2018-%d0%b4%d0%b0-%d0%bf%d0%be%d1%87%d0%b5%d1%80%d0%bf%d1%8f%d1%82/", "text": ", председател на Сдружение „Български лекар“, 54 г. , гл. изпълнителен директор на „Сименс България“, зам.-председател на КРИБ. , режисьор, аниматор, художник, 64 г. , директор на Центъра за спешна медицинска помощ – София, 58 г. , министър-председател (1997-2001), бивш председател на ДСБ и СДС, бивш депутат, 69 г. , вицепремиер и министър на икономиката в правителството на Сакскобургготски. , художник, бивш председател на СБХ, 95 г. , председател на фондация „Българска памет“, 50 г. , началник отделение Урология в УМБАЛ „Пълмед“ – МС Здраве Пазарджик.", "date": "2018.12.23", "title": " На 23 декември 2018 да почерпят"}
{"url": "https://trud.bg/%d1%80%d0%be%d0%ba%d0%b7%d0%b2%d0%b5%d0%b7%d0%b4%d0%b0%d1%82%d0%b0-%d0%b4%d0%b8%d0%b4%d0%be-%d0%bd%d0%b5-%d0%b5-%d0%b2%d0%b0%d0%b6%d0%bd%d0%be-%d0%ba%d1%8a%d0%b4%d0%b5-%d1%81%d0%b8-%d0%b0-%d0%ba/", "text": "Любовта и музиката са моите наркотици В началото ме подценяваха, но в крайна сметка се доказах Първата ни целувка с Юлия доведе до опасни неща в хубавия смисъл – Дидо, ти стана победител в четвъртия сезон на популярното риалити на Би Ти Ви “Фермата”. Успя ли истински да се зарадваш, след голямата умора и очакваше ли да спечелиш? – Успях да се зарадвам по-скоро на цялото преживяване, а победата беше завършек на цялото това нещо. Не съм си мислил нищо на финала, просто дадох най-доброто от себе си и се случи така, че станах победител! – Какво ти помогна най-много да се класираш на финала и да спечелиш? – Може би това, че от ден първи във “Фермата”, виждайки колко много умения имат другите и започнах да гледам и да се уча от най-доброто от всеки – от Цецо, от Митко, от Нури, от Георги, от Сашо – от всички взимах по нещо и съм им много благодарен за това. Първите дни, като гледах кой какви способности притежава и не очаквах да стигна до финал, а най-много до петата-шестата седмица. В началото ме подценяваха, но в крайна сметка се доказах и стигнах до края. – Кои бяха твоите фаворити сред другите участници в шоуто, които не стигнаха до финала? – Най-достойни според мен бяха Георги и Нури, въпреки че не мелеха много брашно заедно и бяха противоположни характери. Като качества, умения и знания за мен Нури беше от хората, които със сигурност заслужаваха да са на финала, както и Георги, заради твърдата позиция и уменията му. Георги беше един от любимите ми хора във “Фермата” и много исках да е на финал, а той имаше шанс и за победа. Харесва ми това, че той граби от живота с пълни шепи и зверски го обичам. – Ти имал ли си възможност и желание да останеш в чужбина? Имал съм такава възможност, още като студент, когато за 4 месеца отидох на лятна бригада в Щатите, но се върнах. За мен е важно не къде си, а какво правиш за България – ако се считаш за патриот. Въпросът е дали можеш да издържиш там без любимата природа, близките си хора и семейството си, имаш ли силата да останеш и издържиш? Това е много трудно и се подценява, че на хората там им е безкрайно тежко да драпат и трябва да положат много усилия и воля. Тук също полагаш усилия, но близките и приятелите те подкрепят, докато там си сам и е доста по-трудно. – Какво е най-важното послание на това шоу? – Че колкото и да е глобален светът и да има достъп до всичко, но ние трябва да приемем това, че сме родени, закърмени и отгледани тук – в България. Колкото и да ти харесват чуждите култури, да знаеш, че тук има нещо много ценно за нас и познавайки историята ни, да научим много и за нас самите. – Най-забавният момент във “Фермата”? – Може би сватбата беше един от най-веселите моменти и супер се забавлявах, също така да видиш Митко в обора с перука и кубинки бе едновременно плашещо и смешно, както и варенето на бира и обичаят за прогонване на карък също бяха много забавни. А тъжния беше накрая, когато Бети и Ники ни качиха в пикапа си и като се отдалечихме малко от фермата и ми стана тъпо, че всичко приключва, защото осъзнах, че губя цялото това нещо… – На финала на шоуто с D2 направихте съвместно изпълнение с Лили от “Фермата”. Бихте ли записали нова песен с нея? – Това, което направихме с Лили на финала беше яко и много ме вдъхнови, надявам се да го развием и направим нещо много готино. Лили е безкрайно талантлива и носи много от българското в себе си. – Предстои промоция на новото ви парче с D2 – “Марс”. Какво ви вдъхнови за него? – Песента е на Митко Кърнев като голяма част от текста е на Руши Видинлиев, а другата на Митко. Клипът снима Валери Милев. Това е песен, която се разви в последните година и половина и претърпя няколко обрата. Много яко се получи и ще ни е интересно как ще я възприемат хората. – Много сполучлива и забавна бе песента ти “Тегав чичка” – за Ивайло Караньотов. С какво те провокира, за да му я посветиш? – Защото е тегав чичка, затова се получи толкова добре! (Смее се.) Той е много умел човек, но на моменти имаше възкисело отношение. Казваше за дадено нещо- няма да стане, но накрая го правеше. Тегав чичка с майсторски умения – много колоритен образ. – А посвещавал ли си песен на любимата ти жена – манекенката Юлия Кулиш, или тепърва ще има такава? – Да се надяваме, че предстои! – Юлия беше ли ти подготвила някаква изненада след победата и тя вярваше ли, че ти имаш шанс да станеш първи? – Определено, но не беше точно изненада, просто ме прибра вкъщи, изгони всички, сложи шампанско на масата и празнувахме, че издържах до там, докъдето издържах! – Вижда се, че сте много влюбени. Любов от пръв поглед ли беше при вас и какво си спомняш от първата ви среща и целувка? – Първата ни среща беше на осми декември на един наш концерт в “София лайв клуб”. Тогава беше и първата целувка – тя ме целуна по бузата и това доведе до много опасни неща в най-хубавия смисъл на думата. Срещнахме се на осми, а на 16-ти януари тя вече живееше вкъщи. При нас любовта започна като руска рулетка – всичко, или нищо! – Как те промени Юлия? – Научи ме на доста готини неща от руската култура, изгледахме заедно тонове руско кино, правехме си и тематични филмови вечери. Тя ми показа не само руската културна, но и тяхната кулинария. Много готино ме промени, чувствам се обогатен, вдъхновен и окрилен и въобще всички най-хубави неща, които се случват с някой, който е влюбен. – А окрилени ли сте вече и за бебе? – Да, бебе планираме в най-скоро време! – Какво обичате да правите най-много заедно? – Ние правим много неща заедно. Обичаме домашния уют, готините вечери, в които разпускаме и сме си само двамата и си говорим за нещата от деня. Също така обичаме купоните с приятели, както и събиранията с нейните и моите родители. – Покрай Юлия “говоришь по русски”? – Засега говоря малко руски, но мога да разбирам повечето неща. Очарован съм от тяхната музика и имам един много любим певец – Григорий Лепс. – Фен ли си на водка и сельодка? – На водката – да, обичам и си позволявам от време на време, харесва ми и сельодката. Сельодка под шубой я сказал – този израз го научих покрай Юлия и родителите й. Руската кухня ми е доста готина, но е малко тежка и не може да се практикува толкова често. Когато Джули ми направи руска вечер и след това ми трябват 4-5 дена, за да ми мине главоболието. – На финала на “Фермата” те прегърна едно момченце. Това синът на Юлия ли беше и какво ти каза след победата? – Да, синът на Джули – Игор-младши. На финала аз го вдигнах във въздуха, а той хвана чека и каза – сега, с тези пари как се плаща? Чудеше се с тези пари как може да си купи плейстейшън, гепи чека и каза – ти си супер як! – Беше ли мислил предварително, ако ти спечелиш предаването в какво ще инвестираш наградата, или тепърва ще решаваш? – Ами, първо искам да си успокоя главата и мисля да прекарам известно време в безтегловност с близките си хора. – Ти си рокмузикант. Какъв е твоят наркотик? – Любовта, музиката и природата – това са ми наркотиците! – В какво вярваш? – Вярвам, че като правиш добро, ти се връща добро и че, като си следваш пътя, няма как да сбъркаш и тогава си най-щастлив и пълноценен. Нашият гост  Атрактивният вокал на рок група D2 – Деян Каменов-Дидо стана безспорен победител в риалити формата “Фермата”. Той добива популярност сред родната аудитория с участието си в друго риалити – “Стар Академи”, което не печели, но благодарение на него е забелязан от една от най-хитовите групи у нас – D2, които го канят за техен вокал. Вече 13 години Дидо е фронтмен на бандата, с която често имат концерти у нас и в чужбина. Интересът му към музиката датира още от детските години, когато покрай родителите си започва да слуша легендарни групи като “Бийтълс” и “Пинк Флойд”. Когато е 15-годишен, става вокал на група “Химера”, но по-късно я напуска и сформира друга банда. На неговото място в “Химера” застава сестра му Яна, която е не по-малко талантлива от него и дълго време се занимава с музика. Освен като изпълнител Дидо вече има успешни изяви и като актьор и е участвал във филма “Революция Z”, както и в уеб сериала “Килърът”. От две години фронтменът на D2 е женен за красивата манекенка Юлия Кулиш, която е с руски и украински корени, но е израснала в България.", "date": "2018.12.23", "title": " Рокзвездата Дидо: Не е важно къде си, а какво правиш за България"}
{"url": "https://trud.bg/%d0%bc%d1%80%d1%8a%d1%81%d0%b5%d0%bd-%d0%b2%d1%8a%d0%b7%d0%b4%d1%83%d1%85-%d0%b2-%d1%81%d0%be%d1%84%d0%b8%d1%8f-%d0%b8-%d0%be%d1%89%d0%b5-10-%d0%b3%d1%80%d0%b0%d0%b4%d0%b0-%d0%bd%d0%b0-%d1%81%d1%82/", "text": "В 11 града у нас е отчетено замърсяване на въздуха. Това сочат данни на показателя   на Европейската комисия. Данните от тази сутрин показват, че концентрацията на фини прахови частици (PM10) е над нормите в редица градове у нас. Най-мръсен е въздухът в София, където запрашването е около 4 пъти над среднодневните норми от 50 µg/m3. Най-големи стойности в столицата са регистрирани в станциите в „Павлово“ и „Хиподрума“. Близо три пъти над нормата е запрашването в Шумен. Замърсяване е отчетено още в Благоевград, Видин, Враца, Горна Оряховица, Перник, Пловдив, Плевен, Сливен и Смолян. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.12.23", "title": " Мръсен въздух в София и още 10 града на страната\t\t\t"}
{"url": "https://trud.bg/%d0%be%d0%bf%d0%b5%d1%81%d1%8a%d1%87%d0%b8%d1%85%d0%b0-%d0%bd%d0%b0%d0%b4%d0%bb%d0%b5%d0%b7%d0%b0-%d0%bd%d0%b0-%d1%81-%d0%b7%d0%b2%d1%8a%d0%bd%d0%b8%d1%87%d0%b5%d0%b2%d0%be-%d0%ba%d1%8a%d0%b4%d0%b5/", "text": "Надлезът на село Звъничево днес вече е опесъчен, местните хора посочват, че толкова пясък никога не е хвърлян на пътя, предаде БТВ. Тежка   взе   в първия ден на коледните празници. Инцидентът стана вчера на надлез между пазарджишките села Звъничево и Братаница. Общо 11 автомобила са участвали във верижния сблъсък. Заледеният участък и гъстата мъгла са причина за тежката катастрофа. Надлезът обаче тъне и в мрак. Според човек от Звъничево, преди години са откраднати кабелите за осветлението и нови не са сложени.  апелира шофьорите да карат с повишено внимание и със скорост, съобразена с метеорологичната обстановка. Днес се очакват по-високи температури, но ще има валежи – също предпоставка за катастрофи.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com        ", "date": "2018.12.23", "title": " Опесъчиха надлеза на с. Звъничево, където в тежка катастрофа загинаха петима, но е без осветление"}
{"url": "https://trud.bg/%d0%bf%d0%bb%d0%b0%d0%bd%d0%b8%d0%bd%d1%81%d0%ba%d0%b0%d1%82%d0%b0-%d1%81%d0%bf%d0%b0%d1%81%d0%b8%d1%82%d0%b5%d0%bb%d0%bd%d0%b0-%d1%81%d0%bb%d1%83%d0%b6%d0%b1%d0%b0-%d0%b8%d0%bc%d0%b0-%d0%be%d0%bf/", "text": "Опасност от лавини в планините. Затова предупреждават от Планинската спасителна служба. Силните ветрове и новият сняг са предпоставка за така наречените снежни дъски и козирки. „Топлото време е предпоставка хората да излязат в планината. Има опасност от лавини, защото се променя структурата на снега. Снежната покривка натежава и има вероятност слоевете да се приплъзнат един спрямо друг. Трябва да сме наясно, че топлото време в планината може бързо да се влоши. Освен това лавините повечето пъти са предизвикани от човешка дейност”, каза пред „ “ планинският спасител Милен Братанов. Той допълни, че скиорите не трябва да се отклоняват от маркираните пътеки и да се предвижват в светлата част на деня. Според него туристическите пътеки са добре отъпкани.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.12.23", "title": " Планинската спасителна служба: Има опасност от лавини в топлото време"}
{"url": "https://trud.bg/%d0%b4%d0%b5%d0%b2%d0%b5%d1%82-%d0%b6%d0%b5%d1%80%d1%82%d0%b2%d0%b8-%d0%bf%d1%80%d0%b8-%d0%bf%d0%be%d0%b6%d0%b0%d1%80-%d0%b2-%d0%ba%d0%b0%d0%bb%d0%b8%d0%b5%d0%b2%d0%b0-%d0%bc%d0%b8%d0%bd%d0%b0-%d0%b2/", "text": "Девет души са загинали при пожар в калиева мина в град Соликамск в Пермския край, предава TACC. Спасители са достигнали до останалите в рудника миньори, но не са намерили оцелели. Близки на загиналите миньори от Башкирия са тръгнали към Соликамск, като губернаторът на Пермския край е разпоредил да им се окаже необходимото съдействие. В събота, около 10:04 часа в Москва, в рудника на „Уралкалий“ е станало задимяване. Общо 17 души са работели в шахтата: осем от тях са успели да излязат на повърхността и не са пострадали. Девет души са останали в зоната на задимяването – служители на организацията-контрагент, които са жители на Пермския край, Башкирия и Краснодарския край. Оперативният щаб работи на мястото на извънредната ситуация, чиято работа се ръководи от губернатора на Пермския край Максим Решетников. Според представители на „Уралкалий“ задимяването е свързано със строителни работи в шахтата, като са се запалили монтажна пяна и строителни отпадъци. Пожарът е възникнал на дълбочина от 340 метра, дълбочината на мината е 500 метра. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.12.23", "title": " Девет жертви при пожар в калиева мина в руския град Соликамск"}
{"url": "https://trud.bg/%d0%bc%d0%b5%d1%80%d0%ba%d0%b5%d0%bb-%d1%81%d0%b5-%d1%81%d1%80%d0%b5%d1%89%d0%b0-%d1%81-%d1%86%d0%b8%d0%bf%d1%80%d0%b0%d1%81-%d0%bd%d0%b0-10-%d0%b8-11-%d1%8f%d0%bd%d1%83%d0%b0%d1%80%d0%b8-2019-%d0%b3/", "text": "Очаква се германският канцлер Ангела Меркел да посети Атина за два дена на 10 и 11 януари, съобщава на страницата си в интернет гръцкият Kathimеrini. Меркел, която наскоро се оттегли от лидерството на Християндемократическия съюз, ще се срещне с гръцкия президент Прокопис Павлопулос, с премиера Алексис Ципрас и с главния опозиционен водач Кирякос Мицотакис. Според източници от Берлин, главната цел на визитата е да се предаде положително послание на Гърция за излизане от досегашните ограничителни програми. Времето на нейната визита също е от значение – то се свързва с регионалните развития в Балканите. Най-вероятно Меркел ще подкрепи левия гръцки премиер преди очаквания парламентарен вот по повод сделката с Македония. Прилагането на третата сделка за излизане от досегашните ограничителни програми от второто правителство на СИРИЗА и сътрудничеството по време на мигрантската криза укрепиха връзките между двамата лидери. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.12.23", "title": " Меркел се среща с Ципрас на 10 и 11 януари 2019 г. в Атина"}
