{"url": "https://trud.bg/%d1%82%d1%83%d1%80%d0%b8%d1%81%d1%82%d0%b8%d1%87%d0%b5%d1%81%d0%ba%d0%be%d1%82%d0%be-%d0%bb%d0%be%d0%b3%d0%be-%d0%b2%d1%8a%d1%80%d1%85%d1%83-%d1%81%d0%b8%d1%80%d0%b5%d0%bd%d0%b5-%d0%b7%d0%b0-%d0%b8/", "text": "Целта е безплатна реклама, твърдят хотелиери и ресторантьори Предлагат да има снимки за промоции Туристическото лого да бъде поставяно на всички български продукти и стоки, които се изнасят в чужбина. За това настояват от Сдружението на хотелиерите и ресторантьорите от Велинград и Западните Родопи. По този начин страната ни ще получи безплатна реклама като дестинация и ще бъде по-разпознаваема, обясняват от организацията. За да привлечем повече туристи е нужно да се обърне внимание и на опаковката, категорични са от сектора. Според представители на сдружението могат да бъдат предприети и редица други мерки, които не са скъпи, но ще бъдат ефективни. Министерството на туризма трябва да купи правата за най-добрите фотографии на родните забележителности и да поръча нови снимки и видео клипове, така че да могат да бъдат ползвани безплатно, заявиха от бизнеса. По този начин всички чужди туроператори и медии, които искат да промотират страната ни или да предложат оферта за ваканция у нас, ще могат да ползват подбраните кадри без да се налага да плащат за авторско право. Такава е практиката на развитите туристически дестинации и региони в света. Необходимо е и да бъде коригирана информацията и визията на страната ни в интернет пространството и да се осъвремени съдържанието на националния туристически сайт, обясниха още от бранша. Без значителни разходи може да се направи и каталог с регистрация на специфични традиционни национални ястия и винени сортове, които също да бъдат рекламирани онлайн и да бъде разработен и промотиран роден кулинарен бранд. Бизнесът апелира и за нова маркетингова кампания, с която да се рекламират възможностите за обучение на деца по ски и сноуборд у нас. Пистите ни са идеални за начинаещи, имаме много хубави хотели, добри ски инструктори и изгодни пакети за обучение, категорични са от бизнеса. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2020.01.27", "title": "\n\t\t\tТуристическото лого върху сирене за износ\t\t\t"}
{"url": "https://trud.bg/%d0%bb%d0%b8%d1%85%d0%b2%d0%b8%d1%82%d0%b5-%d1%89%d0%b5-%d0%be%d1%81%d1%82%d0%b0%d0%bd%d0%b0%d1%82-%d0%bd%d0%b8%d1%81%d0%ba%d0%b8-%d0%b8-%d0%bf%d1%80%d0%b5%d0%b7-2020-%d0%b3/", "text": "Банките с вноски във фонд за преструктуриране Очакванията за 2020 г. са за задържане на лихвените проценти на необикновено ниски нива. Това посочва председателят на Асоциацията на банките в България Петър Андронов в статия за редовния бюлетин на асоциацията. Стратегическо отражение върху банковия сектор в България ще има процеса на присъединяване към валутния механизъм ERM II (чакалнята за еврото) и Банковия съюз, част от който бе оценяването на шест български банки от Европейската централна банка (ЕЦБ), посочва в своя статия управителят на БНБ Димитър Радев. В следващите месеците предстои финална фаза в този процес. Изпълнението на поетите от българска страна ангажименти ще бъде последвано от външна оценка, допълва той. Самото стартиране на процеса на установяване на тясно сътрудничество на БНБ с ЕЦБ вече разшири обхвата на съвместната работа на двете институции, посочва Димитър Радев. Едно фактическо членство в Банковия съюз ще задълбочи партньорството ни с ЕЦБ. Съгласно правилата на ЕЦБ, тя ще надзирава най-големите банки в България, а експерти на БНБ ще участват в съвместните надзорни екипи. Останалите банки у нас ще останат под надзора на БНБ, но за тях постоянно ще обменяме информация с ЕЦБ, пише Димитър Радев. С влизането в Единния надзорен механизъм България ще се присъедини към Единния механизъм за преструктуриране. В много напреднал етап е изчисляване на вноските на банките в Единния фонд за преструктуриране. 2020 г. очакваме да бъде успешна за сектора, посочва Димитър Радев. Нагласите на предприятията и домакинствата са по-скоро оптимистични, на фона на сравнително висок растеж на българската икономика. Успоредно с това, във външната среда са налице рискове, които могат да засегнат стопанската конюнктура в България, допълва управителят на БНБ. \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2020.01.27", "title": "\n\t\t\tЛихвите ще останат ниски и през 2020 г.\t\t\t"}
{"url": "https://trud.bg/%d0%bf%d0%be%d0%b6%d0%b0%d1%80%d0%bd%d0%b8%d0%ba%d0%b0%d1%80%d0%b8-%d1%83%d0%bb%d0%be%d0%b2%d0%b8%d1%85%d0%b0-%d0%b7%d0%bc%d0%b8%d1%8f-%d0%b2-%d0%b4%d0%be%d0%bc%d0%b0%d1%88%d0%bd%d0%be-%d0%bc%d0%b0/", "text": "Пожарникари от Сливен са били извикани по сигнал за змия, настанила се в мазето на къща, съобщиха от полицията. \nЧастният имот в кв. „Република“ бил собственост на самотноживееща жена. Съсед, който й помагал, подал сигнала на тел.112 в 15,56 ч. на 24 януари. Изпратеният на място екип открил в мазето свит на кълбо смок. Змията била поставена в чувал. По-късно пожарникарите я пуснали в гората. Улицата, на която се намира къщата, е в близост до гората на един от сливенските хълмове. Смокът вероятно е пропълзял от там. Змиите също зимуват и търсят топло място, където да прекарат студените месеци. Мазето се е оказало подходящо. \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2020.01.27", "title": "\n\t\t\tПожарникари уловиха змия в домашно мазе в Сливен\t\t\t"}
{"url": "https://trud.bg/%d0%bf%d1%8a%d1%80%d0%b2%d0%b0-%d0%b6%d0%b5%d1%80%d1%82%d0%b2%d0%b0-%d0%bd%d0%b0-%d0%ba%d0%be%d1%80%d0%be%d0%bd%d0%b0%d0%b2%d0%b8%d1%80%d1%83%d1%81-%d0%b2-%d0%bf%d0%b5%d0%ba%d0%b8%d0%bd/", "text": "Първи смъртен случай в Пекин от новия смъртоносен вирус, географията на чието присъствие бързо се разширява по света. Властите съобщиха, че става дума за 50-годишен мъж, който е посетил град Ухан, откъдето плъзна вирусът на 8 януари. Треската при него се е появила седем дни по-късно, когато пристигнал в столицата. Той е бил приет в болница на 21 януари и днес е починал от респираторни усложнения. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2020.01.27", "title": "\n\t\t\tПърва жертва на коронавирус в Пекин\t\t\t"}
{"url": "https://trud.bg/%d1%82%d1%83%d1%80%d1%81%d0%ba%d0%b8%d1%82%d0%b5-%d0%b4%d0%be%d0%bc%d0%b0%d1%82%d0%b8-%d0%bf%d1%8a%d0%bb%d0%bd%d0%b8-%d1%81-%d0%bf%d0%b5%d1%81%d1%82%d0%b8%d1%86%d0%b8%d0%b4%d0%b8/", "text": "Не се знае каква част са изнесени  Между 56 и 139 пестициди са били открити в турски домати, чушки и краставици, сочат данни от изследване на Грийнпийс, озаглавено „Пестицидите: опасността на трапезата ни“, съобщава Дойче веле. За него са били изследвани 30 сорта домати, зелени чушки и краставици, по десет броя от супермаркет и по десет – от пазара. Резултатите показали, че при доматите, чушките и краставиците, анализирани през август, са открити общо 56 пестицида. А при произведените извън сезона зеленчуци показателите са още по-високи: през октомври – 96, през ноември – 139 пестицида. 15,6% от анализираните продукти са съдържали забранени пестициди, в това число и карбендазим, който е забранен в ЕС, а от 2018 г. и в Турция. Доказано е, че той води до безплодие и до увреждане на нервната и хормоналната система. Освен това може да ускори появата на чернодробни тумори и да се отрази токсично на нероденото дете в майчината утроба. „Не знаем дали замърсените зеленчуци от реколтата, която анализирахме, са били изнасяни в други държави“, обяснява Бюлент Шък, участник в изследването. През 2019 година Турция е изнесла 532 200 тона домати, 112 600 тона чушки и 55 100 тона краставици. Общо са изнесени над 4 милиона тона плодове и зеленчуци. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2020.01.27", "title": "\n\t\t\tТурските домати пълни с пестициди\t\t\t"}
{"url": "https://trud.bg/%d0%b1%d0%be%d1%80%d0%b8%d1%81%d0%be%d0%b2-%d0%b4%d0%bb%d1%8a%d0%b6%d0%bd%d0%b8-%d1%81%d0%bc%d0%b5-%d0%b4%d0%b0-%d0%bd%d0%b5-%d0%b4%d0%be%d0%bf%d1%83%d1%81%d0%bd%d0%b5%d0%bc-%d0%bf%d0%be%d0%b4%d0%be/", "text": "Днес всички сме задължени никога да не допуснем подобни трагедии като Холокоста да се случат отново. Това написа премиерът Бойко Борисов във Фейсбук след възпоменателно честване на паметта на жертвите на Холокоста в бившия концлагер Аушвиц-Биркенау. „Както славните, така и трагичните епизоди на миналото, ни задължават да бъдем пазители на историята на Холокоста и да не допускаме нейното изопачаване, нито омаловажаване на страданието на хората по време на Втората световна война. На днешния ден трябва да се поклоним и пред онези знайни и незнайни българи, които спасяват над 48 000 евреи от депортация в лагерите на смъртта.“, написа още Борисов. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2020.01.27", "title": "\n\t\t\tБорисов: Длъжни сме да не допуснем подобни трагедии като Холокоста да се случат отново\t\t\t"}
{"url": "https://trud.bg/%d0%b2%d0%b8%d0%b6%d1%82%d0%b5-%d0%b0%d0%ba%d1%86%d0%b5%d0%bd%d1%82%d0%b8%d1%82%d0%b5-%d0%b2-%d0%b1%d1%80%d0%be%d1%8f-%d0%bd%d0%b0-%d0%b2%d0%b5%d1%81%d1%82%d0%bd%d0%b8%d0%ba-%d1%82%d1%80%d1%83-570/", "text": "Българинът доплатил 4 млрд. за лекарства Първи сме в ЕС по разходи за медикаменти.             За какво може да ни наложат дисциплинарно наказание Трудово-правна консултация на „Труд“.           Променлив валутен курс в “Чакалнята на еврото” е доста опасен ход Ако се събори паричният борд по-рано, левът ще изглежда политически жив, но ще го мислят за икономически мъртъв, казва икономистът проф. д-р Боян Дуранкев в интервю за „Труд“.       Лондон улеснява с визи експерти Няма да има квота за кандидатите, тези от ЕС са с приоритет.       Блестящият монарх Силует на кралица Елизабет II. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2020.01.27", "title": "\n\t\t\tВижте акцентите в броя на вестник „Труд“ във вторник, 28 януари 2020\t\t\t"}
{"url": "https://trud.bg/%d0%b7%d0%b0-%d0%ba%d0%b0%d0%ba%d0%b2%d0%be-%d0%bc%d0%be%d0%b6%d0%b5-%d0%b4%d0%b0-%d0%bd%d0%b8-%d0%bd%d0%b0%d0%bb%d0%be%d0%b6%d0%b0%d1%82-%d0%b4%d0%b8%d1%81%d1%86%d0%b8%d0%bf%d0%bb%d0%b8%d0%bd%d0%b0/", "text": "Въпрос:  Здравейте! Може ли да ми кажете за какви нарушения работодателят ми може да налага дисциплинарни наказания? Изброени ли са някъде в закона? Предварително благодаря. Д. Панайотов, гр. Сливен Отговор:  В чл. 187 от Кодекса на труда (КТ) е предвидено, че нарушения на трудовата дисциплина са: 1. закъснение, преждевременно напускане на работа, неявяване на работа или неуплътняване на работното време; 2. явяване на работника или служителя на работа в състояние, което не му позволява да изпълнява възложените му задачи; 3. неизпълнение на възложената работа, неспазване на техническите и технологичните правила; 4. произвеждане на некачествена продукция; 5. неспазване на правилата за здравословни и безопасни условия на труда; 6. неизпълнение на законните нареждания на работодателя; 8. злоупотреба с доверието и уронване на доброто име на предприятието, както и разпространяване на поверителни за него сведения; 9. увреждане на имуществото на работодателя и разпиляване на материали, суровини, енергия и други средства; 10. неизпълнение на други трудови задължения, предвидени в закони и други нормативни актове, в правилника за вътрешния трудов ред, в колективния трудов договор или определени при възникването на трудовото правоотношение. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2020.01.27", "title": "\n\t\t\tЗа какво може да ни наложат дисциплинарно наказание\t\t\t"}
{"url": "https://trud.bg/%d1%81%d0%b0%d0%bc%d0%be%d1%83%d0%b1%d0%b8%d0%bb%d0%b8%d1%8f%d1%82-%d1%81%d0%b5-%d0%bf%d1%80%d0%b5%d0%b4-%d0%b4%d0%b0%d0%bd%d1%81-%d0%be%d1%82%d0%b2%d0%bb%d1%8f%d0%ba%d1%8a%d0%bb-%d1%81%d0%b0%d0%bc/", "text": "Правил преди 10 г. опит за самоубийство Мъж се застреля пред сградата на Държавна агенция „Национална сигурност” малко преди 14 ч. днес. 59-годишният Емил Крумов се е гръмнал в главата със самоделно оръжие, преди да мине през скенерите. Крумов носел със себе си пистолет със заличени номера и два пълнителя, прокуратурата проверява и версията за опит за нападение над служители от ДАНС. Той е бил извикан на разпит във връзка с разпоредената от главния прокурор Иван Гешев проверка на Българския национален съюз (БНС) и на „Луковмарш”. Крумов от години е редови член на организацията. Мъжът е от Перник, години наред живеел с майка си, която починала и останал съвсем сам. Той е бил с изключително слаба психика и преди 10 г. е правил опит за самоубийство. Тогава бившият шеф на БНС Боян Расате е успял да го разубеди да не посяга на живота си. Емил Крумов е мъжът, който през 1981 г. отвлича самолет ТУ -134 на БГА „Балкан”, който изпълнява редовен рейс София-Варна. Десет минути преди машината да кацне, мъж, облечен с немска униформа и отличителни белези на хитлерист с пистолет в ръка се отправил към кабината на пилотите. Минавайки през салона в този вид, той направил впечатление на пътуващ резервен екипаж и в момента, когато пилотите предавали на немски език исканията му за отклоняване на самолета към Мюнхен, той е бил обезвреден. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2020.01.27", "title": "\n\t\t\tСамоубилият се пред ДАНС отвлякъл самолет през 1981 г.\t\t\t"}
{"url": "https://trud.bg/%d1%82%d1%83%d1%80%d1%81%d0%ba%d0%b8-%d1%85%d0%b0%d0%ba%d0%b5%d1%80%d0%b8-%d0%b2-%d0%bc%d0%b0%d1%89%d0%b0%d0%b1%d0%bd%d0%b0-%d0%ba%d0%b0%d0%bc%d0%bf%d0%b0%d0%bd%d0%b8%d1%8f-%d0%be%d1%82-%d0%b8%d0%bc/", "text": "Над 30 организации в Европа и Близкия Изток са жертви Турско хакерско обединение, прокарващо интересите на властите в Анкара, стои зад серия кибер нападения по правителства, посолства, служби за сигурност и други организации в Европа и Близкия Изток, която трае вече месеци, предаде Ройтерс. Сред жертвите на атаките са сървъри на правителствата на Гърция и Кипър, електронната поща на съветника по сигурността на правителството на Ирак и Службата за външно разузнаване на Албания. Основен метод на хакерите е да прехванат интернет трафика на конкретен сайт, през който да получат достъп до дадената правителствена мрежа. Според източници на Ройтерс от американски и британски служби действията носят всички запазени марки на компютърен шпионаж с държавна подкрепа, насочен към прокарването на интересите на Турция. Това им заключение е основано на три елемента: самоличността и местоположението на жертвите, които включват правителства от геополитически интерес за Анкара, сходност с предишни подобни нападения, при които е използвана инфраструктура, регистрирана на турска територия, и съдържанието на поверителната информация, до която е осъществен достъп. \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2020.01.27", "title": "\n\t\t\tТурски хакери в мащабна кампания от името на Анкара\t\t\t"}
{"url": "https://trud.bg/%d0%b3%d0%b0%d0%b7%d0%bf%d1%80%d0%be%d0%bc-%d0%b4%d0%be%d1%81%d1%82%d0%b0%d0%b2%d0%b8-%d0%bf%d1%8a%d1%80%d0%b2%d0%b8%d1%8f-%d0%bc%d0%b8%d0%bb%d0%b8%d0%b0%d1%80%d0%b4-%d0%ba%d1%83%d0%b1%d0%b8%d1%87/", "text": "Газпром достави първия милиард кубични метра газ по „Турски поток“, се посочва в  . Около 54 процента от този обем са доставени на турския газов пазар, а 46 процента – на турско-българската граница, пише в съобщението. Търговските доставки по газопровода започнаха на 1 януари 2020 година. Президентите на Русия и Турция проведоха тържествена церемония по откриването на „Турски поток“ в Истанбул на 8 януари. Пропускателната способност на газопровода с дължина 930 километра е 31,5 милиарда кубически метра газ годишно. Първият участък с мощност 15,75 милиарда кубични метра годишно е предназначена за потребление в Турция, а вторият – за страните в Южна и Югоизточна Европа. Газопроводът минава по дъното на Черно море от територията на Русия до крайбрежието на Турция. По-нататък следва сухопътна транзитна линия до границата със съседните страни, откъдето сега газът се изнася за Гърция, България, Северна Македония. След завършването на строителството на цялата инфраструктура преносът на газ ще достигне до Сърбия и Унгария. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2020.01.27", "title": "\n\t\t\t„Газпром“ достави първия милиард кубични метра газ по „Турски поток“\t\t\t"}
{"url": "https://trud.bg/igra-na-nerv-s-levski-rund-2/", "text": "Измина една седмица откакто турболентните времена се завърнаха ненадейно в „Левски“. От първата среща на Васил Божков с феновете, на която собственикът на клуба обяви, че ако държавата отнеме лизенза на „Националната лотария“, отборът ще остане без финансиране, сега играта на нерви със „сините“ е пред своя втори рунд. След първия не стана ясно нищо. През последните седем дни привържениците се срещаха на два пъти с Божков, веднъж с премиера Бойко Борисов, а през това време провеждаха и общи срещи, последната от които в събота. Всичко започна миналата неделя (19 януари), когато представители на „синята“ агитка научиха тежката участ, която очаква любимия отбор след внесените предложения за промяна в Закона за хазарта. Тогава Божков в прав текст съобщи, че нещата не са никак оптимистични. „Държавата ми взима бизнеса и иска да ме фалира. Фалират ли ме, няма как да давам пари за „Левски“, той умира – обяснил бизнесменът в прав текст. – Дал съм 22 милиона лева за една година.“ След това той посъветва феновете да се срещнат с Борисов, тъй като е „разумен човек“. Още в понеделник Националният клуб на привържениците пожела това с официално писмо, но искът им съвпадна с ангажимент на министър-председателя в Давос, Швейцария. И докато чакаха Борисов да се прибере, фенове и Божков се видяха отново, а този път първите 10 минути бяха открити и за представители на медиите. „Ако одържавят лотарията, няма да имам възможност да финансирам клуба. Иначе съм готов да остана начело, но не виждам смисъл“, обяви отново президентът на „Нове Холдинг“. Така остана феновете да говорят очи в очи с премиера, за да научат какви варианти съществуват пред клуба. През това време се заговори, макар и неофициално, че очакванията са да им бъде предложен друг собственик – четвърти нов за последните пет години. Това обаче (поне засега) се оказа невярна информация, а Борисов, поел топката, която от началото на въпросната седмица се препредаваше между „Герена“, „Министерски съвет“ и привържениците, с бърз пас я подаде на „сините“ представители на агитката. „ФК „Левски“ е нещо, което го има, ще го има и пак ще го има – обяви от кабинета си премиерът, давайки за пример „Барселона“ и „Реал“ (Мадрид). – Ако искате да го има този футболен клуб, във вида, в който вие си го представяте, акциите трябва да са си при вас. И да си държите управлението на клуба.“ Този вариант бе обсъждан през годините на стадион „Георги Аспарухов“, но по редица причини остана неосъществен. Още в петък, в минутите след посещението на кабинета на лидера на ГЕРБ, феновете сами признаха, че не са готови на такава стъпка, въпреки че това е пътят. „Ако утре акциите бъдат депозирани, нямаме готовност да поемем чисто административно управлението на клуба, да не говорим финансово“, обясни Даниел Стрезов, председател на Тръст „Синя България“. Така в крайна сметка срещата с премиера се оказа неуспешна от гледна точка на това, че нищо не се промени, а „Левски“ изпадна в казус – Божков планира да спре да издържа клуба, феновете не могат да вземат акциите, но и не искат нов собственик, различен от настоящия. Така се стигна до събота (25 януари), когато за спешна среща се събра Националният клуб на привържениците, на която по думи на председателя Степан Хиндлиян са присъствали представители на 25-26 фенски структури. „Г-н Божков каза и на двете срещи с нас, че ако няма Лотария, няма да има финансиране- коментира Хиндлиян. – По официални данни г-н Божков е най-богатият българин или е от най-богатите българи. Той със сигурност може да намери начин да го направи. Може да му бъде отнет лицензът, но ако има желание и заявяваш, че имаш желание да спасиш „Левски“, ще намериш начин. Ще даваш по-малко пари, ще намериш хора, които да ти помогнат. Някой иска да ни хвърли в огъня и тук хората трябва да преценят сами за себе си. Понеже ние сме достатъчно диалогични и сме готови да помогнем на „Левски“, подаваме ръка на г-н Божков и му казваме: “Г-н Божков, дайте да търсим общ вариант и да се разберем”. Така казусът „Левски“ отново е в изходна позиция. Сега Васил Божков, получил солидна подкрепа от някои от големите фенски фракции, може да помисли върху предложението. Може и да не го направи. Не е изключена нова среща между двете страни, трета поред. През това време все по-упорито се говори, че в крайна сметка нов собственик от типа Бащица, ще се появи на „Герена“ в ролята на спасител. Играта на нерви е в разгара си… \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2020.01.27", "title": "\n\t\t\tИгра на нерви с „Левски“ – II рунд\t\t\t"}
{"url": "https://trud.bg/%d1%86%d0%b5%d0%ba%d0%b8%d1%82%d0%b5-%d0%be%d1%82-efbet-%d1%81%d0%b5-%d0%be%d0%bf%d0%bb%d0%b5%d1%82%d0%be%d1%85%d0%b0-%d0%b2-%d0%bb%d1%8a%d0%b6%d0%b8/", "text": "Братята Найденови от Efbеt от седмици обикалят студиа на медии, за да обвиняват конкурента си и съакционер в „Еврофутбол” Васил Божков във всичко възможни грехове в бизнеса, коментира  . И днес Цветомир Найденов проплака в ефира на БНР, че, видите ли, единственият проблем на българския хазарт се казва Васил Божков. И сякаш разчита на пълното ни оглупяване, спестявайки да спомене, че с брат си Боян са съдружници на Божков в „Еврофутбол” и че именно брат му е управителят на „Еврофутбол” – също възползваща се от вратичките, отворени от Комисията по хазарта, да не плаща по-висок данък. Излиза, че Божков е враг №1 на родната хазна, плащайки по-малко с разрешение на Комисията по хазарта, но брат Найденов, управляващ и представляващ пред закона „Еврофутбол”, е чист като момина сълза? Пред БНР Цветомир Найденов заяви, че дълги години Комисията по хазарта е действала в полза бизнесмена Васил Божков и че единственият проблем на българския хазарт се казва Васил Божков. “Аз не виждам кой ще застане срещу Васил Божков и ще каже – пич ти не си платил над 400 милиона”, проплаква Цветомир в национален ефир. Пич, а защо не обясниш какво прави брат ти Боян като управител на „Еврофутбол”? Нима тази схема, от която се възползва Божков, не е измислена именно от брат ти Боян Найденов? И нима Боян Найденов не е подписвал документацията? И чак сега ли разбра Цветомир Найденов кой е „единственият проблем” в бизнеса му? Лъжа №1: само Васил Божков се измъкнал от неплащането на по-големите данъци На принципа „всички в ла-на, а ние в бяло”, за пореден път чухме прадставител на Найденови да заблуждава медийна аудитория с лъжи, преписвайки куп мошеничества на конкурента си в бизнеса. И нещо, което сякаш не иска да се разбере от широката общественост, или по-скоро да се забрави: основател на „Еврофутбол” е бащата на Цеките – Стефан Найденов, дълго време управители са били и двамата братя – Боян и Цветомир. Като директори и управляващи, те години наред са се възползвали от вратичката в закона в управляваното от тях самите дружество, а сега прехвърлят цялата вина на бившия си съдружник Васил Божков. И защо Найденови започнаха да говорят за схемите в „Еврофутбол”, след като се оттеглиха от там? Измъквайки се, те изведнъж започнаха с нападките към Божков. Крадецът вика „Дръжте крадеца”. Да приемем хипотетично, че има нарушения спрямо Закона за хазарта? И че те не са след като Цеките са се оттеглили от съдружието си с Божков, а според информации – последните 20 години. Найденови през това време са управляващи дружеството. Излиза, че схемите, в които обвиняват Божков, са техните собствени схеми на управление. Затова логично възникват въпросите: Къде са били Найденови по време на нарушенията? Нима те не са се възползвали от зле написаната алинейка в Закона за хазарта, която е и на тях да плащат по-ниски такси спрямо държавната. Най-вероятно е факт и че Комисията по хазарта не си е вършила работата през годините, но защо сега цялата атака е единствено срещу един? Чии говорители са в момента Найденови? Найденови, разделяйки се с „Еврофутбол”, не се реабилитират по отношение на схемите, които години наред разиграват. Вече станаха публична тайна схемите в казината на Еfbet, след като бивши служители описваха във форуми как се подменят отчетите преди да се подадат към Комисията по хазарата. Точно тези схеми, по които се работи в казината на Efbet, в момента братята Найденови обясняват как се прилагали от „Национална лотария” на Божков. Лъжа №2: „сайтът ни се обновява” Внимание: ако е понеделник, сряда, петък или събота и залагате във футбола, подбирайте внимателно букмейкър. Особено в събота, когато сайтът за онлайн залагания на Еfbet редовно се срива, играчите изгарят с пари, а Найденови ни предлагат любезното съобщение, че сайтът им се обновява. \nСамо питомниците в детските ясли още не се досещат, че такива „сривове” и „обновления” са идеални за подмяна на данни и злоупотреба с платформата. Лъжа № 3: Божков ще ни убива заедно с Домусчиев Една от последните лъжи на Найденови от Efbet, разнесена обилно по медиите, беше, че към Цветомир и Боян Найденови и към Кирил Домусчиев са били отправяни заплахи за убийство от Васил Божков. Собственикът на ФК „Лудогорец” обаче отрече и напълно опроверга скалъпената от Найденови версия за злодея Божков. “Васил Божков го познавам добре и никога не ме е заплашвал. Ако има нещо, което г-н Найденов има да казва, да го каже в прокуратурата. Още преди 2 години, когато трябваше да има забрани в закона за хазарта, аз бях против. На този етап не мога да си сменя мнението, но нека изчакаме да видим. Аз съм радетел всеки един клуб да има добри стопани и богати хора зад себе си. Подобни неща не са добри за футбола. Това, че някой е внесъл проектозакон, нищо не значи. Не мисля, че има действия, насочени срещу „Левски”, каза босът на „Лудогорец” по време на церемонията “Нощта на шампионите” преди седмица. И днес Цветомир Найденов ни разправя от национален ефир как Комисията по хазарта била купена от Васил Божков още преди 20 години. Обаче чак през декември миналата година подал сигнал ал сигнал до прокуратурата за неплатените такси от страна на конкурентите си. Цветомир Найденов пак спомена, че бил заплашван от Божков. “Заплахи за ликвидиране и рекет. Промени ми се животът оттогава нататък, не само на мен, но и на семейството ми, семейството на брат ми“, повтори познатата опорка Наденов. Защо чак сега Найденов говори за данъците и откога знае за укриването на такси, след като е над 25 години в бизнеса? “Бях чувал през годините, но никога не се бях заравял детайлно в проблематиката“, оправда се Найденов в ефира на БНР и заобяснява колко били високи “данъците за наземния хазарт“. Угоднически коментира обаче: “Законите за хазарта в България са изключително добри. Данъците за наземния хазарт са изключително високи. Защото 15% върху оборота е най-високият данък в ЕС и в САЩ. Такъв данък няма никъде, има го само тук“, поясни той и поясни: “Но ако си го плащаш, те затова и не го плащат“. А откъде знае как става това? Преди наколко дни излезе публикация със заглавие „Цветомир Найденов и Боян Найденов – топ съвети за успех”. В нея се пита: Какво трябва да знае всеки предприемач, тръгнал да прави бизнес в България? И отговорът на Цеките е: Познаване на сферата. \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2020.01.27", "title": "\n\t\t\tЦеките от Efbet се оплетоха в лъжи\t\t\t"}
{"url": "https://trud.bg/%d0%b7%d0%b0%d0%b4%d1%8a%d1%80%d0%b6%d0%b0%d1%85%d0%b0-%d0%b8%d0%b7%d0%b4%d0%b8%d1%80%d0%b2%d0%b0%d0%bd-%d0%b7%d0%b0-%d0%b5%d0%ba%d1%81%d1%82%d1%80%d0%b0%d0%b4%d0%b8%d1%86%d0%b8%d1%8f-%d0%b8%d1%82/", "text": "Окръжна прокуратура – Габрово внесе искане в Окръжен съд – Габрово за вземане на мярка за неотклонение „задържане под стража“ по отношение на италиански гражданин, обявен за международно издирване с цел арест и предаване/екстрадиция. 42-годишен италианец, който продължително пребивава в страната ни, е задържан в гр. Севлиево, след като е установено, че се издирва. Европейската заповед за арест е издадена от съда в гр. Brescia, Италия, за причиняване на тежка телесна повреда в съучастие с други лица. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2020.01.27", "title": "\n\t\t\tЗадържаха издирван за екстрадиция италианец\t\t\t"}
{"url": "https://trud.bg/%d1%80%d0%b5%d1%81%d1%82%d0%be%d1%80%d0%b0%d0%bd%d1%82%d1%8c%d0%be%d1%80%d0%b8-%d0%be%d1%82%d0%bb%d0%b0%d0%b3%d0%b0%d1%82-%d0%bd%d0%be%d0%b2%d0%b8%d1%82%d0%b5-%d0%ba%d0%b0%d1%81%d0%be%d0%b2%d0%b8/", "text": "Крайният срок е 31 януари 300 хил. използват софтуер за управление на продажбите Ресторантьори отлагат до последния възможен ден изпълнението на новите изисквания за касовите апарати и софтуера за управление на продажбите. Представители на производители на софтуер разказаха как отиват при свои клиенти, предлагат им да актуализират софтуера, но получават отговор “да изчакаме”. Най-често става въпрос за ресторанти и заведения. Според анализ на НАП именно в ресторанти и заведения крият най-много обороти. Доскоро 80% от кръчмарския бизнес влизаха в групата на рисковите за хазната търговци. Като редица ресторанти и дискотеки криеха около 50-60% от оборота си. Целта на новите изисквания за касовите апарати и софтуера за управление на продажбите в търговските обекти (СУПТО) е да бъдат прекратени именно тези практики. Крайният срок за изпълнение на новите изисквания за търговците, които използват СУПТО, е 31 януари и той повече няма да бъде удължаван, увериха от НАП. Ако търговци изчакват до последния ден може да се окаже, че доставчиците на софтуер не могат да обслужат всичките си клиенти и така има риск да бъдат глобени. В страната има около 300 хил. търговци, които използват софтуер за управление на продажбите. Те трябва да изпълнят изискванията на Наредба Н-18 за отчитане на оборота до 31 януари, но след това имат срок до края на март да регистрират в НАП използвания от тях СУПТО. 90% от касовите апарати в страната вече отговарят на новите изисквания и подават в НАП информация за отчетения оборот на всеки 5 минути. В НАП вече са регистрирани над 600 софтуера за управление на продажбите и търговците може да използват само някой от тях в обектите си, където осъществяват продажби в брой и имат касови апарати. За онлайн търговците крайният срок, в който трябва да изпълнят изискванията за отчитане на продажбите, е 31 март. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2020.01.27", "title": "\n\t\t\tРесторантьори отлагат новите касови апарати\t\t\t"}
{"url": "https://trud.bg/17-%d0%bc%d0%b5%d1%81%d0%b5%d1%86%d0%b0-%d0%b7%d0%b0%d1%82%d0%b2%d0%be%d1%80-%d0%b7%d0%b0-%d0%b1%d0%b5%d0%b3%d0%bb%d0%b5%d1%86%d0%b0-%d0%be%d1%82-%d0%bf%d0%be%d0%bb%d0%b8%d1%86%d0%b8%d1%8f%d1%82%d0%b0/", "text": "Присъда от 17 месеца затвор получи 28-годишният Емил Великов, който   от сградата на областната полиция в Разград по време на разпит за кражба и теглене на пари от чужда карта. Присъдата е за бягството и е произнесена след сключено споразумение с Районната прокуратура в Разград, съобщиха от Апелативната във Варна. Както „Труд“ съобщи, мъжът напуснал полицейската сграда на 14 януари към 14 часа, когато разпитващият излязъл от стаята и помолил колега да наглежда задържаният към този момент с постановление на прокуратурата за 72 часа. Емил, който е рецидивист, обаче излязъл от кабинета и спокойно си тръгнал от сградата на полицията. В това време там е била насрочена пресконференция и вероятно е имало струпване на хора, което е улеснило измъкването му. Беглецът беше задържан миналата седмица след 9 дни, в които се укривал в района на селото на майка си Острово. Полицаите успели да го подмамят да излезе от селото и го  Срещу беглеца, получил ефективно наказание за самоосвобождаването си, продължава да тече досъдебно за предишното му престъпление, за което бил разпитван преди да си тръгне от полицията. То е за проникване в чужд дом през 2018 г. Тогава той откраднал дамска чанта с портфейл с 200 лева. Взел и дебитна карта със записан ПИН-код. С 5 тегления успял да прибере общо 200 лева. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2020.01.27", "title": "\n\t\t\t17 месеца затвор за беглеца от полицията в Разград\t\t\t"}
{"url": "https://trud.bg/visages-models-%d0%be%d1%82%d0%b1%d0%b5%d0%bb%d1%8f%d0%b7%d0%b0%d1%85%d0%b0-%d1%81%d0%b2%d0%be%d0%b8%d1%82%d0%b5-%d0%b7%d0%bb%d0%b0%d1%82%d0%bd%d0%b8-25-%d0%b3%d0%be%d0%b4%d0%b8%d0%bd%d0%b8/", "text": "Жени Калканджиева и VISAGES Models отпразнуваха златните 25 години от създаването на агенцията с бляскаво парти в столичния клуб Gotham. Събитието бе уважено от над 400 гости, сред които едни от най-успешните топмодели на агенцията през годините, партньори, клиенти, популярни лица от родния шоубизнес и журналисти от водещи български медии. На модното парти тази година бе представен и култовият годишен календар на агенцията, повлиян от заобикалящата ни градска култура. Проектът е озаглавен Urban Shapes и събира тематична селекция от минималистични фотографии, вдъхновени от динамичния начин на живот и модерните хора, които ни показват свежест и пъстрота сред бетона, стоманата и стъклото на сивата градска среда. Луксозното издание, отпечатано в лимитиран тираж, бе комплимент за всички клиенти, приятели и партньори на VISAGES, които получиха и козметични изненади от Beauty Expert. По случай юбилейното парти собственичката на агенцията Жени Калканджиева се погрижи това лято да бъде незабравимо за всички моделите на VISAGES, като им подари вълнуващ тийм билдинг на Медуза – най-луксозния ветроходен катамаран в България. Модерният градски начин на живот присъстваше и в атмосферата на партито. Всички, които уважиха събитието успяха да опитат първокласния био кетъринг с продукти Woods Foods. Сред гостите се открояваха Иван и Андрей, Мариан Вълев – Куката, Венци Венц, Биляна Йотовска, Христо Сираков, Любен Дилов – син, Мис Плеймейт Михаела Тодорова, Ива Екимова, Мартин Карбовски и още много ВИП гости и десетки от най-успешните модели на VISAGES, като Ирена Милянкова, Роси Иванова, Ромина Тасевска, Кристина Несторова, Ваня Пейчева, Мая Мирчева, Елисавета Стоянова – Гарева и др. За прекрасното настроение на всички присъстващи се погрижиха поп звездите Дара Екимова, Искрен Тончев – Iskrata и Евелин Малезанова – Devitsa, която е и успешен модел в агенцията. Гостите вдигаха наздравици до малките часове на вечерта с вината на Better Half, лимитирани серии Tullamore Dew и Absolut. Фотографи: \nАлександър Кръстев Радослав Петков, Petkov Studio Спонсори на събитието: Tullamore D.E.W., ABSOLUT VODKA, Betterhalf Garage Wines, Супермаркети Woods Foods, Golden Rose, GOLDWELL, BLACH SEA CAT, Beauty Expert АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2020.01.27", "title": "\n\t\t\tVISAGES Models отбелязаха своите златни 25 години\t\t\t"}
{"url": "https://trud.bg/%d0%b3%d0%b5%d1%80%d0%b8-%d0%bd%d0%b8%d0%ba%d0%be%d0%bb-%d0%bf%d0%be%d0%ba%d0%b0%d0%b7%d0%b0-%d0%bd%d0%be%d0%b2%d0%be%d1%82%d0%be-%d1%81%d0%b8-%d0%b3%d0%b0%d0%b4%d0%b6%d0%b5-%d1%81%d0%bd%d0%b8%d0%bc/", "text": "Тийн идолът Гери-Никол . Изпълнителката започна да качва в официалната си страница в Инстаграм снимки ваканцията си още през миналата седмица. Докато отдъхва на остров Пукет певицата реши да разкрие и новия си приятел. Това е ММА-боецът Даниел Илиев. Гери-Никол пусна в Инстаграм своя снимка, на която е по в бански в компанията на спортиста. Илииев също пусна фотоса в социалните мрежи, като и двамата написаха към него „Честита китайска нова година! Любов и щастие на всички“. От снимките Инстаграм профила на Даниел Илиев става ясно, че двамата са прекарали заедно поне една седмица в Тайланд. И докато Гери-Никол е събирала тен и показваше сексапилните си форми на почитателите си, спортистът е посетил местен клуб по Муай Тай. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2020.01.27", "title": "\n\t\t\tГери-Никол показа новото си гадже (СНИМКА)\t\t\t"}
{"url": "https://trud.bg/%d0%bf%d0%be%d1%80%d1%82%d1%83%d0%b3%d0%b0%d0%bb%d0%b5%d1%86-%d0%b5-%d0%b7%d0%b0%d0%b3%d0%b8%d0%bd%d0%b0%d0%bb-%d0%bf%d1%80%d0%b8-%d1%82%d0%b5%d0%b6%d0%ba%d0%b0%d1%82%d0%b0-%d0%ba%d0%b0%d1%82%d0%b0/", "text": "Португалски гражданин е загинал при  . По обедно време след жп гара Яворов в посока Кресна на дясна крива се блъскат лек автомобил с португалска регистрация и микробус с благоевградска. При инцидента първоначално от полицията съобщиха, че са ранени трима души. Но по пътя за болницата в Благоевград един от ранените издъхва от раните си. Оказа се, че той е португалец. Все още полицията изяснява причините за сблъсъка. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2020.01.27", "title": "\n\t\t\tПортугалец е загинал при тежката катастрофа в Кресненското дефиле\t\t\t"}
{"url": "https://trud.bg/%d0%bf%d1%83%d1%81%d0%bd%d0%b0%d1%85%d0%b0-%d0%bd%d0%be%d0%b2-%d0%b4%d1%8a%d0%bb%d0%b3-%d0%b7%d0%b0-200-%d0%bc%d0%bb%d0%bd-%d0%bb%d0%b2-2/", "text": "Нов държавен дълг за 200 млн. лв. пусна Министерството на финансите (МФ). В понеделник МФ преотвори емисия 10,5-годишни левови държавни ценни книжа (ДЦК), пусната в обращение на 21 юни 2019 г. На проведения аукцион бяха пласирани ДЦК за 200 млн. лв. при средна доходност от 0,13%, която е рекордно ниска за ДЦК с такъв срок. Постигането на ниска доходност по тези ДЦК е един от Маастрихтските критерии за влизане в еврозоната. Постигнатата на аукциона доходност е по-ниска от декемврийската стойност на този показател (0,18%). От началото на годината МФ пласира нов дълг общо за 400 млн. лв. На аукциона на 13 януари беше постигната отрицателна доходност от -0,11% за 5-годишни ДЦК. През 2019 г. бяха пласирани ДЦК за близо 970 млн. лв. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2020.01.27", "title": "\n\t\t\tПуснаха нов дълг за 200 млн. лв.\t\t\t"}
{"url": "https://trud.bg/%d0%be%d0%bf%d1%80%d0%b0%d0%b2%d0%b4%d0%b0%d1%85%d0%b0-%d0%ba%d0%be%d0%bd%d1%82%d1%80%d0%b0%d1%80%d0%b0%d0%b7%d1%83%d0%b7%d0%bd%d0%b0%d0%b2%d0%b0%d1%87-%d0%b7%d0%b0-%d1%80%d0%b0%d0%b7%d0%b3%d0%bb/", "text": "Началникът на отдел в Специализирана дирекция „Финансова сигурност” в ДАНС Мирослав Маринов окончателно е оправдан. Решението е на тричленен състав на Върховния касационен съд. Маринов бе предаден на съд през април 2016 г. по обвинение за разгласяване на държавна тайна. Делото срещу него бе секретно. \nСпоред прокуратурата, в продължение на две години – от 27 септември 2013 г. до 1 октомври 2015 г., той е разгласил информация от 11 секретни документа. Предал копия от документите за хора и фирми на бивш доброволен сътрудник на МВР и ДАНС за пари и така е застрашил сигурността на държавата, твърдяха от държавното обвинение. На първа инстанция Маринов получи условна присъда. През 2019 г. Софийският апелативен съд обаче го оправда. Сега Върховният съд оставя в сила решението. \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2020.01.27", "title": "\n\t\t\tОправдаха контраразузнавач за разгласяване на държавна тайна\t\t\t"}
{"url": "https://trud.bg/%d0%b2-%d0%b8%d1%82%d0%b0%d0%bb%d0%b8%d1%8f-%d0%b2%d1%8a%d0%b7%d1%85%d0%b8%d1%82%d0%b5%d0%bd%d0%b8-%d0%be%d1%82-%d1%82%d0%b0%d0%ba%d1%82%d0%b8%d0%ba%d0%b0%d1%82%d0%b0-%d0%bd%d0%b0-%d0%b3%d0%b0%d1%82/", "text": "Дженаро Гатузо, наставникът на „Наполи“, спряган за уволнение допреди дни, сега е на гребена на вълната на Апенините. Темпераментният треньор бе засипан от суперлативи за начина, по който неговият тим нанесе първо поражение на „Ювентус“ през 2020 година – 2:1. Успехът за „небесносините“ бе впечатляващ и на фона на кризата, в която се намираше отборът – без успех в Неапол от октомври миналата година и серия от четири последователни поражения пред собствена публика. В неделя вечер „Наполи“ буквално надхитри „бианконерите“, борещи се да се откъснат на 6 точки на върха. Уви, Инсиние и компания завързаха още повече интригата на върха, където гонитбата е от три коня – „Ювентус“, „Интер“ и „Лацио“. \nГатузо заложи на по-дефанзивна тактика, а новото попълнение Диего Деме бе натоварен със задачата да обезвреди Паоло Дибала от гостите. \nПобедата бе впечатляваща на фона на редицата проблеми, с които Рино се справи в движение. Бившият наставник на „Милан“ трябваше да се справя без гръбнака на отбора Дрийс Мертенс, Калиду Кулибали, Алан – все водещи играчи. \n„Рино възпита нови бойци, а и нов капитан в лицето на Лоренцо Инсиние – анализира „Кориеле дело Спорт“. \nСлед мача ръководството форсира работата на трансферния пазар – в Неапол за прегледи пристигна Матео Политано от „Интер“. Халфът трябва да подпише за наем от 18 месеца. Веднага след затваряне на сделката от клуба се очакваше да си тръгне Хосе Кайехон. Интерес към него има от „Еспаньол“. \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2020.01.27", "title": "\n\t\t\tВ Италия възхитени от тактиката на Гатузо\t\t\t"}
{"url": "https://trud.bg/%d0%b4%d0%be-%d0%b4%d0%bd%d0%b8-%d0%bc%d0%be%d0%b6%d0%b5-%d0%b4%d0%b0-%d1%81%d0%bc%d0%b5%d0%bd%d0%b8%d0%bc-%d0%b2%d0%b8%d0%b4%d0%b0-%d0%bd%d0%b0-%d0%be%d1%81%d0%b8%d0%b3%d1%83%d1%80%d1%8f%d0%b2%d0%b0/", "text": "Пари за майчинство по желание До 31 януари самоосигуряващите се граждани могат да променят вида на осигуряването си, напомнят от НАП. Самоосигуряващите се задължително се осигуряват във фонд “Пенсии”, а по желание могат да се осигуряват и във фонд “Общо заболяване и майчинство”. В първия вариант те плащат по-малко осигуровки (за инвалидност поради общо заболяване, старост и смърт), но нямат право на обезщетения в редица случаи (например т. нар. “майчински” при бременност и раждане). Видът на осигуряването може да се променя всяка година с подаване на декларация в НАП до 31 януари. До 7-дни от започване или възобновяване на трудовата дейност самоосигуряващите се определят вида на осигуряването си, като подават декларация или чрез е-услугите на НАП. При прекъсване и възобновяване на трудова дейност, както и при започване на друга работа през календарната година не може да се променя вече избрания вид осигуряване. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2020.01.27", "title": "\n\t\t\tДо дни може да сменим вида на осигуряването\t\t\t"}
{"url": "https://trud.bg/%d0%bf%d1%80%d0%b5%d0%bc%d0%b8%d0%b5%d1%80%d1%8a%d1%82-%d0%b1%d0%be%d1%80%d0%b8%d1%81%d0%be%d0%b2-%d0%bf%d0%be%d1%87%d0%b5%d1%82%d0%b5-%d0%bf%d0%b0%d0%bc%d0%b5%d1%82%d1%82%d0%b0-%d0%bd%d0%b0-%d0%b6/", "text": "Министър-председателят Бойко Борисов почете паметта на жертвите на Холокоста на официална церемония по повод 75 години от освобождаването на бившия концлагер Аушвиц-Биркенау. На събитието присъстват десетки държавни и правителствени ръководители от цял свят. Днешната дата, на която международната общност се прекланя пред жертвите на Холокоста, е безспорно един от символите, поставящи основите на мира в следвоенна Европа. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2020.01.27", "title": "\n\t\t\tПремиерът Борисов почете паметта на жертвите на Холокоста\t\t\t"}
{"url": "https://trud.bg/%d1%80%d0%b0%d0%b7%d1%81%d0%bb%d0%b5%d0%b4%d0%b2%d0%b0%d1%82-%d0%bf%d0%be%d0%b1%d0%be%d0%b9-%d0%b8-%d0%b3%d1%80%d0%b0%d0%b1%d0%b5%d0%b6-%d0%bd%d0%b0%d0%b4-19-%d0%b3%d0%be%d0%b4%d0%b8%d1%88%d0%b5%d0%bd/", "text": "19-годишен младеж от Разград бил набит и ограбен, като преди това бил натикан в кола от трима мъже, които искали да им продаде наркотици. Такъв сигнал разследва полицията. Преди това 19-годишният бил с приятел в игрална зала в Разград. Разменил реплики с тримата, които му искали наркотици, но той заявил, че няма. Натоварили го в кола уж да го водят в дома му, за да проверят, но по пътя спрели във вилна зона „Обзор“ и го пребили. Взели му телефона и го зарязали. С контузни рани по главата и тялото той успял да се добере до близка ведомствена сграда, откъдето викнал такси и си върнал в игралната зала. От там бил подаден и сигналът до полицията, че е бил пребит към 00,30 часа в понеделник. Тримата, за които се предполага, че са извършили побоя, са издирени и се провеждат разпити. Тепърва ще се установява как са се развили събитията и има ли предшестваща история. \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2020.01.27", "title": "\n\t\t\tРазследват побой и грабеж над 19-годишен\t\t\t"}
{"url": "https://trud.bg/%d0%b8%d0%b7%d0%b4%d0%b8%d1%80%d0%b2%d0%b0%d0%bd-%d0%b1%d0%b5%d0%b3%d0%bb%d0%b5%d1%86-%d0%b5-%d0%b7%d0%b0%d0%b4%d1%8a%d1%80%d0%b6%d0%b0%d0%bd-%d1%83-%d0%bd%d0%b0%d1%81-%d0%b7%d0%b0-%d0%b6%d0%b5%d1%81/", "text": "Ключов заподозрян, обвинен в организирането на фатално нападение със сярна киселина срещу активистка от Херсон през юли 2018 г., е задържан в България. Това се случва повече от година след като той избяга от арест за убийството на Катерина Хандзюк, съобщава филиалът на „Хюман райтс“ в Украйна, цитира БНТ. Олексий Москаленко (Левин) е свързан с мащабна операция в Херсонска област, във връзка с която са повдигнати и обвинения на друг заподозрян, Игор Павловски. Левин е бил задържан в петък вечерта, 24 януари, по време на операция с участието на полицията в България и представители както на украинската Главна прокуратура, така и на СБУ (Службата за сигурност на Украйна). Според заместник главния прокурор Виктор Трепак сега се изисква екстрадицията на Левин в Украйна. Хандзюк беше помощник на кмета на Херсон и гражданска активистка, известна с жестоката си критика срещу корупцията, особено сред полицията в Херсон. Тя беше нападната пред входа на жилищния си блок на 31 юли 2018 г., като нападателят хвърли литър киселина, използвана в автомобилни акумулатори. Хандзюк получи изгаряния на почти 40% от тялото си и трябваше да бъде транспортирана в болница в Киев, където претърпя 11 операции. Тя почина на 4 ноември, само на 33 години. Петима мъже бяха осъдени и хвърлени в затвора за участие в нападението, но според Виктор Хандзюк, баща на Катерина, всичките присъди са прекалено малки за извършеното деяние. На 6 юни 2019 г. Серхий Торбин бе осъден за координиране на нападението на 6,5 години затвор. Николай Храбчук получи 6 години за извършване на нападението. Владимир Васянович и Вячеслав Вишневски са в затвора за 4 години, а Виктор Хорбунов – за 3, заради техните роли в престъплението. През последните 18 месеца има многократни твърдения, че органите на реда са саботирали разследването и благодарение на приятелите на Хандзюк и разследващи журналисти са били идентифицирани главните заподозрени. Дълго се говореше и как Левин е успял да избяга в чужбина, след като вече е бил определен като заподозрян. Изминаха и няколко месеца, преди той дори да бъде обявен за издирване. Виктор Хандзюк и граждански активисти последователно споменават две имена на заподозрени за участие в извършването на престъплението. И двамата мъже – Андрий Хордеев, бивш шеф на Херсонската областна администрация и заместникът му Йевхен Ришчик, по времето на престъплението са били свързани с партията Блок на Петро Порошенко. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2020.01.27", "title": "\n\t\t\tИздирван беглец е задържан у нас за жестоко убийство на активистка в Украйна\t\t\t"}
{"url": "https://trud.bg/%d1%82%d1%83%d1%80%d1%81%d0%ba%d0%b8-%d1%88%d0%be%d1%84%d1%8c%d0%be%d1%80-%d1%83%d0%b1%d0%b8%d0%bb-%d1%81%d0%b5%d0%bc%d0%b5%d0%b9%d1%81%d1%82%d0%b2%d0%be-%d0%b2-%d0%ba%d0%b0%d1%82%d0%b0%d1%81%d1%82/", "text": "Върховният касационен съд остави в сила решение на Апелативен съд – Бургас по дело срещу турски шофьор на ТИР, убил семейство в катастрофа. Мъжът е осъден на четири години и осем месеца лишаване от свобода, което наказание ще изтърпява при първоначален общ режим. Турският шофьор е лишен от право да управлява МПС за срок от шест години. На 30 септември 2018 г. той предизвика катастрофа и причини смъртта на семейство от гр. Ямбол. На 02 юли 2019 г. бургаските апелативни съдии потвърдиха присъдата на Окръжен съд – Ямбол. 43 – годишният Азис К. от град Ялова, Република Турция е признат за виновен в това, че около 17.10 часа в посока гр. Елхово – ГКПП – Лесово, област Ямбол, при управление на товарна композиция – влекач, „Мерцедес Актрос 1844, и прикачено полуремарке е нарушил правилата за движение по пътищата – пренебрегнал пет последователни предупредителни и забранителни знаци, включително и този за наличието на опасен завой. Едновременно с това се движил с превишена скорост- 80 км/ч, при мокра настилка, в резултат на което е предизвикал ПТП с лек автомобил „Ситроен“ и е причинил смъртта на повече от едно лице – на Кънчо К. и на Галина Д., както и средна телесна повреда на тригодишното им дете. \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2020.01.27", "title": "\n\t\t\tТурски шофьор, убил семейство в катастрофа, ще лежи 4 г. и 8 месеца\t\t\t"}
{"url": "https://trud.bg/%d0%bb%d0%be%d0%ba%d0%be-%d1%81%d0%be%d1%84%d0%b8%d1%8f-%d0%bf%d1%80%d0%b8%d0%ba%d0%bb%d1%8e%d1%87%d0%b8-%d1%81-%d0%bf%d1%80%d0%b8%d0%b2%d0%bb%d0%b8%d1%87%d0%b0%d0%bd%d0%b5%d1%82/", "text": "Втородивизионният „Локомотив“ (София) няма намерение да привлича повече нови футболисти. Това обяви лично наставникът Радослав Здравков преди отпътуването на тима за лагера в Турция. До момента в „Надежда“ взеха само един – Денислав Станчев, играл у нас за „Берое“ и „Верея“. “Нови попълнения не чакаме –  обяви Здравков. –  Ще гоним целта с наличните футболисти. Няма треньор на, който да е напълно доволен от това, с което разполага.“ \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2020.01.27", "title": "\n\t\t\t„Локо“ (София) приключи с привличането\t\t\t"}
{"url": "https://trud.bg/%d0%b3%d1%80%d0%b8%d0%bf%d0%bd%d0%b0-%d0%b5%d0%bf%d0%b8%d0%b4%d0%b5%d0%bc%d0%b8%d1%8f-%d0%b2-%d0%bf%d0%b5%d1%80%d0%bd%d0%b8%d0%ba-%d0%be%d1%82-%d1%83%d1%82%d1%80%d0%b5/", "text": "Грипна епидемия е обявена от утре в Перник, съобщиха от пресслужбата на Регионалната здравна инспекция /РЗИ/. Мярката се предприема заради нарасналото ниво на заболяемост от грип и остри респираторни заболявания и достигане на епидемични стойности към днешна дата, както и наличието на серологични данни за циркулация на грипни вируси тип А. За периода от 20 до 26 януари най-висока е заболяемостта във възрастовите групи 0-4 г. /1360,76 на 10 000 души/, следвана от възрастовата група 5-14 г. /1287,99 на 10 000 души/. РЗИ е връчила предписание на началника на РУО на МОН за прекратяване на учебните занятия от утре и обявяване на дните до 5 февруари включително за неучебни на територията на област Перник. По време на грипната епидемия няма да се разрешават детски и женски консултации, планирани операции и свиждания в болниците. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2020.01.27", "title": "\n\t\t\tГрипна епидемия в Перник от утре\t\t\t"}
