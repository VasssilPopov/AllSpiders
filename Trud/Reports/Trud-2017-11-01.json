{"url": "https://trud.bg/%d1%82%d1%80%d1%8a%d0%bc%d0%bf-%d0%bf%d1%80%d0%b5%d0%bc%d0%b0%d1%85%d0%b2%d0%b0-%d0%bb%d0%be%d1%82%d0%b0%d1%80%d0%b8%d1%8f%d1%82%d0%b0-%d0%b7%d0%b5%d0%bb%d0%b5%d0%bd%d0%b0-%d0%ba%d0%b0%d1%80%d1%82/", "text": "Американският президент Доналд Тръмп заяви, че започва веднага процедура по премахване на   „Зелена карта“, след като стана ясно, че   от Ню Йорк Сейфула Саипов е влязъл в Съединените щати именно по тази програма. Днес започвам процеса по спиране на програмата за разнообразяване на имигрантския поток – Лотария зелена карта. Ще помоля Конгреса веднага да започне работа по премахването й. Звучи добре, но не е. Искаме програма, основаваща се на качества, според която хората да идват в страната ни, ако имат качества.  Искаме да се отървем и от верижната миграция“. Тръмп каза още, че Саипов е довел в Америка поне още 23 души. Той заяви, че обмисля сериозно да прати узбекистанецът, когото нарече „животно“ в затвора Гуантанамо. Саипов е извършил нападението от името на „Ислямска държава“, показва   на арабски, намерена в пикапа, с който той прегази пешеходците в Манхатън. Разследващите съобщиха, че узбекистанецът е планирал атаката няколко седмици като е следвал дословно инструкциите на ИДИЛ, публикувани в социалните мрежи.  Заместник началникът на нюйоркската полиция Джон Милър съобщи, че в и около пикапа на Саипов са намерени множество ножове: „Изглежда господин Саипов е планирал това няколко седмици. Извършил го е от името на ИДИЛ. Освен другите неща, намерени на местопрестъплението, бяха и бележки, които сочат точно това. Изглежда е следвал съвсем точно инструкциите на ИДИЛ, публикувани в каналите им в социалните медии, които указват на последвателите им как да извършват подобни нападения.“ Според губернатора на Ню Йорк Андрю Куомо Саипов е бил радикализиран в Съединените щати. Узбекистанецът е пристигнал в Америка през 2010 година. Преди да бъде прострелян и арестуван снощи в Ню Йорк той успя да прегази с пикап 20 души. Загиналите са 8. Кметът на Ню Йорк Бил де Блазио съобщи, че полицейското присъствие в града ще бъде засилено, но засега няма данни за планирани други нападения. „Важно е да подчертаем отново, че нямаме достоверни данни за други заплахи за Ню Йорк и постоянно ще държим хората в течение. Но молим всички да бъдат бдителни.“ АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.01", "title": " Тръмп премахва лотарията „Зелена карта“ след терористичното нападение в Манхатън"}
{"url": "https://trud.bg/6000-%d0%bb%d0%b5%d0%b2%d0%b0-%d0%b7%d0%b0-%d0%bf%d0%be%d0%bb%d0%b8%d1%82%d0%b8%d1%87%d0%b5%d1%81%d0%ba%d0%b8-%d1%82%d1%80%d0%b0%d0%b2%d0%b5%d1%81%d1%82%d0%b8%d1%82/", "text": "Бившият депутат от ГЕРБ и сегашен консултант в централата на ГЕРБ Антон Тодоров осъди народния представител от БСП Таско Ерменков за обида. Решението на Софийски градски съд не е окончателно и подлежи на обжалване пред Софийски градски съд. Но гласи, че Ерменков трябва да плати сумата от 6000 лева обезщетение за неимуществени вреди на Тодоров вследствие на употребените по отношение на ексдепутата от ГЕРБ изрази: “политически травестит” и “виж преди всичко себе си и своите роднини, които са престъпници и осъждани”. Таско Ерменков е изрекъл обидите към опонента си от трибуната на парламента на 19 май тази година. Днес Антон Тодоров написа във фейсбук: ”Започна се, нека всеки, който е изрекъл обида или клевета по мой адрес да знае, че няма да бъде пощаден”. И публикува решението на Софийски районен съд. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.01", "title": " 6000 лева за „политически травестит“\t\t\t"}
{"url": "https://trud.bg/%d0%ba%d0%b8%d1%82%d0%b0%d0%b9-%d0%b7%d0%b0%d0%b1%d1%80%d0%b0%d0%bd%d0%b8-%d0%b2%d0%bd%d0%be%d1%81%d0%b0-%d0%bd%d0%b0-%d1%85%d1%80%d0%b0%d0%bd%d0%b8-%d1%81-%d0%b1%d1%8a%d0%bb%d0%b3%d0%b0%d1%80%d1%81/", "text": "Китай забрани вноса на храни, които съдържат българския сорт роза “Дамасцена”. Става въпрос за продукти като розова вода, сладка, локум, бонбони и дори желатинови перли, поясни пред “Труд” Евгений Савчев, председател на Селскостопанска асоциация за международни отношения. Забраната засяга над 20 български фирми, които изнасят такива продукти, допълни той. Причината за спрения внос е списък с разрешените съставки, които могат да се влагат в храните в Китай, приет от Департамента по стандарти за безопасност на храните към Националната комисия за здраве и семейно планиране на Китай. В този списък единственият вид роза, който е разрешен, е от сорта “Рогоза”. Това автоматично означава, че българските хранителни продукти със съдържание на роза “Дамасцена” нямат право да бъдат продавани в Китай. Вече има наши фирми, чиято стока е върната, а на други количествата са задържани в Китай, обясни пред “Труд” Влади Стоянов, производител от с. Буново, който има насаждения с рози и дестилационна. Той поясни, че сорт “Рогоза” не се гледа у нас. Забраната ще позволи нашето място на китайския пазар да се заеме от турската роза, която обаче няма качествата като българската, категоричен е Стоянов. Проблемът с нашите производители е поставен от Костадин Джатев, ръководител на Служба по търговско-икономически въпроси към Посолството на България в Шанхай пред министъра на индустрията и информационните технологии на Китай Миао Уей по време на панаира в град Гуанджоу. На него страната ни се представи с национален щанд, организиран от Изпълнителната агенция за насърчаване на малките и средните предприятия. Джатев е настоял забраната за българския сорт роза да отпадне, разказа Евгений Савчев. Изпратено е и запитване към Министерството на земеделието, храните и горите. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.01", "title": " Китай забрани вноса на храни с българска роза\t\t\t"}
{"url": "https://trud.bg/%d0%bb%d0%b0%d1%82%d0%b2%d0%b8%d1%8f-%d1%89%d0%b5-%d1%81%d1%82%d1%80%d0%be%d0%b8-%d0%be%d0%b3%d1%80%d0%b0%d0%b4%d0%b0-%d0%bf%d0%be-120-%d0%ba%d0%b8%d0%bb%d0%be%d0%bc%d0%b5%d1%82%d1%80%d0%be%d0%b2/", "text": "Властите в Латвия съобщиха, че ще строят ограда по 120-километровата си граница с Беларус. Очаква се заграждението да бъде готово, след като сходно бъде построено между Беларус и Русия следващата година, предаде БГНЕС. В интервю за Латвийското обществено радио Олегс Йемасовс, началник на граничната охрана в регион Даугавпилс, заяви, че ще за строежа ще бъдат отделени 3,7 млн. евро през 2018 г., а общата сума за него ще е в размер на 10,5 млн. евро. По думите му оградата ще бъде висока два метра, а в горния си край ще има бодлива тел. Съоръжението няма да е непрекъснато, тъй като по пътя му има естествени препятствия като езера, реки и блата. През 2016 г. Латвия, която е с население от 2 млн. души, започна строителството на ограда по границата си с Русия. Двете съседки на Латвия – Русия и Беларус са част от популярни маршрути за трафик на хора, като всяка година десетки нелегални мигранти от Афганистан, Пакистан и други страни са залавяни, търсейки алтернативен път за влизане в ЕС.     АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.01", "title": " Латвия ще строи ограда по 120-километровата си граница с Беларус"}
{"url": "https://trud.bg/%d0%b2%d0%b8%d0%b6%d1%82%d0%b5-%d0%b0%d0%ba%d1%86%d0%b5%d0%bd%d1%82%d0%b8%d1%82%d0%b5-%d0%b2-%d0%b1%d1%80%d0%be%d1%8f-%d0%bd%d0%b0-%d0%b2%d0%b5%d1%81%d1%82%d0%bd%d0%b8%d0%ba-%d1%82%d1%80%d1%83-70/", "text": "Пак узбек и пак чрез газене – това са натрапчивите повторения от поредния терористичен акт – този път в сърцето на Ню Йорк.         Сумата е само за последните 2 месеца. Жертвите – предимно жени, на възраст между 71 и 80 години. Най-много звънят в София.           Нашият сорт „Дамасцена” извън списъка с разрешените добавки. Турция ще ни измести от пазара, предупредиха производители.           Саипов е емигрирал в САЩ година преди Арабската пролет и четири преди създаването на Даеш. Използването на нечие нещастие за краткосрочни политически цели не е отскоро.         Бездетните семейства у нас са около 150 хиляди, което са 8 процента – анализ на проф. д-р Иван Козовски.         Ще се опитам да създам спокоен и екипен дух на работа в съда, казва новоизбраният председател на ВАС Георги Чолаков в интервю за „Труд“.         Част от оригиналната изложба са 20 пана с изгледи от града отпреди век – репортаж на Цветелина Георгиева.           Силует на носителя на „Оскар“ Кевин Спейси. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.01", "title": " Вижте акцентите в броя на вестник „Труд“ в четвъртък, 2 ноември 2017"}
{"url": "https://trud.bg/%d1%82%d0%b5%d1%80%d0%be%d1%80-%d0%b7%d0%b0-%d1%85%d0%b5%d0%bb%d0%be%d1%83%d0%b8%d0%bd-%d0%b2-%d0%bd%d1%8e-%d0%b9%d0%be%d1%80%d0%ba-%d1%81-8-%d1%83%d0%b1%d0%b8%d1%82%d0%b8-%d0%b8-11-%d1%82%d0%b5%d0%b6/", "text": "Пак узбек и пак чрез газене – това са натрапчивите повторения от поредния терористичен акт – този път в сърцето на Ню Йорк. Шофьор на пикап уби 8 души и рани най-малко 11 във вторник следобед, карайки с висока скорост по велоалея близо до мемориала на Световния търговски център в Манхатън. Нападател Сайфуло Саипов (29 г.) бе прострелян в корема от полицията и задържан, след като блъсна возилото си в училищен автобус и слезе от него въоръжен с въздушна пушка и пушка за пейнтбол. Пострадаха две деца и двама възрастни в автобуса. След нападението в болница бяха откарани общо 11 тежко ранени, но животът им не е в опасност. Няма постъпила информация за пострадали български граждани, съобщи МВнР в София. Сред загиналите са 5-има аржентинци и белгийка на 31 г. Убитите аржентинци били в група от 8 приятели, празнуващи 30 години от завършването на политехнически колеж. Нападателят викал “Аллах акбар”, слизайки от пикапа, заради което властите разглеждат станалото като “терористичен акт”. Според Си Ен Ен той оставил бележка до возилото, че действал от името на “Ислямска държава” (ИД). Губернаторът на щата Ню Йорк Андрю Куомо заяви, че заподозреният изглежда действал сам. Нападателят Саипов наел пикапа около час преди атаката, която извърши малко след 15 ч местно време, когато в района било пълно с минувачи, много от които в костюми за Хелоуин, за да участват в традиционния парад. Часове след атентата президентът Доналд Тръмп написа в туитър, че е наредил на министерството на вътрешната сигурност да засили още повече проверките на чужденците, желаещи да влязат в САЩ. “Да бъдеш политически коректен е добре, но не и за това!”, написа той. “Ние не трябва да позволим на ИД да се върне или да попадне на територията на САЩ, след като я разгромим в Близкия изток и другаде. Достатъчно!”, добави още Тръмп и нахока лотарията за “зелена карта” за имиграция в САЩ. Най-смъртоносният атентат в Ню Йорк след атаките 11 септември 2001 г. е поредният терористичен акт, извършен с газене. Такива бяха нападенията в Ница на 14 юли 2016 г. с над 80 убити, в Берлин на 19 декември същата година с 12 жертви, в Барселона на 17 август това лято с 13 загинали. Узбек бе мъжът сгазил до смърт с камион 5-има в Стокхолм на 7 април, негов сънародник извърши дни по-рано бомбения атентат в метрото на Санкт Петербург с 14 убити, узбек извърши и атаката срещу клуб в Истанбул, където бяха застреляни 39 души, отишли да посрещнат Новата 2017-а.   “Около 15,20 ч колегите ми чуха нещо, което им прозвучало като поредица от изстрели. Един от тях се обърна към мене и каза: “Мисля, че има стрелба”. След няколко минути станах от бюрото си и видях много хора да гледат през прозорците от северната страна на етажа”, заяви пред “Труд” Деян Хаджийски, който работи на висок етаж в сграда на кръстовището на улиците “Уест” и “Чеймбърс”. “Приближих се и видях много полицейски и пожарни коли и линейки по цялото платно на Уест стрийт с тичащи наоколо полицаи. В средата на велоалеята пред училище “Стайвъсънт” имаше тежко катастрофирал пикап. Видях и нещо като човешки тела, които в момента покриваха или слагаха на носилки и в линейки.”   Мъжът зад атаката в Ню Йорк е 29-годишният Сайфуло Хабибулаевич Саипов от Узбекистан, когото приятели описват като спокоен, трудолюбив човек, който харесвал САЩ, а US президентът Доналд Тръмп нарече “много болен и ненормален”. Нападателят пристигнал в САЩ през 2010 г. със зелена карта, като първо се заселил в щата Охайо. “Той винаги работеше. Не ходеше по партита или други забавления. Връщаше се вкъщи да почине и пак да отиде на работа”, заявила Дилноза Абдусаматова, в чието семейство в предградие на Синсинати нападателят отседнал след пристигането си в САЩ. Друг неин роднина разкри, че дошъл от Ташкент, като почти не знаел английски език. В първите дни след пристигането търсил работа и опитвал да подобри английския си. Но и стоял буден до късно през нощта. В един момент Саипов, който тогава работел като шофьор на камион, отишъл до Форт Майърс, Флорида, където се запознал със сънародника си Кобилжон Маткаров (37 г.). “Той бе много добър човек, когато го се запознах с него. Харесваше САЩ. Изглеждаше много щастлив и през цялото време говореше как всичко е окей. Не изглеждаше като терорист, но отвътре не го познавах”, разказа той. “Децата ми също го харесваха. Той винаги си играеше с тях”, добави Маткаров. Той “изведнъж стана религиозен”, заявил обаче Миракмат Муминов, узбек и шофьор на камион от Охайо. “Започна да изучава религия в САЩ. Беше дръпнат, нервен, понякога агресивен. Заради това бе самотен, живееше в собствен свят. Не бе популярен”, добавил той. След като се премества в Ню Джърси Саипов, който в един момент живеел и в Тампа, Флорида, в крайна сметка се установява в Патерсън, на 40 км северозападно от мястото на атаката, и започва да работи за “Юбер”. Компанията за алтернативни таксиметрови услуги заяви, че е бил подложен на проверка за миналото му на шофьор и че работил на нея 6 месеца, като изминал над 2220 км. Тя не открила нарушения свързани с безопасността. Архиви обаче сочат, че имало заповед за ареста му през април 2016 г., тъй като не се явил на изслушване за нарушение – превозното му средство не било оборудвано с необходимите спирачки. Той разрешил случай през ноември 2016 г., като се признал за виновен и платил $200 глоба. Имал и други малки нарушения, за които бил глобяван. Според US медии той попадал в полезрението на федералните власти на САЩ, като за него са правили справки по разследванe на група за финансиране на терористична дейност. Той се явявал роднина или познал на лице, интересуващо разследването. В брачно свидетелство от окръг Самит, Охайо, пише, че съпругата на Саипов е 6 години по-млада от него, като и двамата посочили, че са от Ташкент, като той бил роден през февруари 1988 г. Двамата живеели с малките си деца в апартамент в Патерсън, който бил близо до джамия, която той редовно посещавал със семейството си. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.01", "title": " Терор за Хелоуин в Ню Йорк с 8 убити и 11 тежко ранени (обзор)\t\t\t"}
{"url": "https://trud.bg/%d0%b8%d1%81%d0%ba%d0%b0%d1%82-%d0%b5%d0%b2%d1%82%d0%b8%d0%bd%d0%b8-%d0%b8-%d1%88%d1%83%d0%bc%d0%bd%d0%b8-%d0%bc%d0%b0%d1%88%d0%b8%d0%bd%d0%b8/", "text": "Доминацията на „Мерцедес“ в последните години се дължи главно на превъзхождащия им двигател, но Формула 1 се опитва по всякакъв начин да направи шампионата по-равностоен. Така изискванията за двигателите, които ще влязат в сила от 2021-а, се очаква да доведат до по-евтини машини. Идеята е моторите да са със сравнително равни възможности, за да дават на отборите шанс за конкуренция в други области от изграждането на колата. Също и да създават голям шум за удоволствие на старомодните фенове. „Тази визия представя само гледната точка на собственика „Либърти Медия“, но не и на производителите – заяви шефът на „Мерцедес“ Тото Волф. – Надявам се да се стигна до диалог, за да можем и ние за изложим нашата.“", "date": "2017.11.01", "title": " Искат евтини и шумни машини"}
{"url": "https://trud.bg/%d0%be%d1%82%d0%ba%d1%80%d0%b8%d1%85%d0%b0-%d0%ba%d0%be%d0%bd%d1%82%d1%80%d0%b0%d0%b1%d0%b0%d0%bd%d0%b4%d0%bd%d0%b8-%d1%86%d0%b8%d0%b3%d0%b0%d1%80%d0%b8-%d0%b2-%d0%ba%d0%be%d0%bb%d0%b0%d1%82%d0%b0/", "text": "Значително количество контрабандни цигари са иззели служителите на РУ на МВР-Стамболийски в хода на специализирана операция срещу незаконното съхранение и разпространение на стоки без платен акциз. Във вторник те извършили проверка на лек автомобил “Форд”, управляван от 50-годишен криминално проявен местен жител, и в колата униформените открили 860 папироса от различни марки, без български бандерол. При последвало претърсване в жилището на мъжа били намерени и иззети още 4040 къса от нелегалните тютюневи изделия. Извършителят е задържан за едно денонощие в Районното полицейско управление , а по случая е образувано бързо производство по чл. 234, ал.1 от Наказателния кодекс. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.01", "title": " Откриха контрабандни цигари в колата и дома на 50-годишен криминално проявен от Стамболийски"}
{"url": "https://trud.bg/%d1%84%d1%8e%d1%80%d0%b8-%d0%b8%d1%81%d0%ba%d0%b0-%d0%bf%d0%be%d0%bc%d0%be%d1%89-%d0%be%d1%82-%d1%82%d1%80%d1%8a%d0%bc%d0%bf-%d1%81%d1%80%d0%b5%d1%89%d1%83-%d0%b4%d0%b6%d0%be%d1%88%d1%83%d0%b0/", "text": "Тайсън Фюри покани американския президент Доналд Тръмп да влезе в лагера му за евентуален мач срещу световния шампион в тежката категория на профи бокса Антъни Джошуа. „Как мислиш, дали ще го бия? – попита Фюри. – Можеш да ме изведеш на ринга, ако желаеш и ще станеш част от най-великия мач в историята.“ Джошуа призна, че наистина води преговори за мач с бившия шампион, който загуби поясите си заради положителни допинг проби. „Сега положението е Антъни Джошуа срещу света – обяви шампионът. – Пожелавам на Тайсън да си върне формата, защото на ринга имаме нужда от него. Мениджърът ми Еди Хърн говори с него и му каза какво мисля. Но най-близо до мач с мен са Джоузеф Паркър и Дионтей Уайлдър.“  ", "date": "2017.11.01", "title": " Фюри иска помощ от Тръмп срещу Джошуа"}
{"url": "https://trud.bg/%d1%81%d1%82%d0%b8%d1%85%d0%be%d1%81%d0%b1%d0%b8%d1%80%d0%ba%d0%b8-%d0%bd%d0%b0-%d0%b1%d0%be%d1%82%d0%b5%d0%b2-%d1%80%d0%b0%d0%b7%d0%b4%d0%b0%d0%b2%d0%b0%d1%82-%d0%b2-%d0%bf%d0%bb%d0%be%d0%b2%d0%b4/", "text": "Повече от 50 стихосбирки на поета-революционер Христо Ботев подариха на жителите и гостите на Пловдив днес представители на младежката организация на ПП ГЕРБ в район „Южен” в града под тепетата. Инициативата, която се проведе днес следобед, бе посветена на Деня на народните будители и предизвика одобрението на хората от различни възрасти. „Радостно е, че с този акт младите хора изразиха своето признание към личностите, събудили  българското  самосъзнание”, коментира ръководителят на районната структура на ПП ГЕРБ в „Южен” и общински съветник  Георги Василев. „Днес ние отдаваме почит към духовници, книжовници и личности , които със своето дело са били пример за духовното израстване и възпитание в родолюбие и патриотизъм на много поколения българи. Но днес ние отдаваме и заслуженото внимание на съвременните будители, които възпитават националното самочувствие сред младото поколение в името на светлите бъднини на страната ни. С тази своя инициатива искаме да им благодари и да им честитим празника, заявиха младежите от ПП ГЕРБ в пловдивския район „Южен”. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.01", "title": " Стихосбирки на Ботев раздават в Пловдив за Деня на будителите"}
{"url": "https://trud.bg/%d0%b3%d0%bb-%d0%ba%d0%be%d0%bc%d0%b8%d1%81%d0%b0%d1%80-%d0%bc%d0%bb%d0%b0%d0%b4%d0%b5%d0%bd-%d0%bc%d0%b0%d1%80%d0%b8%d0%bd%d0%be%d0%b2-%d0%bd%d1%8f%d0%bc%d0%b0-%d0%b0%d0%b1%d1%81%d0%be%d0%bb%d1%8e/", "text": "За съжаление последния атентат в Ню Йорк доказа отново тезата, че няма абсолютно сигурно място в целия свят и че средата за сигурност в световен аспект е силно променена. Това каза пред   главният секретар на МВР Младен Маринов. По стечение на обстоятелствата с директора на ГД „Национална полиция“ бяхме преди 5 дни на работно посещение в Ню Йорк и при срещата с шефа на контратерористичния център посетихме и мястото, където стана този  . Там на място видяхме силно полицейско присъствие, много граждани и въпреки тези мерки няма как да се продатврати едно такова действие на както ние ги наричаме „вълк-единак“, който ползва общодостъпни транспортни средства предприе този терористичен акт, обясни главен комисар Маринов. „В национален аспект правим всичко възможно да предвидим основно при събиране на масови мероприятия, при посещение на места, където се концентрират много хора, да взимаме мерки. За съжаление, едно такова решение няма 100-процентова гаранция, че ще бъде предотвратено. Това, разбира се, не трябва да кара гражданите да изпадат в паника. Правим всичко възможно това нещо да не се случи на наша територия. МВР взима всички мерки, които са в неговите компетенции. За да има ефективно действие и противодействие на това нещо смятам, че трябва да има инициативи в цялото общество. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.01", "title": " Гл. комисар Младен Маринов: Няма абсолютно сигурно място в целия свят"}
{"url": "https://trud.bg/16-%d0%b7%d0%b0%d0%b3%d0%b8%d0%bd%d0%b0%d0%bb%d0%b8-%d0%b8-%d0%be%d0%ba%d0%be%d0%bb%d0%be-100-%d1%80%d0%b0%d0%bd%d0%b5%d0%bd%d0%b8-%d1%81%d0%bb%d0%b5%d0%b4-%d0%b2%d0%b7%d1%80%d0%b8%d0%b2-%d0%bd/", "text": "Най-малко 16 души загинаха, а още около 100 са ранени, след взрив в Топлоелектрическата централа „Рай-Барели“ в северната част на Индия, предава ТАСС, като се позовава на публикации в индийската преса. По-рано имаше информация за 10 загинали, но според последната информация на местните власти, те са се увеличили до 16. Причина за аварията е станал взрив на тръба на един от котлите, който е в експлоатация от 30 години. За момента работата на централата е преустановена.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.01", "title": " 16 загинали и около 100 ранени след взрив на електростанция в Индия"}
{"url": "https://trud.bg/%d1%84%d0%b0%d0%bb%d0%b8%d1%82%d0%b8-%d0%bf%d1%80%d0%b5%d0%b4%d1%81%d1%82%d0%be%d1%8f%d1%82-%d0%b8-%d0%b2-%d0%b4%d0%be%d0%b1%d0%be%d0%bb%d0%bd%d0%b8%d1%87%d0%bd%d0%b0%d1%82%d0%b0-%d0%bf%d0%be%d0%bc/", "text": "Бюджетът на НЗОК, предвиден за извънболнична помощ през 2018 г., стана причина Българският лекарски съюз (БЛС) да свика извънреден управителен съвет. “Категорични сме, че е необходимо увеличение в средствата за извънболнична помощ и ако това не се случи, предстоят фалити на лечебни заведения и в извънболничната помощ”, предупредиха от съсловната организация. Според лекарите не трябва да се подценяват дейностите в това перо. От съюза са категорични, че очакванията са догодина да се влоши качеството на медицински дейности в първичната и специализирана извънболнича помощ. Както “Труд” писа, сериозни опасения има и по отношение на болничния сектор – около 20 общински лечебници в страната са застрашени от фалит поради тежко финансово състояние. Общите финансови задължения на всички общински здравни заведения възлиза на над 100 млн. лв. към края на септември, а на болниците като цяло – надхвърля половин милиард лева. От БЛС изразиха безпокойство и за лечебните заведения в извънболничната помощ, като много от тях са в окаяно състояние. За догодина са предвидени едва 2,9 млн. лв. по това перо. Това “поставя колегите в ситуация на невъзможност да издържат практиките си, а това неминуемо ще генерира напрежение между пациенти и лекари”, посочват от БЛС. Претенциите на БЛС са за първичната доболнична помощ да се предвидят  още 10 млн. лв., а за специализираната – още 13 млн. лв. Категорично изразяваме своето несъгласие с минималното увеличение на определения бюджет за извънболнична медицинска помощ като цяло и в частност символичното, което може да бъде определено като липсващо (200 хил. лв. или 0,008 %, или по 3,70 лв. месечно за всяка една практика за ПИМП) за 2018 г., обявиха и от сдружението на джипитата. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.01", "title": " Фалити предстоят и в доболничната помощ\t\t\t"}
{"url": "https://trud.bg/%d0%b4%d0%b5%d0%bf%d1%83%d1%82%d0%b0%d1%82%d1%8a%d1%82-%d0%be%d1%82-%d0%b4%d0%bf%d1%81-%d1%85%d0%b0%d0%bc%d0%b8%d0%b4-%d1%85%d0%b0%d0%bc%d0%b8%d0%b4-%d0%bf%d1%80%d0%b5%d0%b4-%d1%82%d1%80/", "text": "– Не целим само осветляване на всички факти и обстоятелства. Целта е да се даде ефективен инструмент в ръцете на синдиците, чрез който да се върнат разграбените от организирана престъпна група активи, които би трябвало да служат за обезпечение на евентуалните вземания на държавата. Т.е. този законопроект не цели осветляване, а връщане на заграбеното. В законопроекта предлагаме увеличаване на двугодишния срок, в който синдиците могат да предявават претенции към тези активи, на петгодишен срок. Този текст е необходим, за да може държавата да си върне заграбеното. – Този текст е естествено продължение на предходен законопроект, който внесохме. Но предвид схемата на разграбване, която тръгна през последните няколко месеца, се наложи да внесем тези изменения. – Схемата е много проста, която започна далеч след поставяне на банката в несъстоятелност и далеч след заличаване на съответните ипотеки от квесторите. Прилага се проста схема, при която фирма купува вземането, купува го фиктивно, защото няма никакви плащания. Покупката става от куха фирма към вземане на фирма с актив. След като „закупи“ това вземане въпросната фирма предявява претенции към компанията с актива и обявява тази компания в несъстоятелност, като предварително раздуват вземането, увеличавайки капитала и така конкурира синдиците, или държавата с доста по-голямо вземане и усвоява въпросния актив. Тази схема се наблюдава, виждаме я от последните анализи и доклади на синдиците. И след като сме гледали тези доклади за последните няколко месеца сега внасяме измененията. Анализите и докладите са на сайта на КТБ и всички могат да ги видят. Това е публична информация. – Не е имало правен способ, защото Търговският закон и Законът за банковата несъстоятелност досега са функционирали в ситуация, в която има нормални банки и нормална банкова несъстоятелност. Всички видяхме, че КТБ не е била нормална банка и не е функционирала като нормална банка. Сблъскваме се с обстоятелството да се използват позволени от закона сделки, за да се разграбва имущество. Това е една празнота в закона ни за банковата несъстоятелност. Нашата цел е да запълним тази празнота, не само по отношение на КТБ, но и за вбъдеще да няма такива практики. – Не сме смятали дружество по дружество, макар че в докладите всяка компания е подробно анализирана, но според мен по груби сметки става въпрос за над 500 млн. лв. – Схемата на КТБ при кухите кредити и тази схема не могат да не се извършват от едни и същи играчи. Т.е. за да се закупи това вземане от куха фирма, която е ползвала заеми и предоставяла на друга такава, тази цесия се извършва само с вътрешни лица. Използват се кухи фирми – бушони, т.нар. поставени лица, или както в медиите ги виждаме като клошари. Използват се едни и същи лица за тази схема, което ни навежда на мисълта, че самата схема не е организирана сега и че БНБ са проспали тези действия. – Има подставени лица, аз не съм ги виждал, за да кажа със сигурност, че са клошари, но схемата е сходна на тази с клошарите. използват се офшорни компании, които нямат нито лев, нито цент оборот или друга дейност, регистрират се непосредствено преди самите сделки и по самите сделки, с които се купуват вземания няма плащане. Т.е. законопроектът третира само такива фиктивни, измамни сделки, по които няма плащания. Тези, които нормално са купили вземания, за които са платили са извън обхвата на законопроекта ни. Законопроектът ни не отменя такива сделки, те са нормални търговски сделки. Там където е направена цесия без плащане, фиктивно, с оглед да се измамят кредиторите, законопроектът предвижда обявяването им за недействителни. – Очакваме всяка стотинка, заграбена от КТБ, да бъде върната, там където й е мястото – във Фонда за гарантиране на влоговете, защото държавата плати над 3 млрд. лв., за да погасява задължения вместо КТБ към вложителите на банката. – И първоначалното разграбване и вторичното е от една и съща организирана група. Тези дни прочетох в медиите и много сполучливо заглавие „мустаката престъпна група“. – Първо, не е прецедент ДПС да внася законопроекти за пресичане на действията по разграбване на КТБ. Това е трети законопроект, който представители от ДПС внасят. Първите два бяха внесени от Йордан Цонев и от Делян Пеевски. Тук сме трима. Не сме търсили подкрепа от други политически сили, защото искаме да видим кой ще застане на страната на обществения интерес и кой ще търси под вола теле, за да ни убеждава как това не е възможно и как ще гледат от страни и ще потриват ръце. – Нямам такава прогноза, искрено се надявам законопроектът да бъде подкрепен от всички политически сили и парламентарни групи. Нещо повече – ние очакваме и конструктивни предложения за подобряване на текстовете. Ако някои колеги имат конструктивни предложения, ние сме готови да ги разгледаме и ако са в обществен интерес да ги подкрепим. – Приемам за напълно естествени думите на всеки финансов министър, който се грижи за парите на държавата. А нашият законопроект цели точно това – да се върнат пари на държавата. Няма как да не отбележа, че и председателят на правната комисия в НС Данаил Кирилов пред една от медиите изрази своето лично положително становище по законопроекта. – Ретроактивно действие по принцип е изключение в нашето законодателство, но се е прилагало много пъти. Разбира се по изключение, но не е прецедент. Не мога да се съглася с откровените лъжи, че това е противоконституционно. Проверили сме текстовете, имаме добра подготовка и можем да преценим какви текстове можем да предложим. Още повече, че кой текст е противоконституционен и кой не е казва Конституционният съд, а не платени адвокати и клакьори на мустаката организирана престъпна група. – Да, това е текстът, който ще им попречи да се радват на откраднатите от държавата пари. – Нека човек, който се крие от българското правосъдие, ако има нещо да каже, да дойде в София и да го каже. Аз лично проверих и се убедих, че доста преди поставянето на КТБ под особен надзор, г-н Делян Пеевски си е върнал – от съответните компании кредитите до стотинка. Така че няма място за притеснения. – Не съм запознат с предложението. А вие как гледате на идеята един обвиняем да дава указания на прокурора как да си напише обвинителния акт? – Защото това е схема рядка и непозната в банковата среда и нашето законодателство регулира нормални банкови отношения, а не предварително подготвени измамни схеми. – Разбира се, че има дупка в законодателството, но кой би могъл да очаква такава мащабна схема да бъде реализирана. Това не е нещо обичайно и случвало се, така че законодателят да може да го предвиди и да му противодейства. Нямаше как да бъде предвидено. Единици са в световната история като Мадоф в САЩ. – Тези поправки са против всеки, който би дръзнал оттук нататък да посяга на парите на вложителите и на кредиторите на всяка една банка и в частност, предложенията са средство в ръцете на синдиците да възстановят една справедливост – да върнат заграбеното от държавата. – Тонът ни е втвърден от първия ден, когато беше обявена тази коалиция. Абсолютно без никаква нужда ГЕРБ включиха националистите в управление, което е вредно за държавата. От първия ден на това управление ние твърдим, че включването на националисти е вредно и за България, и за Европа. В Европа никой не иска националистите, а ние им отваряме широко вратата без да има необходимост от това. Обърнете внимание, че никой от националистите в Чехия или в Унгария не говори против правата на малцинствата, никой не насажда език на омразата в собствената си държава. Там говорят за недопускане на икономически мигранти. И на това Европа казва краен национализъм. А при нас се вихри архаичен, дивашки национализъм, който няма аналог. – Искаме цялата коалиция да излезе от властта, но след като особено показателни са действията на един вицепремиер, нека да започнат от него. Но националисти нямат място в нито едно съвременно правителство. Имахме възможност да дебатираме това и с колеги от гръцкия парламент, благодарих на председателя на гръцкия парламент, че в реч в нашито НС той изтъкна, че една от основните опасности пред Европа е ширещия се национализъм и отпорът срещу него трябва да е общ. – Мисля, че срокът им вече изтича и се надявам да проявят разум, защото наближава председателството , председателство с националисти и радикалисти не е полезно нита за България, нито за Европа. – Както виждаме от действията на ГЕРБ нама никаква чуваемост. Напротив, от изявления на председателя на Парламентарната група на ГЕРБ Цветан Цветанов научихме, че нещата с националистите вървят идеално, така че пред нас не стои пречка да преговаряме с всички парламентарни групи по отделни теми за внасяне на вот на недоверие. Това е инструмент на опозицията и ние възнамеряваме да се възползваме от него.   Хамид Хамид е роден през 1973 г. в с. Сини вир, община Каолиново. След като завършва средното си образование в ПМГ “Нанчо Попович”, учи право в Бургаския свободен университет и се дипломира през 1998г. От 2000 г е член на адвокатската колегия в Бургас.” Депутат е в 41-то, 42-то и 43-то НС. Член е на правнта комисия, зам.-председател на Комисията по вътрешна сигурност и обществен ред и заместващ представител в Делегацията в Парламентарната асамблея на Съвета на Европа.", "date": "2017.11.01", "title": " Депутатът от ДПС Хамид Хамид, пред „Труд“: Искаме да разрушим схемата за разграбване на КТБ\t\t\t"}
{"url": "https://trud.bg/%d1%82%d0%b0%d0%ba%d1%81%d0%b8-%d1%81%d0%b5-%d0%b2%d1%80%d1%8f%d0%b7%d0%b0-%d0%b2-%d0%bf%d0%b5%d1%88%d0%b5%d1%85%d0%be%d0%b4%d1%86%d0%b8-%d0%b2-%d0%bb%d0%be%d0%bd%d0%b4%d0%be%d0%bd-%d1%81%d0%bf%d0%be/", "text": "По-рано тази вечер такси се е врязало в група пешеходци в Ковънт гардън, централен Лондон, но властите успокоиха, че това не е терористичен акт, а пътен инцидент, предаде БНТ. Не се съобщава за загинали. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.01", "title": " Такси се вряза в пешеходци в Лондон, според властите не е терористичен акт"}
{"url": "https://trud.bg/%d1%82%d0%b8%d0%ba%d0%b2%d0%b5%d0%bd%d0%b8%d1%8f%d1%82-%d1%84%d0%b5%d0%bd%d0%b5%d1%80-%d0%bd%d0%b0-%d0%bd%d0%b0%d1%80%d0%be%d0%b4%d0%bd%d0%b8%d1%82%d0%b5-%d0%b1%d1%83%d0%b4%d0%b8%d1%82%d0%b5%d0%bb/", "text": "Тиквеният фенер с присъщата си упоритост се опитва трайно да се намърда в българските национални традиции. Става дума за Хелоуин. На пръв поглед – безобидно веселие, маскарад, карнавал, причина да се шегуваме. В годишния календар винаги има място за още един празник. Децата се радват, на другия ден не се учи, всички са доволни. Всеки празник е символ и памет за нещо. Денят на братята Кирил и Методий, Гергьовден, Димитровден, Коледа, Великден… Хелоуин е езически келтски празник от Ирландия. Тези примитивни в културата си и агресивни в битието си племена се страхували от смъртта. Вярвали, че на точно определен ден мъртвите оживяват, идват да си отмъстят и да вземат телата на живите. Ставало вечерта срещу Samhain /Самхаин/ – келтската нова година. Това било страшна нощ. Вратите на жилищата се залоствали, огнището се загасяло, а хората се обличали в животински кожи за да уплашат бродещите привидения. Няма сравнима с нашия календар дата, но изглежда този страх се е предавал през вековете. Както и ритуалите да се уплашат мъртвите, да се прогони смъртта. В нашата езическа традиция , това са кукерските празници – шум и страшни маски с рога и звънци. През 853 г. Папа Григорий ІV, за да приобщи езичниците към християнството, обявил първи ноември за ден на всички светии и мъченици за християнската вяра. След разделянето от католицизма, православната църква е съхранила този празник. В първата неделя след Петдесетница се отдава почит на „Всех святих“ – всички безименни и неизвестни герои, които са живели и страдали заради вярата си в Исус Христос. През 2016г. Денят на всички български светии беше на 26 юни. Празникът на Вси Светии се празнува в католическия свят на 1 ноември. Тогава хората често пътуват из цялата страна, за да се погрижат за гробовете на роднините си като ги украсяват с фенери и венци. През 1840 г. ирландски емигранти пренасят в Америка легендата за Джак – пияница и хитрец, който след смъртта си не бил приет нито в рая, нито в ада, а бродел по земята с фенер от издълбана ряпа. По-късно ряпата била заменена от тиква – по-често срещана и по-лесна за дълбаене. Днес Хелоуин означава забавления, зловещи шеги и вицове, а хората, които участват в тях, са облечени като вещици, върколаци, скелети, чудовища от всякакъв вид. Децата от западните страни почукват на вратите на съседите и питат“Trick or Treat?“ (Дяволия или почерпка?). Този въпрос е поставен като заплаха и ако съответният човек откаже да им даде сладкиши, те ще му направят една дяволия. Всичко това става вечерта на 31 октомври. Този „празник“ няма нищо общо с духовността, традициите и вярванията на българския народ, той има повече общи неща с езическите практики и ритуали, отколкото с православната вяра. Най-големият проблем на този псевдопразник е, че чрез него се изопачават основни идеи на християнството. В православието отслужените на Архангелова задушница (5 ноември 2016) служби дават надежда, светлина, възпоменание за починалите, които не са забравени. В никакъв случай починалите наши близки не се възприемат като духове, които не могат да намерят покой, и затова са принудени да ходят по земята. Към мъртвите изпитваме почит и уважение и не си ги представяме като зли демони и вещици. Друга криеща се зад този празник опасност е, че вместо да се покаже истинското лице на злото, то се предава в забавна светлина. Предава се посланието, че може да се шегуваме със злото и дяволът да ни забавлява.  Агресивността и насилието са развлекателни форми на празнуване. Такава норма на поведение може да има трайни последици върху психиката. Деца от детската градина, облечени като призраци, върколаци, мъртъвци и скелети с брадви и ножове, от които капе кръв. Хелоуин внушава, че злото е около нас, с него може весело да се съжителства, което е насърчаване идеите на окултното, на сатанинските организации. През 1978 година историята за безсмъртен маскиран сериен убиец постави началото на 10-серийния филм „Halloween“. Филмът генерира почти 400 милиона долара приходи от продажба на билети. Какво общо има между традициите и самобитната култура на древната страна България, запазила през вековете неповредена църковна традиция, пренесла азбука и християнство в съвременния свят и ирладското езичество? Пространството е пълно с: „Арт ателие Хелоуин“, „Хелоуин в Лидл“, „20 секси костюма за Хелоуин“, „Сладки за Хелоуин – рецептите на Звездев“, „Креативна хелоуинска тиква“… Тъжно е, като ги четеш. Умните ни, красиви и интелигентни деца ще пръснат българските гени по света. Нека знаят за Хелоуин, св. Патрик и св. Валентин. Ами за св. Иван Рилски, св. Георги Победоносец, св. Николай Чудотворец? Какво е Богоявление, Черешова Задушница и Йорданов ден? Попитах в английската гимназия – „На първи ноември ще ходите ли на училище?“ Отговорът беше – „Не, нали е Хелоуин!“ Всъщност, тогава е Денят на народните будители. Най-главното в човека е неговата вяра, неговият светоглед. Ако се повреди светогледът на нацията, няма да помогнат нито законите, нито парите, нито оръжието. Ако човекът стане безнравствен, той ще започне умело да заобикаля законите; в политиката той ще избере пътя на двойните стандарти; парите ще постави в услуга на себе си и на своите пороци, а не на благото на обществото; с оръжието ще се възползва непредсказуемо и агресивно. Всичко започва от тиквения фенер и народните будители.   Хелоуин е и бизнес. В САЩ се очакват 7 млд. долара приходи от продажба на тиквени фенери, костюми, фойерверки и празненства. Сурогатен американски ден на всички светии, прекрасно организиран и финансиран. Голям брой реклами и телевизионни предавания, мероприятия в училища, офиси и ресторанти, внимание от страна на пресата и телевизионните канали.", "date": "2017.11.01", "title": " Тиквеният фенер на народните будители*\t\t\t"}
{"url": "https://trud.bg/%d0%be%d0%be%d0%bd-%d0%bf%d1%80%d0%b8%d0%b7%d0%be%d0%b2%d0%b0-%d0%b7%d0%b0-%d0%b2%d0%b4%d0%b8%d0%b3%d0%b0%d0%bd%d0%b5-%d0%bd%d0%b0-%d0%b5%d0%bc%d0%b1%d0%b0%d1%80%d0%b3%d0%be%d1%82%d0%be-%d0%bd%d0%b0/", "text": "Общото събрание на ООН прие резолюция, която призовава за спиране на икономическото ембарго на САЩ спрямо Куба, като Вашингтон е гласувал против документа, след като миналата година се въздържа за първи път от 25 години в гласуване на подобна резолюция, предава Ройтерс. Общото събрание, съставено от 193 члена, прие резолюцията със 191 гласа „за“. Единствено Израел, както винаги, гласува заедно с най-важния си съюзник. Необвързващата резолюция призовава САЩ да отменят ембаргото срещу Куба възможно най-скоро. Тя няма политическа тежест, тъй като само Конгресът на САЩ може да вдигне ембаргото, поставено преди повече от 50 години.  Посланикът на САЩ в организацията Ники Хейли определи гласуването като „политически театър“. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.01", "title": " ООН призова за вдигане на ембаргото на САЩ спрямо Куба"}
{"url": "https://trud.bg/%d1%81-%d0%ba%d0%be%d0%bd%d1%86%d0%b5%d1%80%d1%82-%d0%bd%d0%b0-%d0%b4%d0%b0%d0%bc%d1%81%d0%ba%d0%b8-%d1%85%d0%be%d1%80-%d1%82%d1%80%d0%b8%d0%bc%d0%be%d0%bd%d1%86%d0%b8%d1%83%d0%bc/", "text": "С концерт на дамски хор „Тримонциум“ отбелязаха 1 ноември – Деня на народните будители, в пловдивския район „Западен”. Концертът се проведе в залата на районното кметство при вход свободен. Проявата бе своеобразен подарък на кмета на „Западен” Димитър Колев за учителите, просветните дейци и гражданите на района. Концертът на дамски хор „Тримонциум“ с диригент Ваня Атанасова премина под клавирния съпровод на Диана Кънева, а музикантите очароваха многобройната си публика навръх светлия празник. Дамски хор „Тримонциум“ при Община Пловдив е пряк наследник на представителния хор на пловдивските учителки, създаден през 1965 година. През дългия му творчески път диригенти на хора са били изтъкнати пловдивски музиканти като Кръстю Михайлов, Милчо Петров, Цветана Василкова, Боянка Бахнева, Георги Самарджиев и Гено Желязков. През годините на своето съществуване хор Тримонциум взема активно участие в културния живот на града и страната. Многобройни са задграничните изяви на хора – от 1984 до 2017 г. той осъществява 25 турнета и участия в международни фестивали, от които се завръща с грамоти, дипломи и награди. Репертоарът на хора е богат и разнообразен. Включва творби на композитори от различни стилове и епохи – Качини, Бах, Хендел, Перголези, Моцарт, Пуленк, Рахманинов, Верди, Гершуин, Е.Л. Уебър и други стари и съвременни композитори. Голям дял в репертоара на хора заема музиката от български автори като П. Динев, Д. Христов, Ф. Кутев и други. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.01", "title": " С концерт на дамски хор „Тримонциум” в пловдивски район отбелязаха Деня на народните будители"}
{"url": "https://trud.bg/%d1%86%d1%81%d0%ba%d0%b0-%d0%b8%d0%b7%d0%b2%d0%b0%d0%b4%d0%b8-%d0%b4%d0%be%d0%b3%d0%be%d0%b2%d0%be%d1%80%d0%b0-%d0%b7%d0%b0-%d0%b1%d0%b0%d0%b7%d0%b8%d1%82%d0%b5/", "text": "ЦСКА публикува в собствения си сайт договорите за ползването на стадион „Българска армия“ и базата в Панчарево. Двата обекта ще бъдат обект на публичен търг, организиран от спортното министерство. „ От много години ЦСКА претендира за неравнопоставеност относно конкурентите си за проблема със спортните бази. Ръководството модернизира значително тренировъчния център в Панчарево. Чака се търгът, за да започнат ремонти и на „Армията“. Аматьорският ЦСКА 1948 е единственият друг клуб, който официално претендира за същите бази, но така и не обявява от къде ще намери финансиране за търга и след това за инвестиции по тях.", "date": "2017.11.01", "title": " ЦСКА извади договора за базите"}
{"url": "https://trud.bg/%d0%b4%d0%b8%d0%bc%d0%b8%d1%82%d1%8a%d1%80-%d0%bf%d0%b5%d0%bd%d0%b5%d0%b2-%d0%b2%d1%80%d0%b5%d0%bc%d0%b5-%d0%b5-%d0%b7%d0%b0-%d0%bd%d0%b0%d1%88-%d1%80%d0%b5%d0%b4/", "text": "Малко преди Коледа емоциите във футбола ни ще се нажежат до червено въпреки очакваните студове – ЦСКА ще приеме „Лудогорец“ в четвъртфинал за Купата на България. Мачът ще е в периода 13-15 декември. А двата лидера в Първа професионална лига в неделя се изправят един срещу друг за първенство в Разград. „ „ Турнирът за Купата е единственият, в който ЦСКА веднъж успя да победи и отстрани „Лудогорец“. Тогава под ръководството на Стойчо Младенов „червените“ биха с 2:1 в Разград, а на реванша паднаха с 0:1 на стадион „Васил Левски“. Другият фаворит в турнира „Левски“ ще гостува на „Дунав“. Останалите двойки са „Ботев“ – „Литекс“ и „Етър“ – „Славия“.", "date": "2017.11.01", "title": " Димитър Пенев: Време е за наш ред"}
{"url": "https://trud.bg/%d0%be%d0%b1%d0%b2%d0%b8%d0%bd%d0%b8%d1%85%d0%b0-%d0%b4%d0%b2%d0%be%d0%b9%d0%bd%d0%b8%d1%8f-%d1%83%d0%b1%d0%b8%d0%b5%d1%86-%d0%be%d1%82-%d0%b3%d0%be%d1%80%d0%bd%d0%b8-%d0%b4%d1%8a%d0%b1%d0%bd%d0%b8/", "text": "36-годишният Петко Черкезов е обвинен за двойното убийство в плевенското село Горни Дъбник. Това съобщи пред „Труд” Рени Кирилова, говорител на Окръжна прокуратура – Плевен. Подведен е под отговорност за умишлено убийство по член 116 от Наказателния кодекс, по който може да получи от 15 до 20 години затвор и дори доживотна присъда без право на замяна. Задържан е за 72-часа в ареста. Утре прокуратурата ще внесе в Плевенския окръжен съд искане да му бъде наложена постоянна мярка „задържане под стража”. Черкезов е бивш съпруг на жертвата Наталия Гърнева. Той е бил военнослужещ в Казанлък и е ходил на мисии в Ирак и Афганистан. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.01", "title": " Обвиниха двойния убиец от Горни Дъбник"}
{"url": "https://trud.bg/%d0%b4%d0%b5%d0%bf%d1%83%d1%82%d0%b0%d1%82-%d0%b8-%d0%bc%d0%bb%d0%b0%d0%b4%d0%b5%d0%b6%d0%b8-%d0%be%d1%82-%d0%b1%d1%81%d0%bf-%d0%bd%d0%b0%d0%b3%d1%80%d0%b0%d0%b4%d0%b8%d1%85%d0%b0-%d0%bd%d0%b0%d0%b9/", "text": "Народният представител Валентин Ламбев и Младежкото обединение на БСП-Велико Търново отличиха най-добрите есета от обявения от тях конкурс. Наградите бяха дадени в навечерието на Деня на народните будители. По темите „10 години България в ЕС. Равносметката“, „Председателството на ЕС. Възможностите пред България“ и „Избирам България. Защо“ писаха младите хора. Техните текстове бяха оценени от жури в състав проф. Вихрен Бузов, проф. Венка Кутева и доц. Маргарита Кемалова. На първо място беше отличена Силвия Стойнова. Бяха присъдени и две втори места – за Галина Георгиева и за Марио Иванов. Трето място е за Михаела Димова. Победителят получи електронен четец за книги. Класираните на второ и трето място получиха ваучери за книги. С дипломи бяха отличени и Десислава Иванова и Радина Попова. „В тези есета има много искреност и човещина. Има и много позитивизъм и надежда, което за мен беше зареждащото“, каза Валентин Ламбев при връчването на наградите. Той пожела на всички млади автори да са все така заредени с оптимизъм и енергия, да градят своята кариера в България и да дадат своя дан за една по-добра и просперираща родина. „Напълно сме удовлетворени и се гордеем, че Велико Търново и нашия регион имат такива млади хора – мислещи, знаещи и готови да изразят своите мнения“, каза проф. Вихрен Бузов и изрази оценката на журито за получените текстове. „Аз съм обнадеждена, защото написаното беше толкова искрено и емоционално, че няма как да не повярваш в него. Когато тези емоции Ви помагат да намерите най-верния път да се реализирате, от това по-хубаво няма“, каза на младите хора доц. Маргарита Кемалова. Вечерта продължи с поетичен рецитал на поетесата Цветелина Маринова, посветен на Деня на народните будители. Лидия Прокопова представи авторката. „Как разчитам думичката „будител“? Живея по законите на всяка буква в тази дума, защото в нея има бъдеще, истина, творчество, емоция и любов. Ако живеем по всички тези закони, земята ще бъде здрава и ние ще бъдем много щастливи. Когато са уморени краката Ви, продължавайте да вървите със сърцата си“, обърна се авторката към младите хора.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.01", "title": " Депутат и младежи от БСП наградиха най-добрите есета от конкурс"}
{"url": "https://trud.bg/%d0%be%d0%b1%d1%80%d0%b0%d1%85%d0%b0-%d1%83%d1%87%d0%b8%d0%bb%d0%b8%d1%89%d0%b5-%d0%b2%d1%8a%d0%b2-%d0%b2%d1%8a%d1%80%d1%88%d0%b5%d1%86/", "text": "В навечерието на Деня на будителите неизвестни апаши разбиха училище във Вършец и задигнаха пари от касата му. Обирджиите влезли в средното училище „Иван Вазов” в курортния град през нощта срещу вторник, потрошили врата на стая на втория етаж, разбили каса и отмъкнали 168, 29 лева. Престъпниците се вмъкнали и в столовата на школото, срязали катинара на закусвалнята и прибрали още 50 лева на монети. Учителите разбрали за обира, когато на сутринта видели разбитите врати, и подали сигнал в Районното управление на МВР. Полицията издирва апашите. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.01", "title": " Обраха училище във Вършец"}
{"url": "https://trud.bg/%d0%b3%d1%83%d0%b1%d0%b5%d1%80%d0%bd%d0%b0%d1%82%d0%be%d1%80%d1%8a%d1%82-%d0%bd%d0%b0-%d0%bf%d0%bb%d0%be%d0%b2%d0%b4%d0%b8%d0%b2-%d0%bd%d0%b5%d0%ba%d0%b0-%d0%b4%d0%b5%d0%bb%d0%be%d1%82%d0%be-%d0%bd/", "text": "Денят на народните будители е сред най-светлите в българския календар. На този ден изразяваме своето искрено преклонение и почит пред делото на онези достойни българи, които хвърлиха първите искри на знанието и просветата в дълголетния безкнижен мрак. Споменаването на имената им ни кара да се чувстваме горди, че сме техни потомци. Нека делото на пазителите на българската духовна култура и традиции да пребъде. Пожелавам на вас, чиято мисия е опазването и съхраняването на българската духовност, да запазите жива искрата, да будите съзнанието на младите хора и да разнасяте огъня на възрожденското наследство. Честит празник на всички съвременни будители!  С уважение,  ЗДРАВКО ДИМИТРОВ  Областен управител на област Пловдив АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.01", "title": " Губернаторът на Пловдив: Нека делото на пазителите на българската духовна култура и традиции да пребъде!"}
{"url": "https://trud.bg/%d0%ba%d0%b0%d0%bc%d0%bf%d0%b0%d0%bd%d0%b8%d1%8f-%d0%b7%d0%b0-%d0%b7%d0%b0%d0%bb%d0%b5%d1%81%d1%8f%d0%b2%d0%b0%d0%bd%d0%b5-%d1%81%d1%82%d0%b0%d1%80%d1%82%d0%b8%d1%80%d0%b0-%d0%b2-%d1%80%d0%b0%d0%b9/", "text": "Акция за раздаване на храстовидна и дървесна растителност за залесяване от гражданите организира администрацията на район „Южен” в Пловдив съвместно с общинско предприятие „Градини и паркове”. „Всеки, който желае да се възползва от възможността да разкраси мястото, където живее, с храсти и дървета от вида лигуструм, бял и червен симфорикарпус, форзиция, филаделфус, липа, ясен, чинар, явор и други дървесни видове, може да подаде заявление до 17 ноември в деловодството на района ,като посочи телефон за обратна връзка”, съобщи кметът на район „Южен” Борислав Инчев. След изтичане на срока за подаване на заявления всички граждани, декларирали интерес, ще бъдат уведомени допълнително за деня и часа на раздаване на разсада, както и мястото, от което ще го получат. След извършване на залесяването специална  комисия от представители на районната администрация ще извърши оглед  на местата, които са залесени, и на отличените живущи, проявили се в инициатива, ще бъдат връчени благодарствени адреси . „Изказвам своята благодарност към служителите от ОП „Градини и паркове“ и към директора  Стоян Алексиев за съдействието и подкрепата при осъществяването на тази инициатива”, допълни райкметът Инчев. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.01", "title": " Кампания за залесяване стартира в район „Южен“ в Пловдив"}
{"url": "https://trud.bg/%d0%be%d1%82%d0%ba%d1%80%d0%b8%d1%85%d0%b0-%d0%bf%d0%b0%d0%bc%d0%b5%d1%82%d0%bd%d0%b0-%d0%bf%d0%bb%d0%be%d1%87%d0%b0-%d0%bd%d0%b0-20-%d0%b2%d0%b0%d1%80%d0%bd%d0%b5%d0%bd%d1%81%d0%ba%d0%b8-%d0%b1%d1%83/", "text": "Паметна плоча с имената на 20 варненски будители беше открита от кмета Иван Портних и автора й-скулпторът Валентин Иванов в двора на Духовно-просветния център „Св. Архангел Михаил“. На това място е създадено на 12 август 1860 г. първото българско училище в града от група стопански дейци и местни възрожденци. Сред тях са братята Сава и Никола Георгиевич, Господин и Стоячо хаджи Иванови, хаджи Стамат Сидеров, Рали хаджи Мавридов, Константин Тюлев, Христо Попович, Христо Груев. За необходимата самостоятелна сграда за развитие на българската просвета Сава Георгиевич закупува имот и го подарява на Варненската община. По-късно първият етаж е преобразуван в храм, а след това е създадено и първото българско читалище в града „Възрождение“, разказа Колю Хубенов, уредник в Музея на Възраждането. „Тази плоча е част от инициативата на община Варна за възраждане на историческата памет на града ни“, каза кметът Иван Портних. Заупокойна молитва в памет на варненските възрожденци отслужи иконом Василий Шаган, ръководител на Духовно-просветния център“Св.Архангел Михаил. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.01", "title": " Откриха паметна плоча на 20 варненски будители"}
{"url": "https://trud.bg/%d0%be%d1%82%d0%ba%d1%80%d0%b8%d1%85%d0%b0-%d1%80%d1%8a%d1%87%d0%bd%d0%b0-%d0%b3%d1%80%d0%b0%d0%bd%d0%b0%d1%82%d0%b0-%d0%b2-%d0%b1%d0%bb%d0%b8%d0%b7%d0%be%d1%81%d1%82-%d0%b4%d0%be-%d0%b1%d0%bb%d0%be/", "text": "Ръчна граната е открита в близост до жилищен блок в Кърджали. Сигналът за боеприпаса е подаден късно снощи на спешния телефон 112. Районът е отцепен от полиция и в зоната на безопасност е организирана непрекъсната охрана, предаде  . Очаква се пристигането на сапьори за обезвреждането на гранатата. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.01", "title": " Откриха ръчна граната в близост до блок в Кърджали"}
{"url": "https://trud.bg/%d0%bc%d0%b0%d1%80%d0%b8%d0%bd-%d0%ba%d0%b0%d0%b4%d0%b8%d0%b5%d0%b2-%d0%b8-%d1%80%d0%b0%d0%b9%d0%bd%d0%b0-%d0%ba%d0%b0%d0%b1%d0%bb%d0%b5%d1%88%d0%ba%d0%be%d0%b2%d0%b0-%d1%81-%d0%bf%d1%80%d0%b8%d0%b7/", "text": "Литературният критик и писател Марин Кадиев и историкът и етнолог Райна Каблешкова са тазгодишните носители на званието „Следовник на народните будители – Пловдив 2017”, което бе връчено за 16-и път в града под тепетата на официална церемония в Народната библиотека Иван Вазов”. Събитието се организира традиционно от сдружение „Мемориал на духовността“, НБ „Иван Вазов“, Общински читалищен съюз със съдействието на Община Пловдив, а призовете се раздават по случай 1 ноември – Деня на народните будители. Двамата тазгодишни носители получиха от председатеря на УС на Сдружение „Мемориал на духовността” Радка Колева „Ритон – реплика с протомет на кон“ от съкровището от село Борово, което се свързва с одриския цар Котис Първи (383 – 359 пр. н.ера). Марин Кадиев и Райна Каблешкова получиха поздравителни адреси и цветя от името на заместник-кмета по култура и туризъм инж. Александър Държиков. „Българската история свидно пази в паметта си имената на много личности, които с гордост наричаме народни будители. Тези дейци, допринесли за духовното израстване на нацията, са оставили трайни следи в нашата история. Вярвам, че всяко време има своите будители. Днес, пазителите на българската култура, книжовност, образование, традиции и духовност се превръщат в следовници на народните будители. Продължавайте да бъдете пример за младите хора и нека с всеки изминал ден, всички ние, вдъхновени от хора като Вас, да ставаме по-добри и да възкръсва вярата в ценностите, които истински осмислят човешкия живот“, се казва в обръщението на зам.-кмета Държиков към наградените „Следовници на народните будители – Пловдив“ за 2017 г. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.01", "title": " Марин Кадиев и Райна Каблешкова с приз „Следовници на народните будители – Пловдив“ за 2017 година"}
