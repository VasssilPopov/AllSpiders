{"url": "https://trud.bg/%d0%b1%d1%8a%d0%bb%d0%b3%d0%b0%d1%80%d1%81%d0%ba%d0%b0%d1%82%d0%b0-%d0%ba%d0%be%d0%bb%d0%b5%d0%b4%d0%b0-%d1%81%d1%8a%d0%b1%d1%80%d0%b0-%d0%bf%d0%be%d1%87%d1%82%d0%b8-30-%d0%bc%d0%b8%d0%bb%d0%b8/", "text": "За 14 години в рамките на благотворителната инициатива на президента „Българската коледа“ са събрани 29 984 449 лв. Това съобщи в началото на концерта в Народния театър „Иван Вазов“ водещият Юлиан Вергов. За това време са подпомогнати над 3800 деца и 259 лечебни заведения. Инициативата „Българската коледа“ се организира за 15-та година. Тя има за цел да насърчава дарителството, да спомага за решаване на значими за обществото проблеми, засягащи здравето на децата и да подпомага лечението на деца. Петнадесетото издание е посветено на спасения детски живот, като насочва своите усилия да помогне в грижата за продължителното лечение и активната рехабилитация.", "date": "2017.12.25", "title": " „Българската Коледа“ събра почти 30 милиона лева"}
{"url": "https://trud.bg/%d0%bf%d0%b0%d0%bf%d0%b0-%d1%84%d1%80%d0%b0%d0%bd%d1%86%d0%b8%d1%81%d0%ba-%d0%be%d1%82%d0%bf%d1%80%d0%b0%d0%b2%d0%b8-%d0%bf%d1%80%d0%b8%d0%b7%d0%b8%d0%b2-%d0%b7%d0%b0-%d0%bc%d0%b8%d1%80/", "text": "Папа Франциск отправи призив за мир по света в традиционното си коледно послание „Урби ет Орби” или „Към града и към света”. Той обърна внимание и към милионите страдащи бежанци. Благословията на главата на Римокатолическата църква беше изпълнена с политически послания. Той обърна внимание към страдащите от войните в Сирия, Йемен и Украйна и призова за мирно решение между палестинци и евреи. В този празничен ден нека се помолим на Бог за Ерусалим и за Светите земи. Нека се помолим за възобновяването на диалога между двете страни, за да стигнат до взаимно приемливо решение, което да доведе до мирно съвместно съществуване на две държави в двустранно договорени и международно приети  граници. Папата обърна внимание на тежката съдба на рохингите в Мианмар и заяви, че ще моли за намаляване на напрежението между двете корейски държави. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.25", "title": " Папа Франциск отправи призив за мир\t\t\t"}
{"url": "https://trud.bg/%d0%bc%d0%b5%d0%b3%d0%b0%d0%bd-%d0%bc%d0%b0%d1%80%d0%ba%d1%8a%d0%bb-%d1%81%d0%b5-%d0%bf%d1%80%d0%b8%d1%81%d1%8a%d0%b5%d0%b4%d0%b8%d0%bd%d0%b8-%d0%ba%d1%8a%d0%bc-%d0%b1%d1%80%d0%b8%d1%82%d0%b0%d0%bd/", "text": "Кралица Елизабет Втора и членове на кралското семейство, към които се присъедини и годеницата на принц Хари, Меган Маркъл, присъстваха на коледна литургия в Сандрингам, предаде Асошиейтед прес. Кралските особи бяха приветствани от местните жители. Маркъл се усмихваше и махна с ръка на влизане в църквата. Това е първата й официална изява в присъствие на Нейно Величество. Мнозина от събралите се пред църквата носеха цветя за кралицата и нейното семейство. Елизабет Втора беше придружена от съпруга си, принц Филип и от близки членове на кралското семейство, сред които бяха херцозите на Кембридж принц Уилям и съпругата му Катрин. Кралската двойка очаква третото си дете през пролетта. След коледната служба кралското семейство традиционно се събра обяд. Меган Маркъл и принц Хари ще се венчаят в Уиндзорския дворец през май.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.25", "title": " Меган Маркъл се присъедини към британското кралско семейство на коледната литургия"}
{"url": "https://trud.bg/%d1%80%d0%be%d0%bc%d0%b8-%d1%80%d0%b0%d0%bd%d0%b8%d1%85%d0%b0-%d0%bf%d0%be%d0%bb%d0%b8%d1%86%d0%b0%d0%b9-%d0%b2-%d0%b1%d1%83%d1%80%d0%b3%d0%b0%d1%81/", "text": "Роми са ранили полицай в бургаския квартал „Горно Езерово“. Истински екшън се разиграл на една от улиците, пред къща, която направо се тресяла от високи децибели на безумни кючеци. Униформени от Четвърто РУП тръгнали към квартала, след оплакване от граждани за силната музика. Посрещнали ги наострени цигани. Трима от тях се качили на покрива и оттам започнали да крещят на полицаите и да ги обстрелват с камъни и керемиди. Били видимо пияни. В крайна сметка пристигнали подкрепления и усмирили циганите, а двамата от покрива са прибрани в ареста. Третият успял да избяга. Колегата ни е ранен от хвърлен по главата му камък, казаха униформените. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.25", "title": " Роми раниха полицай в Бургас"}
{"url": "https://trud.bg/%d0%b3%d0%be%d0%bb%d0%b0-%d0%b0%d0%ba%d1%82%d0%b8%d0%b2%d0%b8%d1%81%d1%82%d0%ba%d0%b0-%d0%be%d0%bf%d0%b8%d1%82%d0%b0-%d0%b4%d0%b0-%d0%b2%d0%b7%d0%b5%d0%bc%d0%b5-%d1%81%d1%82%d0%b0%d1%82%d1%83%d1%8f/", "text": "Гола до кръста активистка на феминистката организация „Фемен“ опита да грабне статуята на бебето Исус от сценката на Рождество Христово на площад „Свети Петър“ във Ватикана, но беше спряна от полицията, предаде Ройтерс. Фотограф на агенцията разказа, че жената прескочила заграждението и се втурнала към сценката на Рождество Христово, крещейки „Бог е жена“. Същият лозунг бил изписан на гърба й. Ватикански служител по сигурността я спрял, докато тя се опитвала да грабне статуята. Жената била задържана. Случката се разиграла около два часа преди папа Франциск да произнесе своето традиционно обръщение за Рождество Христово „Урби ет Орби“ („Към града и към света“) пред около 50 000 души на площада. На своя сайт „Фемен“ идентифицира жената като Алиса Виноградова и я нарече „секстремистка“. Организацията, основана в Украйна, казва, че целта й е „пълна победа над патриархата“.", "date": "2017.12.25", "title": " Гола активистка опита да вземе статуя на бебето Исус от сценка във Ватикана  (ВИДЕО)"}
{"url": "https://trud.bg/%d0%b1%d1%8a%d0%bb%d0%b3%d0%b0%d1%80%d1%81%d0%ba%d0%b8%d1%82%d0%b5-%d0%bf%d0%be%d0%bb%d1%8f%d1%80%d0%bd%d0%b8%d1%86%d0%b8-%d0%bf%d0%be%d1%81%d1%80%d0%b5%d1%89%d0%bd%d0%b0%d1%85%d0%b0-%d0%b1%d1%8a/", "text": "В навечерието на Бъдни вечер с малкото ветроходно корабче „Аустралис“ втората група родни полярници, състояща се от 9 души, при много силен вятър и 4 метрови вълни достигна българския бряг на о-в Ливингстън. Това съобщи проф. Христо Пимпирев, председател на Управителния съвет на Българския антарктически институт. Огромни ледени блокове затрудниха достъпа до плажа. Логистичен екип, пристигнал преди месец на полярната ни база „Св. Климент Охридски“ с малка надуваема лодка, пренесе багажа, главно хранителни продукти и научна екипировка. В момента в българската база се намират 18 души. Те посрещнаха Бъдни вечер според българските традиции с трапеза със седем постни ястия – пълнени чушки, сърми, боб, ошав, зелева салата, ябълков сладкиш и питка с пара. Тя се падна не геофизика Васил Гурев. За добро настроение имаше изпълнения с китара и акордеон, разбира се и коледари. Днес на светлия християнски празник Коледа, двамата именници, проф. Христо Пимпирев и Христо Михайловски приемат поздравления, а са и дежурни в кухнята. Целият екип от българската база пожелава весели празници, здраве и късмет на всички, се казва в съобщението на полярниците ни. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.25", "title": " Българските полярници посрещнаха Бъдни вечер на остров Ливингстън"}
{"url": "https://trud.bg/%d1%82%d1%80%d0%b8%d0%bc%d0%b0-%d0%b4%d1%83%d1%88%d0%b8-%d1%81%d0%b0-%d0%bf%d0%be%d1%81%d1%82%d1%80%d0%b0%d0%b4%d0%b0%d0%bb%d0%b8-%d0%bf%d1%80%d0%b8-%d0%ba%d0%b0%d1%82%d0%b0%d1%81%d1%82%d1%80%d0%be-5/", "text": "Движението между Раковски и Пловдив е затруднено заради катастрофа в района на мост на пътя между Стряма и село Калековец, информира  По първоначални данни лек автомобил „Шкода” се е ударил челно с лек автомобил „Поло”. В болница са откарани 32-годишният водач на първата кола, 5-годишно дете, което пътувало с него, както и шофьорката на втория автомобил. До приключване на огледа и изясняване на причините за произшествието движението в участъка е затворено. Автомобилите, които пътуват от Раковски към Пловдив, се отбиват през пътен възел Чикерица към магистралата. Автомобилите от Пловдив към Калековец се отбиват преди селото. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.25", "title": " Трима души са пострадали при катастрофа между селата Стряма и Калековец"}
{"url": "https://trud.bg/%d0%b7%d0%b5%d0%bc%d0%b5%d1%82%d1%80%d0%b5%d1%81%d0%b5%d0%bd%d0%b8%d0%b5-%d0%be%d1%82-47-%d0%bf%d0%be-%d1%80%d0%b8%d1%85%d1%82%d0%b5%d1%80-%d0%bd%d0%b0-%d0%b3%d1%80%d1%8a%d1%86%d0%ba%d0%b8%d1%82/", "text": "Земетресение с магнитуд 4,7 по Рихтер бе почувствано днес на гръцките острови Лесбос и Хиос, предаде агенция АНА-МПА. Земетресението е регистрирано тази сутрин, а епицентърът му е бил в залива край турския град Измир.  Трусът не е предизвикал материални щети на гръцките острови. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.25", "title": " Земетресение от 4,7 по Рихтер на гръцките острови Лесбос и Хиос"}
{"url": "https://trud.bg/%d1%81%d0%b2%d0%b5%d1%89%d0%b5%d0%bd%d0%b8%d0%ba-%d0%bf%d0%be%d1%87%d0%b8%d0%bd%d0%b0-%d0%bf%d0%be-%d0%b2%d1%80%d0%b5%d0%bc%d0%b5-%d0%bd%d0%b0-%d1%80%d0%be%d0%b6%d0%b4%d0%b5%d1%81%d1%82%d0%b2%d0%b5/", "text": "Свещеник почина по време на Рождественска литургия във Франция. 45-годишният мъж се почувствал зле към 21.30 ч. (22.30 ч. българско време) по време на службата в Сент Ан Оре, в Бретан. Екип на спешна помощ се опитвал в продължение на един час да го реанимира, но без успех. Свещеникът, родом от Конго, бил в градчето за няколко дни. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.25", "title": " Свещеник почина по време на Рождественска литургия във Франция"}
{"url": "https://trud.bg/%d1%82%d0%be%d0%bf%d0%bb%d0%b0-%d0%ba%d0%be%d0%bb%d0%b5%d0%b4%d0%b0-21-%d0%b3%d1%80%d0%b0%d0%b4%d1%83%d1%81%d0%b0-%d0%b2-%d0%bc%d0%be%d0%bd%d1%82%d0%b0%d0%bd%d0%b0-%d0%b5%d0%bd%d1%82%d1%83%d1%81/", "text": "С много слънце и доста високи температури за декември. Най-топло беше в Монтана, където максималните температури достигнаха 21,5 градуса. Това съобщи БНТ, позовавайки се на дежурния синоптик на БАН Мартин Славчев. Любопитен факт – на този ден през 1941-ва (преди 76 години) на Калиакра са били измерени 29 градуса. И утре хубавото време продължава, но няма да е толкова топло като днес – най-много 9 – 14 градуса. В топлото време в Монтана много хора се разхождаха по тениски, докато други караха кънки на ледената пързалка. На Коледа – на плаж, защо не. Във Варна – при 16 градуса – ентусиасти влязоха в морето. Повече естествено бяха излезлите просто да повървят по плажа.", "date": "2017.12.25", "title": " Топла Коледа: 21 градуса в Монтана, ентусиасти плуват в морето край Варна\t\t\t"}
{"url": "https://trud.bg/%d1%80%d0%b0%d0%b7%d0%ba%d1%80%d0%b8%d1%85%d0%b0-%d0%ba%d0%be%d1%8f-%d0%b5-%d0%bd%d0%b0%d0%b9-%d0%bf%d0%be%d0%bf%d1%83%d0%bb%d1%8f%d1%80%d0%bd%d0%b0%d1%82%d0%b0-%d0%bf%d0%be%d0%b7%d0%b0-%d0%b7%d0%b0/", "text": "Днешният коледен ден, изобилстващ основно от кулинарни удоволствия, не изключва възможността у празнуващите да се разгорят и сексуални страсти. Намирането на интимно уединение на Коледа обаче често е невъзможно, тъй като хората са заобиколени от семейството и приятели, пише в. „Дейли стар“. За беда на мнозина това означава, че ще им бъде трудно да открият местенце, на което да се отдадат на страстта си. Това кара не малко партньори изобщо да се откажат от идеята за секс на Коледа. Проучване, направено във Великобритания от One Condoms сред 2000 души, разкрива сексуалните им нагласи в празничния ден. Водени от желанието да изконсумират страстта си и за да не бъдат хванати в шумен акт, много двойки загърбват предпочитаните си пози. Около една трета от анкетираните признават, че вместо любимите си мисионерска, кучешка и ездачка, се ориентират към позата „лъжичка“. Сред жителите на Острова се намират и похотливци, които се измъкват от компанията за „един бърз секс“, като за оправдание използват умората. До тази практика са прибягвали над 22 процента от участниците в допитването. За над една трета от британците обаче палуването на Коледа е абсолютно немислимо. Допитването разкрива, че 38,8 процента от тях няма да се отдадат на интимни страсти в празничния ден.", "date": "2017.12.25", "title": " Разкриха коя е най-популярната поза за секс на Коледа"}
{"url": "https://trud.bg/%d0%b1%d0%bb%d0%b0%d0%b3%d0%be%d1%82%d0%b2%d0%be%d1%80%d0%b8%d1%82%d0%b5%d0%bb%d0%b5%d0%bd-%d0%ba%d0%b0%d0%bb%d0%b5%d0%bd%d0%b4%d0%b0%d1%80-%d1%80%d0%b0%d0%b7%d0%ba%d0%b0%d0%b7%d0%b2%d0%b0-%d1%82/", "text": "15 от най-крехките бебета, родени в УМБАЛ Бургас, са събрани в календар, който се разпространява с благотворителна цел. Техните истории са тежки, понякога страшни и тъжни, но всички завършват щастливо. Вече втора година  Отделението по неонатология на УМБАЛ Бургас изготвя и разпространява календар със снимки на свои пациенти. Те са преждевременно родени бебета, а първите им  месеци са постоянна борба за живот. Децата са родени през 2015, 2016 и 2017 година. Днес те растат здрави и се развиват нормално. Тази година в календара има 15 бебета. Това са Красимира, Мартин, Стефан, Каролина, двама Николовци и двама Викторовци, две двойки близнаци – Божидара и Надежда, Лъчезар и Александра. Ана-Мария и Петър (лицата на м. септември) не са близнаци, но са родени в един ден и са приятели. Екатерина е най-малкото бебе, чиято история трогна цяла България – тя е родена в деня на Св. Екатерина и тежи само 600 грама… При недоносените деца рискът от последващи увреждания е голям и затова предизвикателството пред лекарите е сериозно – бебето не само трябва да оцелее, а да се развива правилно – и умствено, и физически. Затова неонатологията е тежка и трудна специалност. Целта на календара е да популяризира успехите на отделението и да вдъхне вяра на бъдещите родители. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.25", "title": " Благотворителен календар разказва тежки истории с щастлив край"}
{"url": "https://trud.bg/%d0%b2%d0%bb%d0%b0%d1%81%d1%82%d0%b8%d1%82%d0%b5-%d0%b2-%d1%82%d1%83%d0%bd%d0%b8%d1%81-%d0%b7%d0%b0%d0%b1%d1%80%d0%b0%d0%bd%d0%b8%d1%85%d0%b0-%d0%bd%d0%b0-%d1%81%d0%b0%d0%bc%d0%be%d0%bb%d0%b5%d1%82/", "text": "Властите в Тунис забраниха на самолет на „Емирейтс“ да кацне на тяхна територия, след като превозвачът не допуснал тунизийки на борда. Обединените арабски емирства обясниха мярката с информация от тайните служби за тунизийка с планове да извърши терористичен акт. Говорителка на президентството на Тунис каза днес, че властите на ОАЕ са имали информация за опасност от терористични атаки на завръщащи се от Сирия и Ирак тунизийски джихадистки или такива с фалшиви тунизийски паспорти, предаде Франс прес.  Авиокомпания „Емирейтс“ е получила ясни инструкции да не позволява на тунизийки да се качват на нейните самолети. По-късно забраната беше вдигната, а ограниченията пред жени от Тунис – отменени. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.25", "title": " Властите в Тунис забраниха на самолет на „Емирейтс“ да кацне на тяхна територия"}
{"url": "https://trud.bg/%d0%b4%d1%8f%d0%b4%d0%be-%d0%ba%d0%be%d0%bb%d0%b5%d0%b4%d0%b0-%d0%ba%d0%bb%d0%b5%d1%82%d0%b8%d1%8f%d1%82-%d0%bb%d0%b0%d0%bf%d0%bb%d0%b0%d0%bd%d0%b4%d0%b5%d1%86/", "text": "Някак си отминаха онези хубави, уютни времена, когато стаени в топлия си дом, децата в безсилие губеха битката с безпощадния сън в нощта на Бъдни вечер срещу Рождество и така пропускаха Чудото. Това е онази мистична тъма, в която се появява Дядо Коледа, спуска се през комина и оставя подаръците под елхата. Щастливият завършек на всяка една година се изразяваше в онези кутии, дето хлапешките ръчички разкъсват, за да видят колко са слушкали, колко са хапвали. Днес е различно. Откакто се появи мобилният интернет и Стив Джобс показа първия айфон, нещата се промениха и хлапетата предпочитат онлайн платформите като “Амазон” и “Али баба”. Рекламите за новите мобилни телефони се появяват много преди лапландския старец да е отворил пощата си за поръчки. Така днес подрастващите предпочитат прагматизма на смартфона, пред магията на коледното чудо. Междувременно Дядо Коледа биваше ограбван и ощетяван от всякакви предприемачи, като Браян Рийз например. През 2001-а Браян Рийз е осенен от брилянтната идея да отвори пощенски адрес на стареца и да връща писма с щампа “Лапландия. Дядо Коледа”. Лъже-Дядото като един истински ало-ало мошеник стана милионер покрай наивните дечица. А такива като Рийз са много. Всеки мол, всеки магазин омайва посетителите си с чудеса от негово име, а всъщност коледното намаление се оказва доста добра надценка. Дядо Коледа има и други проблеми. Той трябва да се бори с последиците на постиндустриалното общество. Топлофикацията и газификацията унищожиха инфраструктурата, която използваше лапландският старец. Днес комини димят само там, където никой не чака читави подаръци, или там, дето някой брутално по-щедър човек е минал по време на приватизацията, за да раздава на свои хора разни тецове, медодобивни предприятия, разни химически заводи. И там работниците не чакат на лапландеца, а на собствениците – има ли коледни надбавки, има и подаръци. Допускам, че в България ще идва все по-рядко или поне ще минава с шейната си на тръни. Ако не му откраднат превозното средство, току виж го е блъснал някой пиян шофьор. Може и по-лошо да стане. Представете си, че го приклещят от ДАНС по някой донос и КОНПИ му блокира сметките, имуществото – работилницата, земята, инструментите. Ще има въпроси от сорта “Как така се сдоби с Лапландия?”, “Дай документи за наследство! О, нямаш? Нима не си знаел, че има залежи на злато, стомана там?” И след като го бастисат набързо, ще кажат на дечицата “Ама, ние чак сега разбираме, че той има шейна и разнася подаръци. Ама той може да прави каквото си поиска, включително и да си продаде шейната, когато си пожелае. Тя не е запорирана.” И децата ще повярват… някой друг път. Данните за Дядо Коледа и неговия личен живот са обвити в есенна мъгла. Говори се много за него, но честно казано никой не е посещавал дома му. Според легендата, дядо Коледа живее на Северния полюс или може би в Лапландия. Кой да ти каже. За изработването му помагат елфи и джуджета. От всичките еленчета, които дърпат шейната му – Дашер, Дансер, Прансер, Виксен, Комет, Кюпид, Донер, Блитцен, най-популярен сред децата е Рудолф. Разбира се, любимата героиня на всички момчета е неговата асистентка – Снежанка. Включително и на порасналите. Неслучайно всеки шеф си търси асистентка, но това е друг разговор. Хубавото на Коледа е, че въпреки скепсиса, заменил вярата в чудесата, и въпреки цинизма, с който често се отнасяме към вярата на децата в Дядо Коледа, щом дойде празникът, ставаме по-смирени и по-добри. Празнуваме и се чувстваме добре у дома си, с близките си хора. Затова е хубаво да цитираме и самия Дядо Коледа: “Да виждаш не е достатъчно да вярваш. Да вярваш, означава да прогледнеш.”  Хо-хо-хо! Весела Коледа!   Днешният образ на Дядо Коледа – с голяма бяла брада, червени дрехи и колан, запасан над пъпа, дължим на рекламистите, обслужващи “Кока Кола”. Очевидно в САЩ добротата се изразява в това да си шишкав, достоен за пациент на доктор Емилова. В този му обем всеки желаещ може да се превъплъти в неговия образ и да лъже децата.   Единствената причина Дядо Коледа да е толкова весел е, че знае къде живеят всички лоши момичета. Доброто състояние на икономиката, добрата работа на приходните агенции, а и ангажимента, който имаме, ни дават възможност за 50 млн. лв. за Коледа да се вземе като решение. Престанах да вярвам в Дядо Коледа, когато бях на 6 години. Майка ми ме заведе да го видя в кварталния супермаркет и той ми поиска автограф.   Дядо Коледа ми е брат, но раздава подаръци само веднъж в годината, а аз – всеки ден. Затова съм и в по-добра форма. Раздавам и на добрите, раздавам и на лошите. Затова ми казват Дядо Всеки ден.   Ето какво знаем за Дядо Коледа. Той знае кога спиш. Той знае кога си буден. Той знае дали си бил добър или лош. Мисля си, че е агент на NSA (Агенцията за национална сигурност в САЩ, б.р.).", "date": "2017.12.25", "title": " Дядо Коледа – Клетият лапландец"}
{"url": "https://trud.bg/%d1%87%d0%b5%d1%81%d1%82%d0%b8%d1%82%d0%be-%d1%80%d0%be%d0%b6%d0%b4%d0%b5%d1%81%d1%82%d0%b2%d0%be-%d1%85%d1%80%d0%b8%d1%81%d1%82%d0%be%d0%b2%d0%be-2/", "text": "Честито Рождество Христово! Бъдете здрави, щастливи и много обичани! Рождество Христово е един от най-светлите християнски празници. Той започва още в полунощ след Бъдни вечер – според народния календар с обичая коледуване. На този ден честваме рождението на Божия син – Исус Христос, който се появява на земята за да изкупи човешките грехове. Според Евангелието Исус Христос е роден в град Витлеем, провинция Юдея. Малко преди раждането майка му Мария заедно със съпруга си Йосиф отишла от Назарет във Витлеем. Там не могли да намерят място в страноприемница и били принудени да се подслонят в пещера извън града, където пастирите затваряли овцете. В нея Мария родила сина си, повила го в пелени и го положила в ясли, където били привързани осел и вол. С дишането си животните сгрявали Младенеца. В мига на Рождеството в небето пламнала необикновена светлина, явил се ангел, който съобщил на намиращите се наблизо пастири, че на света е дошъл Спасителят. Витлеемските пастири били и първите хора, които се поклонили на Исус. Младенецът Исус почитат и трима източни царе, доведени във Витлеем от изгрялата над мястото на събитието звезда. С Рождеството си Христос донася частица от светостта на небесния мир. С неговото идване на земята се отбелязва началото на новата ера. Рождество Христово слага начало на ново летоброене. Към тези празници се числи и Стефанов ден – 27 декември, с който Коледните празници завършват. Честито Рождество Христово!", "date": "2017.12.25", "title": " Честито Рождество Христово!"}
{"url": "https://trud.bg/%d1%80%d1%83%d1%81%d0%ba%d0%b8-%d1%82%d1%83%d1%80%d0%be%d0%bf%d0%b5%d1%80%d0%b0%d1%82%d0%be%d1%80-%d1%81%d1%8a%d0%ba%d1%80%d0%b0%d1%89%d0%b0%d0%b2%d0%b0-%d0%bf%d0%be%d0%bb%d0%b5%d1%82%d0%b8%d1%82/", "text": "Руският туроператор „Матрьошка тур“ съобщи, че съкращава превозите си до София и до скикурортите на България, предаде ТАСС. В съобщение на компанията, качено в сайта й, се казва, че са отменени полетите на 28 декември 2017 г., на 3 януари 2018 г. и на 10 януари 2010 г. по маршрута Санкт Петербург-София-Санкт Петербург. Тази мярка се обославя от ниската натовареност на полетите и от форсмажорна ситуация, свързана със самолетна програма на туроператора до китайския остров Хайнан. Компанията е уведомила освен това туристите и партньорите за съкращаване на превозите до курортите Банско, Пампорово и Боровец. По-рано бе съобщено, че над 200 руснаци вече от няколко дни не могат да излетят от китайския курортен остров Хайнан, тъй като китайските власти не са потвърдили времевите слотове (времевите периоди за излитане) на авиокомпания Икар, изпълняваща полетна програма до Хайкоу на Хайнан от пет руски града. С тази авиокомпания е трябвало да се приберат у дома туристи на две руски фирми, сред които и „Матрьошка тур“. За прибирането на туристите са били задействани четири авиокомпании  – Чайна саутърн еърлайнс, Аерофлот, Ай-Флай и Уралските авиолинии. „Матрьошка тур“ по-рано заяви, че е предложила на руснаците, закупили пътувания до Хайнан в периода 22 декември -26 януари, да се възползват от оферта за отдих в Израел. На онези, които откажат алтернативата, туроператорът ще върне парите.", "date": "2017.12.25", "title": " Руски туроператор съкращава полетите си до България"}
{"url": "https://trud.bg/%d1%84%d0%b8%d0%bd%d0%b0%d0%bd%d1%81%d0%be%d0%b2%d0%b8%d1%8f%d1%82-%d0%bc%d0%b8%d0%bd%d0%b8%d1%81%d1%82%d1%8a%d1%80-%d0%bd%d0%b0-%d1%81%d0%b0%d1%89-%d0%bf%d0%be%d0%bb%d1%83%d1%87%d0%b8-%d0%ba%d0%be/", "text": "Подозрителен пакет, оставен край къщата на американския министър на финансите Стивън Мнучин в Лос Анджелис, предизвика затваряне на улици и отцепване на района, съобщиха агенциите. Инцидентът се разиграл в квартала Бел Еър. Пакетът, опакован като подарък, бил оставен на алея до къщата.  На него пишело „От американския народ“. След като полицаите го отворили, те открили вътре само конска тор. Мнучин е бил у дома си и е бил информиран за случилото си. Води се разследване кой е подателят на пакета.", "date": "2017.12.25", "title": " Финансовият министър на САЩ получи колет с конска тор"}
{"url": "https://trud.bg/%d0%ba%d0%be%d0%bb%d0%b0-%d1%81%d0%b5-%d0%b2%d1%80%d1%8f%d0%b7%d0%b0-%d0%b2-%d1%86%d0%b5%d0%bd%d1%82%d1%80%d0%b0%d0%bb%d0%b0%d1%82%d0%b0-%d0%bd%d0%b0-%d1%81%d0%be%d1%86%d0%b8%d0%b0%d0%bb%d0%b4%d0%b5/", "text": "Автомобил се удари в централата на Германската социалдемократическа партия в Берлин, предаде ДПА. Шофьорът е ранен и е откаран в болница. Не се знае дали в сградата е имало събитие по време на инцидента. На кадри от мястото на инцидента се вижда, че в автомобила е имало пожар. Свалени са и няколко туби с бензин и бутилки със запалима течност. Пред полицията мъжът казал, че е искал да се самоубие. Разследва се и версията за умишлен палеж. Социалдемократите обмислят дали да влязат в нова управляваща коалиция с консерваторите на Ангела Меркел. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.25", "title": " Кола се вряза в централата на социалдемократите в Берлин"}
{"url": "https://trud.bg/%d0%bd%d0%b0%d0%b4-650-%d1%85%d0%b8%d0%bb-%d0%b4%d1%83%d1%88%d0%b8-%d1%81%d0%b0-%d0%b5%d0%b2%d0%b0%d0%ba%d1%83%d0%b8%d1%80%d0%b0%d0%bd%d0%b8-%d0%b2%d1%8a%d0%b2-%d0%b2%d0%b8%d0%b5%d1%82%d0%bd%d0%b0/", "text": "Повече от 650 хил. души са евакуирани във Виетнам заради приближаващият южното крайбрежие на страната тайфун „Тембин“. Очаква се в нощта на 26 декември бедствието да достигне до делтата на река Меконг, предава ТАСС. В момента властите на южните провинции на страната водят мащабна подготовка за защитата на местното население от възможния удар на стихията. Силните дъждове могат да провокират наводнения и свлачища, както се случи във Филипините. Там „Тембин“ през последните дни доведе до гибелта на около 200 души и до значителни разрушения. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.25", "title": " Над 650 хил. души са евакуирани във Виетнам заради тайфуна „Тембин“"}
{"url": "https://trud.bg/%d0%b3%d1%80%d0%b8%d0%b3%d0%be%d1%80-%d0%b4%d0%b8%d0%bc%d0%b8%d1%82%d1%80%d0%be%d0%b2-%d0%bf%d0%be%d0%ba%d0%b0%d0%b7%d0%b0-%d0%ba%d0%b0%d0%ba-%d1%82%d1%80%d0%b5%d0%bd%d0%b8%d1%80%d0%b0%d1%82-%d1%81/", "text": "Григор Димитров демонстрира как минава денят на водещите състезатели в частния фитнес клуб 39 в Монте Карло. Първата ни ракета се разходи из тренировъчните зали, показа част от уредите и разказа за тях. Световният № 3 видя братята Александър и Миша Звереви, които стартираха тренировките си. „Тук имаме страхотни условия. Четирима топ играчи тренираме тук в момента и това ни мотивира дори повече,“ сподели Гришо. „Нямам търпение да започне годината. Поставил съм си по-високи цели и разбира се очаквам да играя по-добре“, каза българският тенисист.", "date": "2017.12.25", "title": " Григор Димитров показа как тренират световните звезди в тениса (ВИДЕО)"}
{"url": "https://trud.bg/%d0%bd%d0%b0-25-%d0%b4%d0%b5%d0%ba%d0%b5%d0%bc%d0%b2%d1%80%d0%b8-2017-%d0%b4%d0%b0-%d0%bf%d0%be%d1%87%d0%b5%d1%80%d0%bf%d1%8f%d1%82/", "text": ", световна и европейска шампионка по художествена гимнастика. , създател и бивш директор на Националната гимназия за древни езици и култура. , началник отделение по неврохирургия в УМБАЛ „Софиямед“, 82 г. , редактор в „Справочно-информационен отдел“ на вестник „Труд“. , журналист, 47 г. , хирург, министър на здравеопазването в правителството на Станишев, 80 г. Рождество Христово. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.25", "title": " На 25 декември 2017 да почерпят"}
{"url": "https://trud.bg/%d1%80%d1%83%d1%81%d0%ba%d0%b0%d1%82%d0%b0-%d1%86%d0%b8%d0%ba-%d0%be%d1%82%d0%ba%d0%b0%d0%b7%d0%b0-%d0%b4%d0%b0-%d1%80%d0%b5%d0%b3%d0%b8%d1%81%d1%82%d1%80%d0%b8%d1%80%d0%b0-%d0%b0%d0%bb%d0%b5%d0%ba/", "text": "Централната избирателна комисия (ЦИК) на Руската федерация отказа да регистрира опозиционния лидер Алексей Навални като кандидат за президентските избори в страната, предава Интерфакс.  По думите на един от членовете на ЦИК – Борис Ебзеев, причината за отказа е свързана с неговото съдебно минало – по-рано тази година критикът на Кремъл получи условна присъда за незаконно присвояване на средства. Още тогава бе обявено, че той ще има право да се кандидатира за президентския пост в Русия не по-рано от 2028 г. „Бих искал да отбележа, че неговото криминално досие се запазва, и следователно трябва да предложа проекторешение на ЦИК, смисълът на което се свежда до това да му бъде отказана регистрация… тъй като той няма пасивни избирателни права“, поясни Ебзеев, който увери, че за взимането на съответното решение членовете на ЦИК са заседавали в рамките на цяла нощ.", "date": "2017.12.25", "title": " Руската ЦИК отказа да регистрира Алексей Навални като кандидат за президентските избори"}
{"url": "https://trud.bg/%d0%b1%d0%b8%d0%b2%d1%88%d0%b8%d1%8f%d1%82-%d0%b3%d0%b5%d1%80%d0%bc%d0%b0%d0%bd%d1%81%d0%ba%d0%b8-%d0%ba%d0%b0%d0%bd%d1%86%d0%bb%d0%b5%d1%80-%d0%b3%d0%b5%d1%80%d1%85%d0%b0%d1%80%d0%b4-%d1%88%d1%80/", "text": "Бившият германски канцлер Герхард Шрьодер заяви в интервю за в. „Генерал анцайгер“, че вярва в руския президент Владимир Путин, информира  . На въпрос доколко са важни за него парите, Шродер отговаря: „Не по-малко, отколкото за другите хора. Те ти дават независимост.“ Попитан дали не може да се смята за неприемливо от морална гледна точка неговата работа за руски концерн, бившият канцлер контрира: „Ако бях в съвета на директорите на американско, а не на руско предприятие, всички щяха да казват: отлично. Така че в тези критики има известна доза лицемерие“. Шрьодер обяснява отказа си да работи като посланик на УНИЦЕФ или издател на в. „Ди Цайт“ така: „Не искам да върша нито едното, нито другото. Длъжността в съвета на „Роснефт“ е сериозно предизвикателство, а добрите отношения с това предприятие и с Русия отговарят на интересите на Европа. Става дума за надеждното снабдяване със суровина, необходима за нашата икономика, и, не на последно място, на работните места в Германия.“ Шрьодер изразява позицията си на противник на санкциите срещу Русия и изразява увереност, че все някога наказателните мерки ще бъдат отменени. Попитан дали Путин е негов приятел, бившият канцлер твърдо казва: „Да, така е. И така ще бъде и занапред. Доверявам се на Путин“. Попитан как се отнася сега към германската Социалдемократическа партия, бившият канцлер отговаря: „Сърдечно.“ И допълва: „Ако трябва да сме сериозни, трябва да различавате отношението ми към партията и към отделни нейни функционери. Въобще нямам никакви проблеми с членовете на СДПГ, получавам много покани от организации по места. Но има няколко функционери, които до изнемога се придържат към бившия канцлер, за да изглеждат самите те по-значими.“ Шрьодер изключва вероятността в Германия на власт да дойде правителство на малцинството, тъй като страната му няма традиции в това отношение – за разлика от скандинавските страни.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.25", "title": " Бившият германски канцлер Герхард Шрьодер: Вярвам на Путин"}
{"url": "https://trud.bg/%d0%b4%d0%b8%d0%bc%d0%b8%d1%82%d1%8a%d1%80-%d0%bd%d0%b8%d0%ba%d0%be%d0%bb%d0%be%d0%b2-%d0%bd%d0%b5%d0%ba%d0%b0-%d0%ba%d0%be%d0%bb%d0%b5%d0%b4%d0%b0-%d0%b4%d0%be%d0%bd%d0%b5%d1%81%d0%b5-%d0%b7%d0%b4/", "text": "Кметът Димитър Николов поздравява бургазлии по повод коледните празници. Ето пожеланията, които той отправя: „Уважаеми съграждани, Отново посрещаме един от най-светлите християнски празници – Рождество Христово. Символ на светлината и раждането на новото начало. Коледа е празник, на който се спазва старата и много мила традиция всеки да бъде при своето семейство. В тези дни чувстваме най-силно топлотата на домашния уют и обичта на нашите близки. Магията на Коледа е и в това, че ни кара да носим усещането за домашното огнище в себе си независимо в коя точка на света се намираме и колко далече сме от родния дом. За това нека на този свят ден се върнем към корените си и да отдадем заслуженото уважение на своите по-възрастни роднини. Нека, събирайки се около празничната трапеза, душите ни да се изпълнят с вяра и доброта. Да се помолим на Бог да пази най-близките ни хора и да ни дари с надежда за бъдещите дни. В тези празнични дни нека не забравяме и за нашия човешки дълг. Мнозина нямат възможността да бъдат заедно с близките си. Други продължават да тъгуват, че са без дом. Вярвам, че милосърдието ни ще направи така, че тези хора да не се чувстват изоставени и да посрещнат достойно коледните и новогодишните празници. Скъпи бургазлии, отправям към Вас своите най-топли пожелания за здраве и благоденствие във всеки дом. И нека всяко добро начинание се увенчае с успех. Весела Коледа!“ АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.25", "title": " Димитър Николов: Нека Коледа донесе здраве и вяра в доброто на всички"}
{"url": "https://trud.bg/%d1%81%d1%82%d0%be%d1%82%d0%b8%d1%86%d0%b8-%d1%81%d0%ba%d0%b8%d0%be%d1%80%d0%b8-%d0%be%d1%81%d1%82%d0%b0%d0%bd%d0%b0%d1%85%d0%b0-%d0%b1%d0%bb%d0%be%d0%ba%d0%b8%d1%80%d0%b0%d0%bd%d0%b8-%d0%bd%d0%b0/", "text": "Повреда в електрозахранването на френски лифт вгорчи коледната ваканция на стотици скиори – те останаха блокирани в кабинките на един от лифтовете в алпийския курорт Шамрус повече от два часа, предаде БТВ. За евакуацията на блокираните скиори бяха мобилизирани спасители от съседните курорти, както и два хеликоптера. Заклещените в кабинките туристи бяха пуснати един по един на земята с въжета. Пострадали няма. Причините за тежката авария все още не са известни.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.25", "title": " Стотици скиори останаха блокирани на лифт над два часа във Франция"}
{"url": "https://trud.bg/%d0%b2-%d0%ba%d0%be%d0%bb%d0%b5%d0%b4%d0%bd%d0%be%d1%82%d0%be-%d1%81%d0%b8-%d0%bf%d0%be%d1%81%d0%bb%d0%b0%d0%bd%d0%b8%d0%b5-%d0%ba%d1%80%d0%b0%d0%bb%d0%b8%d1%86%d0%b0-%d0%b5%d0%bb%d0%b8%d0%b7%d0%b0/", "text": "В традиционното си коледно послание британската кралица Елизабет Втора отдава почит на британските градове, поразени от терористични атаки тази година, а именно Лондон и Манчестър, предаде Асошиейтед прес. Посланието на 91-годишната кралица е предварително записано и ще бъде излъчено по-късно днес във Обединеното кралство и в още 51 страни от Общността нациите. В посланието си Елизабет Втора отдава и почит са съпруга си принц Филип, който се оттегли от редовните си кралски задължения това лято. Тя хвали подкрепата и уникалното чувство за хумор на съпруга си, с когото са женени от 65 години и който редовно привличаше медийното внимание с неуместните си коментари. В посланието си, което ще бъде излъчено в 15 ч. по Гринуич, кралицата ще говори и за важността на дома. Днес кралицата и принц Филип, както и членове на кралското семейство планират да присъстват на църковна служба в кралското имение Сандригам. След това е предвиден частен обяд, на който за първи път внукът на кралицата принц Хари ще бъде придружаван от годеницата си, актрисата Меган Маркъл. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.25", "title": " В коледното си послание кралица Елизабет Втора отдава почит към пострадали от тероризма"}
{"url": "https://trud.bg/%d0%b0%d1%82%d0%b5%d0%bd%d1%82%d0%b0%d1%82%d0%be%d1%80-%d1%81%d0%b5-%d0%b2%d0%b7%d1%80%d0%b8%d0%b2%d0%b8-%d0%b1%d0%bb%d0%b8%d0%b7%d0%be-%d0%b4%d0%be-%d1%81%d0%b3%d1%80%d0%b0%d0%b4%d0%b0%d1%82%d0%b0/", "text": "Атентатор камикадзе се взриви близо до сградата на националната разузнавателна агенция на Афганистан в афганистанската столица Кабул, предадоха световните агенции. Според Ройтерс и ДПА най-малко трима души са убити, а най-малко един е ранен. Според Асошиейтед прес и Франс прес убитите са петима, а ранените двама. Експлозията отекна в квартала Абдул Хак, в който се намират посолството на САЩ и централата на силите на НАТО в Афганистан. Отговорност за атентата пое терористичната групировка „Ислямска държава“.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.25", "title": " Атентатор се взриви близо до сградата на националната разузнавателна агенция в Кабул\t\t\t"}
