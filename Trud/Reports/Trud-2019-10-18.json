{"url": "https://trud.bg/%d0%bd%d0%be%d0%b2-%d1%81%d0%bb%d1%83%d1%87%d0%b0%d0%b9-%d0%bd%d0%b0-%d0%b0%d1%84%d1%80%d0%b8%d0%ba%d0%b0%d0%bd%d1%81%d0%ba%d0%b0-%d1%87%d1%83%d0%bc%d0%b0-%d0%bf%d1%80%d0%b8-%d0%b4%d0%b8%d0%b2%d0%be/", "text": "Нов случай на африканска чума по свинете е регистриран при диво прасе в Ловешко, в землището на троянското село Ломец, информира БНР. Преди това такива бяха регистрирани в районите на Априлци и Дебнево. Прасето е било отстреляно на 13 октомври, а резултатът от взетата проба е положителен. Определена е 200 кв. км инфектирана зона. Районът се претърсва за умрели диви прасета от служители на Северозападно държавно предприятие. Със заповед на директора на Регионалната дирекция по горите в Ловеч са определени и подзоните. В подзона А, която е 3,14 кв. км, е забранено да се извършват дейности като дърводобив, транспортиране на дървесина, лов, събиране на билки и гъби. Ограничава се и достъпът на хора и животни. Определени са и мерки за биосигурност. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.10.18", "title": " Нов случай на африканска чума при диво прасе в Ловешко"}
{"url": "https://trud.bg/%d0%bf%d1%80%d0%b8%d0%b7%d0%bd%d0%b0%d1%85%d0%b0-%d1%81%d0%b8-%d1%81%d0%bf%d0%be%d0%bd%d1%81%d0%be%d1%80%d0%b8-%d0%bd%d0%b0-%d0%bc%d0%b0%d1%8f/", "text": "Анелия и Криско пеят най-големите си хитове на шатрата й пред НДК Песните звучали по-добре от кандидатите за кметове След като в четвъртък спонсорите на Червената Мая бяха получили амнезия за даренията си за кампанията й, днес още сутринта от Движение „България на гражданите” (ДБГ) признаха, че са платили билбордовете й. В предизборен дебат кюстендилката, твърдеше, че „провежда кампания без билбордове и плакати”. Оказа се, че на различни места в столицата има 10 билборда и два калкана, които рекламират бившата омбудсманка. Цената на билборд за две седмици е по 300 евро на борд, а за калкан се плащат по 400 евро. В четвъртък „Труд” попита БСП и ДБГ дали са платили рекламните пана, но и двете партии заявиха, че не са правили подобни разходи. Председателят на ДБГ Димитър Делчев обеща все пак да провери и да върне обаждане. Направи го след   в днешния брой. Още в 9 часа сутринта Делчев позвъни на репортер на вестника с уточнението, че партията му платила билбордовете на Манолова. Делчев обясни, че това е приносът на ДБГ за подкрепяния от тях „граждански кандидат” за кмет на столицата. Междувременно стана ясно, че Манолова кани симпатизанти на събитие с Криско и Анелия в понеделник. „Труд” искаше да попита рапъра Криско кои от хитовете си смята да изпълни, но до редакционното приключване на броя не успя да се свърже с него. Самата Манолова бе написала, че кани сипатизанти, за да чуят „любимите песни на Криско, Анелия, Кристина Димитрова и Мариана Попова”. „Те звучат по-добре от кандидатите за кметове”, уверява Манолова. Публиката ще може да избере между следните шедьоври на Криско: „Bazooka”, в която се пее : „Ти си жена, която грам не й пука; Казаха ми „Има с кво да се фука”; Разклати я малко тая bazooka. Не те заменям за коли, апартаменти; Ти си моя замък и мойто Bentley; Короната на всички манекенки”. „Лош или добър” е друг хит с текст: „Кака ти е отракана, нахакана, върти ги всички номера! Знае на хляба мекото, курса на еврото, във всяка страна!” или „Шапка ти свалям”: „Цяла нощ ми показа колко си лоша, през деня си добра и послушна! Шапка ти свалям”… Сред хитовете на фолк дивата Анелия са „Гъзарка” – „Голяма си гъзарка, цяла хилядарка. Лепиш ги като марка и „Генерал” – „Да беше разбрал, дори да си крал, че когато аз приближа съм генерал!” АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.10.18", "title": " Признаха си спонсори на Мая\t"}
{"url": "https://trud.bg/%d1%82%d1%80%d1%83%d0%b4-%d1%83%d0%b8%d0%ba%d0%b5%d0%bd%d0%b4-%d0%b5%d0%b4%d0%b8%d0%bd-%d0%b2%d0%b5%d1%81%d1%82%d0%bd%d0%b8%d0%ba-%d0%b7%d0%b0-%d0%b4%d0%b2%d0%b0-%d0%b4%d0%bd%d0%b8-40/", "text": "Тази събота и неделя: Ейми Адамс: Перфектното е скучно Скандално секси на 45.           Пасквил поруга Христо Ботев „Чий е Ботев?” води класацията на литературния позор – „Скандалните книги“ с Росен Тахов. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.10.18", "title": " „Труд Уикенд“ – един вестник за два дни"}
{"url": "https://trud.bg/%d1%88%d0%b8%d0%bd%d0%b8%d0%ba%d0%be%d0%b2%d0%b0-%d1%81%d1%82%d0%b0%d0%b2%d0%b0-%d0%bf%d1%8a%d1%80%d0%b2%d0%b0-%d1%80%d0%b0%d0%ba%d0%b5%d1%82%d0%b0-%d0%bf%d1%80%d0%b8-%d0%b6%d0%b5%d0%bd%d0%b8%d1%82/", "text": "Изабелла Шиникова ще е новата първа ракета на България в женския тенис. 27-годишната софиянка за пръв път в кариерата си ще е най-добре класираната ни състезателка в ранглистата на УТА при следващото й обновяване в понеделник. Тя ще изпревари с едно място Виктория Томова, която беше досегашната си №1.  Шиникова се изкачва с 6 места след достигането на третия кръг на квалификациите за Кремлин къп в Москва и събра общо 366 точки, докато Томова ще загуби 18 позиции след отпадането си във втория кръг в Секешфехервар (Унгария) и има точка по-малко.", "date": "2019.10.18", "title": " Шиникова става първа ракета при жените"}
{"url": "https://trud.bg/%d0%bf%d1%83%d1%81%d0%ba%d0%b0%d1%82-%d0%bd%d0%be%d0%b2%d0%b0-%d0%b1%d0%b0%d0%bd%d0%ba%d0%bd%d0%be%d1%82%d0%b0-%d0%be%d1%82-50-%d0%bb%d0%b2-%d0%be%d1%82-1-%d0%bd%d0%be%d0%b5%d0%bc%d0%b2%d1%80%d0%b8/", "text": "Българската народна банка пуска в обращение нова банкнота с номинална стойност 50 лв. Тя ще бъде в обращение от 1 ноември 2019 г. като законно платежно средство. Общият дизайн и основните елементи на банкнотите от новата серия се запазват без съществени изменения спрямо банкнотите, които са в обращение. Промените са свързани с въвеждането на нови защитни елементи, които в банкнотата с номинална стойност 50 лева, емисия 2019 г., са: Допълнителен знак за незрящи граждани – състои се от четири дебели и седем тънки линии, разположени под ъгъл на двете къси страни на банкнотата. Холограмна лента с оптични ефекти – редуващи се при промяна на ъгъла на наблюдение изображения на птица и Икар; цветен холограмен портрет на Пенчо Славейков; книга, променяща цвета си от златисто към зелено при промяна на ъгъла на наблюдение; динамичен ефект „пламък“ с промяна на цвета от златисто към зелено при промяна на ъгъла на наблюдение и обемно триизмерно изображение на числото 50. Мастило с оптичен ефект – числото 50 е отпечатано с променящо цвета си мастило с динамичен ефект „пламък“, което при промяна на ъгъла на наблюдение се променя от златисто към зелено. Осигурителна нишка – вградена в хартията и частично излизаща от обратната страна със светъл повтарящ се текст „БНБ 50“ и с динамичен ефект „пламък“, променяща цвета си от златисто към зелено. Изображението на повтарящия се текст „БНБ 50“ се чете от лицевата страна при поставяне на банкнотата срещу източник на светлина. Воден знак с висока резолюция – наблюдава се при поставяне на банкнотата срещу източник на светлина. Състои се от полутоново изображение с висока резолюция на портрета на Пенчо Славейков. Изображенията се наблюдават и от обратната страна на банкнотата.  Банкнотите с номинална стойност 50 лева, емисия 1999 г. и емисия 2006 г., продължават да бъдат в обращение заедно с банкнотите с номинална стойност 50 лева, емисия 2019 г.", "date": "2019.10.18", "title": " Пускат нова банкнота от 50 лв. от 1 ноември"}
{"url": "https://trud.bg/%d0%b2%d0%b0%d0%bb%d0%b5%d0%bd%d1%82%d0%b8%d0%bd-%d0%bc%d0%b8%d1%85%d0%be%d0%b2-%d0%bf%d0%be%d0%b4%d0%b0%d0%b4%d0%b5-%d0%be%d1%81%d1%82%d0%b0%d0%b2%d0%ba%d0%b0-%d0%be%d1%82-%d0%b1%d1%84%d1%81/", "text": "Бившият президент на БФС Валентин Михов също подаде оставка, предава БГНЕС. Това стана ясно малко преди началото на Изпълкома на футболната ни централа. Още снощи и соченият за фаворит за поста на президент на БФС –  , като призова и останалите си колеги да го последват. Михаил Касабов също отказа да е временен президент на БФС. Първият вицепрезидент на съюза – Йордан Лечков, не може да поеме поста, защото е в предизборна кампания. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.10.18", "title": " Валентин Михов подаде оставка от БФС"}
{"url": "https://trud.bg/%d0%ba%d0%b0%d0%bd%d0%b4%d0%b8%d0%b4%d0%b0%d1%82-%d0%ba%d0%bc%d0%b5%d1%82%d1%8a%d1%82-%d1%81%d0%b8%d0%b4%d0%b5%d1%80%d0%be%d0%b2-%d0%bf%d1%80%d0%b5%d0%b7%d0%b8%d0%b4%d0%b5%d0%bd%d1%82%d1%8a%d1%82/", "text": "Партия АТАКА излезе на протест срещу расистките обвинения, които Лондон и английски медии отправиха към народа ни след мача между България и Англия в понеделник. Кандидатът за кмет на София и лидер на АТАКА Волен Сидеров написа писмо до президента, в което настоява Румен Радев да извика за обяснение английския посланик и да изиска официално извинение към българското общество. „В съответствие с чл. 92, ал. 1 от Конституцията на Р България Ви призовавам да извикате за обяснение английския посланик у нас и да поискате официално извинение от страна на Великобритания за нанесените обиди на българската нация и държава по повод футболния мач на  14 октомври 2019 г. между отборите на Англия и България. Като държавен глава, представляващ по Конституция страната ни в международните отношения, Вие сте длъжен да защитите честта на България. От 80-те години на миналия век, от случая „Антонов”, родината ни не е била така несправедливо очерняна  пред света”, написа Сидеров до президента. Пред медиите кандидатът за кмет на София заяви, че в момента се намираме в ситуация на международен скандал. „В английската преса, в официални мнения на английски политици и държавници България е обидена като държава. Наречени сме расисти, животни, за което Великобритания дължи извинение на страната ни”, настоя Сидеров. Партийният лидер показа пред медиите и снимки, от които е видно, че поддръжник на нацизма и расизма е Англия, а не България и посочи, че президентът е длъжен да защити честта и достойнството на страната ни. Партия АТАКА подготвя протестна нота до Британското посолство във връзка с обвиненията в расизъм, които бяха отправени към държавата. Волен Сидеров е с №4 в бюлетината за кмет на София. Избори 2019. Платено съдържание. Купуването и продаването на гласове е престъпление.", "date": "2019.10.18", "title": " Кандидат-кметът Сидеров: Президентът да извика английския посланик и да иска извинение за обидите към българите\t"}
{"url": "https://trud.bg/%d0%b5%d1%80%d0%b4%d0%be%d0%b3%d0%b0%d0%bd-%d0%b2-%d1%81%d0%b5%d0%b2%d0%b5%d1%80%d0%bd%d0%b0-%d1%81%d0%b8%d1%80%d0%b8%d1%8f-%d0%bd%d0%b5-%d1%81%d0%b5-%d0%b2%d0%be%d0%b4%d1%8f%d1%82-%d1%81%d1%80%d0%b0/", "text": "Турският президент Реджеп Тайип Ердоган заяви днес, че в Северна Сирия, в която Турция предприе операция миналата седмица, не продължават никакви сражения, след като Анкара се съгласи с Вашингтон да спре офанзивата, докато кюрдските сили се изтеглят, предаде Ройтерс, цитирана от БНР. Тази сутрин се чуваше обстрел в района на турско-сирийската граница въпреки петдневното прекратяване на огъня. Паузата трябва да позволи на кюрдските сили, съюзници на САЩ, да се изтеглят. Съгласно споразумение, обявено вчера от вицепрезидента на САЩ Майк Пенс в Анкара, кюрдските сили ще трябва да се изтеглят от сектор с дълбочина 32 км, предвиден впоследствие да се превърне в „зона за сигурност“. Ердоган посочи днес пред журналисти, че американските и турските представители ще бъдат в постоянен контакт във връзка с прилагането на споразумението. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.10.18", "title": " Ердоган: В Северна Сирия не се водят сражения"}
{"url": "https://trud.bg/%d0%b1%d0%be%d1%80%d0%b8%d1%81%d0%bb%d0%b0%d0%b2-%d0%bc%d0%b8%d1%85%d0%b0%d0%b9%d0%bb%d0%be%d0%b2-%d0%bd%d0%b0-%d0%bf%d1%80%d0%be%d1%89%d0%b0%d0%b2%d0%b0%d0%bd%d0%b5-%d0%b1%d1%8f%d1%85-%d0%bf%d1%80/", "text": "Най-голямата ми грешка за тези 14 години вероятно е че съм бил прекалено добър. Сега аз вероятно ще ходя на риба, ще си отдъхна малко. Това заяви подалият оставка председател на БФС Борислав Михайлов пред журналисти след Изпълкома на футболния съюз. „В България никой не обича успелите хора, а аз съм много успял човек“, добави той. „От доста време започнах да се замислям дали не омръзвам на хората – 14 години е много време, напоследък се създаде напрежение около БФС, предпочетох с моята оставка да сваля това напрежение“, каза Михайлов и обясни, че не е подал оставката си като президент на БФС заради искането на премиера Бойко Борисов, а защото търпението му се е изчерпало. Относно скандалната среща с Англия за евроквалификациите, която националите ни загубиха с 0:6, а заради расистки скандирания и знаци от трибуните България влезе в световните новини, Михайлов заяви:  „Ние каквото е трябвало да организираме за мача, сме го направили. Не мога да гадая дали е организирано или не. Тази истерия дойде от Англия, аз изпратих две писма – едно до английската федерация, другото до УЕФА“, каза за случилото се на мача. „Ако бях вратар, на мен 6 гола не са ми вкарвали – аз не се чувствам виновен за това 0:6. Ето ме тук пред вас, няма нищо срамно, нито фатално“, отбеляза той, като подхвърли, че повечето национали срещу Англия са били непознати и за него. „Повечето играчи от националния отбор не ги познавам като имена. Той и Балъков трудно ги намира, защото има много проблеми с контузени и така нататък. Тези срещу Англия повечето хора не ги познават, имаше и дебютант – това е! „Това, че резултатите са слаби (на националния отбор), аз нямам абсолютно никаква вина като президент. Просто идва един момент, в който на човек му писва“, заяви още бившият национален вратар. Михайлов категорично отхвърли твърденията за схема за уреждане на мачове за залози в България, за което спомена и премиерът Бойко Борисов. „Няма абсолютно никакви доказателства за уреждане на мачове, няма да се връщаме на стари неща“, каза Боби Михайлов.", "date": "2019.10.18", "title": " Борислав Михайлов на прощаване: Бях прекалено добър, сега ще ходя на риба\t"}
{"url": "https://trud.bg/%d0%b1%d0%be%d0%b1%d0%b8-%d0%bc%d0%b8%d1%85%d0%b0%d0%b9%d0%bb%d0%be%d0%b2-%d0%bc%d0%be%d0%b6%d0%b5-%d0%b1%d0%b8-%d1%81%d1%8a%d0%bc-%d0%be%d0%bc%d1%80%d1%8a%d0%b7%d0%bd%d0%b0%d0%bb-%d0%bd%d0%b0-%d1%85/", "text": "– Г-н Михайлов, защо си подадохте оставката като президент на БФС?   – 14 години са доста дълго време. Отдавна се замислях, че може да съм омръзнал на хората. Напоследък се случиха много неща, които вкарват напрежение във футбола и футболния съюз, не че аз съм виновен за това. Предпочетох с моята оставка да сваля това напрежение и моите колеги да могат да работят спокойно. – Имахте ли разговор с премиера Бойко Борисов и спортния министър след мача?   – Не, в деня на мача се видях със спортния министър Красен Кралев. На другата сутрин видях написаното, но това няма общо. Казах ви, че от много време се бях замислил за това мое действие. – Доколко е вярно, че първата ви реакция е била да не си подадете оставката?   – Не е вярно, първата ми реакция е официалната. Към 15.20 часа бе пуснато съобщение, че подавам оставка. После никой не разбра, че оставка не се приема, това е личен акт. След това имаше време за игра с публиката, както се казва и се създадоха много коментари и хипотези. – Щяхте ли да си подадете оставката, ако Бойко Борисов не ви я бе поискал?   – Казах ви, че това не е обвързано. В даден момент винаги приключва предела на търпение. – Смятате ли, че сте жертва на заговор?   – 100% това не е организирано от футболния съюз. Каквото е трябвало за сигурността на мача, сме го направили. Не мога да гадая дали е нарочно или не. Факт е! Голяма част от тази истерия дойде от Англия. Аз писах две писма до президента на английската федерация и едно до УЕФА, което беше с голям отзвук в Европа. В него обяснявах, че България не е расистка държава. – ГДБОП също влезе в базата на БФС тази седмица. Имаше привикани на разпит съдии и други длъжностни лица за уговорени мачове. Имате ли информация дали са открили нещо нередно и има ли нещо правилно и нередно в родния футбол?   – Такива специализирани структури дават информация дали нещо се е случило, когато приключи проверката. Темата за уговорени мачове се преекспонира в нашето общество от 15 години. В България няма никакво черно тото. Който го докаже, да си поеме вината. Освен това, всички сигнали от УЕФА, които през годините са намалели през последните 4 години от 48 на 3, всички те са предадени на прокуратурата и проверени. Досега няма нито едно доказано такова престъпление. – Г-н Михайлов, смятате ли, че органите на реда си свършиха работата по време на мача…   – Не е моя работа да коментирам това. Тук съм да се търси от мен отговорност, не че вие можете да ми я търсите. – Г-н Михайлов, ще отговорите си сега след години, на Христо Стоичков, участвал ли сте в уговаряне на мачове на националния отбор, както и в уреждане на залози в нашето първенство?   – На Стоичков няма какво да отговарям със сигурност. Тогава беше афектиран за нещо, но оттогава не съм чувал да е говорил друго. Аз не съм участвал нито на национално, нито на каквото и да е ниво. – А мачът с Естония?   – Мачът с Естония сме го говорили с теб (б.а Сашо Диков). Какво да направя, че съдия дава четири дузпи, ние какво сме виновни? Това е несериозно и отпреди 100 години. Имаше разследване на ФИФА и нищо не се доказа. Казвам ви, че няма черно тото в България. – Г-н Михайлов, пред кого всъщност носите отговорност?   – Аз нося отговорност пред хората, които са ме избрали. Това са всички 600 делегата, които ме избират 4 пъти с мнозинство от над 90%. – Какво се промени след Конгреса миналата година до вторник, за да се стигне до това решение, което казахте, че сам сте взел?   – Не са се променили много неща, но се промени към хубаво като работа на футболния съюз. Когато се струпат много неща – тръгна си треньор, идва друг, няма това време… Резултатите, че са слаби, аз нямам никаква вина. Има всички условия за играчите. Просто идва момент, в който на човек му писна. – Коя е най-голямата ви грешка по време на управлението?   – Трудно мога сега да кажа кой е най-голямата ми грешка за 14 години. Може би съм бил прекалено добър към абсолютно всички… – Какво ще предстои след оставката?   – Хората от Изпълкома, които в момента са в залата, ще преценят какво ще правят. Аз ще си почина, ще ходя на лов и риболов и в един момент ще разберете, ако тръгна да се занимавам с нещо… – Кой трябва да е вашият заместник или какви черти трябва да притежава?   – Кой? Не знам. Такъв тип като мен трудно се намира да понася толкова неща, така че не е много лесно. Щом съм бил най-много начело на БФС в цялата история на родния футбол, значи не е много лесно. Не е нужно да е бивш футболист. Трябва да е добър мениджър и добре поставен в обществото. Не мога да посоча човек. – След години бихте ли приели да се върнете начело на БФС?   – Като президент никога! – Тъжно ли ви е да гледате този национален отбор?   – Тъжно ми е, но проблемът е, че на последния мач с Англия половината отбор не го познавам. Така че отказвам да нося тази вина. – Г-н Михайлов, казахте, че половината отбор не ги познавате срещу Англия. През последната година колко мача успяхте да гледате от Първа лига?   – Имах предвид, не че не ги познавам като играчи, а като имена. А за мачовете – на нито един. Защото така съм направил договора с телевизиите, че да мога да гледам всеки един от тях по телевизията. Нито един президент на футболен съюз не е задължен да ходи на мачове, освен на такива на националния отбор. – Възможно ли беше полицията да действа още при първото гъкване на феновете?   – Първото гъкване те даже не знаят откъде идва. Има второ такова, което само Саутгейт го чува и дава сигнал на съдията. Реферът обаче даде знак играта да продължи. Това също е провокация и темата е много преекспонирана и самата организация FARE е навсякъде и пуска жалби. С Чехия ни наказаха, след като имаше знаме, което е признато от българските закони, но не и от FARE. – Някой от изпълкома опита ли се да ви убеди да останете?   – Всички, но аз бях непреклонен. Така бях решил. – Как се стигна до това решение вратари извън европейския съюз да не играят в родния шампионат?   – Стигна се дотам, че просто няма вратари в Първа лига. Кажете ми пет имена на този пост, които играят редовно? Правилото не е, защото синът ми е вратар. Естествено в България това се преекспонира. Знам, че не съм много обичан, а би трябвало да е обратното заради това, което съм направил. – Как си обяснявате факта, че вашето име е едно от най-обижданите по време на мачовете. Вашата оставка бе поискана от публиката по време на историческия резил от Англия…   – Нищо не е поискано от публиката. Това беше нарочно, а оставката бе поискана по-скоро към треньора. Но скандиранията „Боби Михалов педера*т“, не са за първи път. Оставката не е ясно на кого е поискана. А това, че не съм обичан, в България никой не обича успелите хора, а аз съм много успял. – Порочна ли е практиката членове на изпълкома да бъдат представители на клубовете?   – Въобще не е порочна. В над 30 държави има такива практика да има президенти на клубове. Освен това как да бъде събран един изпълком от 15 души без в него да има бивши футболисти, а само хора от изкуството и адвокати. А хората, които дават пари за отборите да нямат никакво отношение и да не могат да си кажат мнението. Трябва да има баланс, според мен в последния изпълком имаше такъв.", "date": "2019.10.18", "title": " Боби Михайлов: Може би съм омръзнал на хората, не съм говорил с премиера"}
{"url": "https://trud.bg/%d0%ba%d0%b0%d0%ba%d0%b2%d0%b8-%d1%82%d0%b5%d1%80%d0%b8%d1%82%d0%be%d1%80%d0%b8%d0%b8-%d0%b8%d1%81%d0%ba%d0%b0%d1%88%d0%b5-%d0%b3%d1%8a%d1%80%d1%86%d0%b8%d1%8f-%d0%be%d1%82-%d0%b1%d1%8a%d0%bb%d0%b3/", "text": "Молотов заявява: „Българи, бъдете спокойни, вашата граница ще остане непокътната!“ На 15 октомври 2019 г. се навършиха 73 години от края на Парижката мирна конференция. Макар и не кръгла годишнина, съдбовното значение за България на този голям международен форум налага по-често да си спомняме за него. За втори път след 1919 г. България бе поставена на подсъдимата скамейка като съюзник на най-агресивната държава през Първата световна война – Германия, и на най-варварския режим в световната история – нацизма. Претенциите на победителите и на двата форума към българската държава са стряскащи. Огромни репарационни и териториални претенции, които застрашават дори бъдещата българска държавност. За разлика от унизителното положение, в което бе поставена България през 1919 г. от победителите и особено обидното високомерие на Англия и арогантната надменност на Франция, отношението към България през 1946 г. е съвършено различно. През 1919-а българската държава нямаше нито един приятел, нито една делегация, която да прояви съчуствие към тази страна, вкарана във войната като съюзник на Германия от авантюриста Фердинанд. През 1946 г. на Парижката мирна конференция България получи мощната подкрепа на Полша, Чехословакия, Югославия, всички жертви на хитлеристката агресия, и особено на СССР. Един от най-силните аргументи за тази подкрепа е съпротивителното движение в България, насочено преди всичко срещу нацистката агресия, която провокира Втората световна война и особено достойния принос на българската армия във войната срещу хитлеристка Германия, показала за пореден път изключително високите бойни качества на българския войник. За разлика от 1919 г., когато претенции за български земи проявяват почти всички съседни държави, през 1946 г. претендентът за нов грабеж на изконна българска територия е само един – Гърция. Още преди края на Втората световна война в Атина се водят бурни дебати какви териториални претенции да предявят към България. Крайните гръцки националисти претендират за цяла южна България, като границата с българската държава да мине по билото на Стара планина. „По-умерените“ националисти смятат, че такова искане е нереалистично и предлагат след победата над хитлеристка Германия да се претендира за част от България, като границата се фиксира по коритото на река Марица. Още в началото на конференцията в Париж гръцките управляващи разбират, че максималистичните им териториални претенции няма да минат и съкращават техния размер. Последният вариант на гърците за отнемане на български земи е дословно следния според чл. 1 от тяхното официално искане: 1. Пирин планина 2. Родопа планина 3. Карлъшкия балкан 4. Веригата Беш тепе с долината на река Арда, т.е. границата с България да минава на 30 километра от Пловдив и 90 километра от София. Мотивът на южните ни съседи е гарантиране сигурността на Гърция срещу бъдеща българска агресия. Територията, за която се претендира, е с площ от над 10 000 кв. километра с население над 400 000 души. Първият орган на конференцията, който взема отношение към гръцките искания, е военната комисия. Решаващата дума в тази експертна комисия има съветската делегация, която е категорична, че откъсването на територии от България няма да реши сигурността на Гърция. В дебатите съветският представител ген. Славин иронично подхвърля, че пълната сигурност на Гърция ще бъде „гарантирана“ само, ако цялата българска територия се включи в пределите на гръцката държава. Тази иронична реплика се приема със смях в комисията и със стъписване от страна на гръцките делегати. Разбира се, решаваща роля за размера на репарациите и за искането на български територии има политическата комисия. Там позицията на посочените по-горе държави е безкомпромисна. Никаква промяна на границата между България и Гърция конференцията няма да допусне. В тази връзка е и историческата декларация на съветският външен министър Вячеслав Молотов: „Политическата игра с гласуването на въпроса за българо-гръцката граница няма да бъде одобрена от общественото мнение на демократичните страни. Очевидна е грешната сметка, направена с тази политическа игра. Ето защо ние с увереност заявяваме на българите, нашите приятели – българи, бъдете спокойни, вашата граница ще остане непокътната!“ Многобройните документи от Втората световна война и първите месеци след нея доказват категорично, че запазването на териториалната цялост на България се дължи на геостратегическите интереси на съюзниците – победители и преди всичко на СССР и Великобритания. Съгласували още по време на войната своите сфери на влияние и границите в Европа след войната, Сталин и Чърчил нямат никакво намерение да отстъпват от направените вече договорености. България попада в съветската геополитическа сфера на влияние и успява да запази териториалната си цялост поради интересите на съветската страна. Всякакви други твърдения са крайно несериозни и неверни. Тук няма място за симпатии и сантименталности, има само едно-единствено – интереси! Доста наивни и безпочвени са упреците на някои невежи русофоби към СССР, че не се е съобразил с обявения от българското правителство неутралитет и обявил война на България. А не обяви ли война България на съюзниците на СССР, Великобритания и САЩ още през декември 1941. Това ли е неутралитет? Факт е, че светът по време на Втората световна война е разделен на две – фашистки и антифашистки блок. България бе включена във фашисткия пакт и се изявяваше като най-верния сателит на хитлеристка Германия. Това констатира още през 1941 г. американският президент Рузвелт. Две години по-късно, през август 1943 г., шефът на американското разузнаване за Европа Алън Дълес директно заявява на българския посланик в Швейцария Кьосеиванов, че България, която най-активно помага на нацистка Германия, след войната ще бъде отговорна заедно с държавите от Тройния пакт. Следователно, всякакви надежди българската страна да не бъде наказана са илюзорни. Алтернатива на влизането на съветската армия в България е тя да бъде окупирана от английски войски, за което най-упорито настоява Чърчил с искането за откриване на втория фронт не във Франция, а на Балканите. Като се има предвид яростната подкрепа, която оказват англичаните на териториалните претенции на Гърция към България, реалността българската държава да загуби нови територии и да бъде тикната в поредната трета национална катастрофа, е очевидна. Тук е мястото да се припомнят думите на Чърчил именно на Парижката мирна конференция: „Аз познавам българите от 30 години. Те са грешен народ, който заслужава да му бъде предаден строг урок“. Нямаше сила в Европа, която в този момент да може да попречи на Лондон да не удовлетвори поредните териториални аспирации на гръцките националисти към България. А това означава, както днес летуваме на Егейско море, минавайки българо-гръцката граница, така и през зимния период да чакаме на опашки на същата граница, отивайки на ски в Банско или Пампорово. Убедителен пример за подобно развитие на събитията е град Триест и района около него. Окупиран в края на войната, т.е. през май 1945 г. от англичаните, няколко години по-късно е предаден на Италия, въпреки упорито поддържаните претенции на Югославия към него. А югославяните в този момент са едни от най-ухажваните съюзници. Трябва да се подчертае, че при двата съществуващи варианта – съветска окупация с налагане на съветски тип политическа система, но със запазване на териториалната ни цялост или английска окупация, предполагаща някакъв тип демокрация, която трябва да се заплати с твърде сериозни териториални загуби, надделява първият вариант. Каквито и основателни критики да се отправят към тоталитаризма, реалността показва, че при крайно неблагоприятната позиция, в която бе изпаднала България в този момент, като сателит на нацисткия режим, първият вариант е по-благоприятният. Идеологиите, политическите системи, военните съюзи са временни, народите и техните територии трябва да бъдат запазени завинаги. Огромните териториални загуби, които българската държава понесе през балканските и Първата световна война, ни задължават разумно и обективно да приемем историческите реалности след Втората световна война.", "date": "2019.10.18", "title": " Какви територии искаше Гърция от България през 1946 г.\t"}
{"url": "https://trud.bg/%d0%bf%d0%be%d0%ba%d0%be%d0%bb%d0%b5%d0%bd%d0%b8%d0%b5%d1%82%d0%be-z-%d0%b8-%d0%bf%d0%be%d0%bb%d0%b8%d1%82%d0%b8%d0%ba%d0%b0%d1%82%d0%b0/", "text": "Изборите за Европейски парламент през май показаха интересна тенденция в променящия се политически пейзаж на Европа. Първият и най-очевиден показател за обхванатия от все по-голяма треска континент беше високата избирателна активност. Изборите през 2019 г. достигнаха 50,9% избирателна активност, която я прави най-високата за последните двайсет години. Анализът на основните играчи и конкретно победите на дясното и лявото крило са достатъчно добре огласени и не се нуждаят от моя прочит на нещата. По-интересно би било да се види настоящата траектория на политическо развитие какъв ефект би имала върху следващото поколение. Едно поколение, което ще достигне 30% от населението на земята до 2020 година. Поколението Z, или по-подходящото му прозвище „the Zoomers“ e поколението, родено някъде между 1998-2010 г. Докато мнозина от тях все още не са достатъчно големи, за да гласуват, но почти всички са израснали с интернет и са гледали света през своите мобилни телефони и таблети, то на тази възраст предишните поколения най-много да са можели да въртят глобуса, за да разгледат света. Те са опитните свинчета на менталния глобализъм, те са пристрастени към стимулите. Интернет им предлага всичко, което биха искали да намерят, високоскоростно, на всеки език. Както е видно от изборите за Парламент, популярните нови играчи, които изтласкват центризма от политическата сцена, виреят под чадъра на Зеленото движение и националистическите партии. Под широките „защитни сенници“ на тези партии и движения чакат тези по-прикрити и екстремни герои. Придържайки се към аналогията с чадъра, по-екстремните представители на всяка партия се комбинират с тези, които са съгласни с общата цел на зелените или националистическите движения, като се опитват да привлекат неориентираните и симпатизантите към своята кауза. Примери за това са движения като AntiFa или Alt-Right. За добро или за лошо тези движения има всичко, за което мечтаят Zoomers. Те са привлекателни със своя тайнствен и загадъчен характер, често изискват пълна проверка, за да стане някой доверен член или да присъства лично на срещите им. Да добавим към това и одобрението им и готовността на Zoomers да бъдат войниците на първа линия, независимо дали по улиците или в интернет. Ангажирайки ги, по тяхното разбиране, за върховната роля, която интернет ще играе в бъдещата политика – примамлив аспект за едно поколение, което никога не е познавало свят без интернет и го използва по-често и по-ефективно от всеки преди тях. Но може би най-примамливата от всички характеристики, демонстрирани от тези нови екстремни движения, е съмнението, с което политиците на стария свят и техните избиратели се отнасят към тях. Дали леви или десни, цензурата и отхвърлянето са неизбежните компоненти в екстремните им послания и както с всичко в живота, опитите да се заглуши или скрие нещо само увеличава още повече апетита към него. Това явление накара много Zoomers да търсят най-цензурираните хора в интернет, т.е. крайните десни. Макар да проявяват различна степен на дързост и екстремизъм, демонстриран от псевдонимите им (alt-Lite, Dissident-Right, Alt-Right и т.н.), те се доближават в мнението си по няколко въпроса, както се видя на последните избори за европейски парламент. Национализмът, имиграцията и отвращението от социалната поквара на левицата се оказаха примамливи за Zoomers. Те откриват, че и трите неща се отричат от Матео Салвини, Фрейзър Анинг и Найджъл Фараж. С контрола на университетите дойде и контролът от страна на „експерти“ и „учени“, които много добре знаят къде е печалбата. Това дава възможност на зелените партии по света да продават наближаващата гибел на впечатляващи млади умове като поколението Z и да ги подтиква към кампании като Antifa и Extinction Rebellion. С идеята за предстоящата гибел идва и дълбоката омраза към всеки, който не е съгласен с тях. След като учените и „експертите“ казват истината за умирането на планета нима ще спорите с това? В техните очи вие сте съучастник в убийство. Тази враждебност засилва още повече разделението между двете крайности. Действията предизвикват реакции, като всяка реакция действа като рибарска мрежа за привличане на намаляващото количество центристко настроени Zoomers. Ляво настроената младеж вярва, че планетата умира и кипи от гняв, че може да има несъгласни с това и не се прави нищо по въпроса. Дясно настроената младеж пък вярва, че техните народи и култури умират и реагират по подобен начин на подигравателното отношение към техните убеждения. Разликата между двете групи се засилва, а с нея и пълното нежелание за взаимно сътрудничество и още по-голямо втвърдяване на убежденията им. Това от своя страна води до тролене и настървени препирни на кибер ниво и протести, за да се реагира адекватно на външната действителност. Човек може да остави на въображението си да реши какво ще се случи с последиците от такова диаметрално противопоставяне и враждебно настроено поколение, което с годините постепенно ще намери своя път в кабинката за гласуване.   Крайнолявото комфортно използва Мрежата Левицата умее успешно да контролира пропагандните лостове и майсторски да прокарва своите тези чрез тях. Холивудските и повечето социални медийни платформи са склонни да залитат наляво и по този начин крайното ляво среща много по-малко цензура. Google, Facebook, Twitter, Reddit и всичките им дъщерни дружества са ляво ориентирани. С малки изключения като големите медийни гиганти New York Times или BBC, които едва ли ще достигнат нужния баланс. Холивуд е преди всичко микрофон на крайните леви, като платформа за висше обучение. * Публикуваме текста от сайта на платформата за дясна политика „Консерваторъ“ с малки съкращения. Ерик Алексиев е внук на карикатуриста Райко Алексиев и син на Алекс Алексиев.", "date": "2019.10.18", "title": " Поколението Z и политиката\t"}
{"url": "https://trud.bg/%d1%81%d1%82%d0%b5%d1%84%d0%b0%d0%bd-%d0%b4%d0%b0%d0%bd%d0%b0%d0%b8%d0%bb%d0%be%d0%b2-%d0%b5-%d0%b8%d0%b7%d0%bb%d1%8f%d0%b7%d1%8a%d0%bb-%d0%be%d1%82-%d0%ba%d0%be%d0%bc%d0%b0-%d0%b8-%d0%b5-%d0%ba%d0%be/", "text": "Стефан Данаилов е излязъл от кома и е контактен. Това каза пред   неговият доведен син Росен Цанков след посещение в болницата днес по обяд. По думите му актьорът се чувства добре и „иска да гледа мачове на Челси“. Лидерът на БСП също информира на официалната си страница във фейсбук, че Ламбо е излязъл от кома. По думите й той диша самостоятелно и е много по-добре. „Скъпи приятели, много съм щастлива да ви кажа, че Стефан излезе от комата. Контактен е, диша самостоятелно и е много по-добре. Даже иска да се прибира у дома. На лекарите от ВМА – огромно благодарим!“, пише Нинова. Стефан Данаилов е във Военномедицинска академия. Той бе в критично състояние, медикаментозна кома и на апаратно дишане. Лекарите обясниха, че ще остане в това състояние, докато бъде взето решение за лечението му. Актьорът беше приет в лечебното заведения преди седмица заради вода, събрала се в белите дробове. По думите на доведения му син е имал кръв в белия дроб. След инцидент през август Стефан Данаилов претърпя операция на тазобедрената става, от която се възстановяваше. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.10.18", "title": " Стефан Данаилов е излязъл от кома и е контактен"}
{"url": "https://trud.bg/%d1%82%d1%83%d1%80%d0%b8%d1%81%d1%82%d0%b8-%d0%be%d1%82%d0%ba%d1%80%d0%b8%d1%85%d0%b0-%d0%be%d0%bf%d0%be%d0%b6%d0%b0%d1%80%d0%b5%d0%bd-%d0%b0%d0%b2%d1%82%d0%be%d0%bc%d0%be%d0%b1%d0%b8%d0%bb/", "text": "Автомобил „Субару Форестър“ беше открит изгорял на Шуменското плато от туристи, които се разхождали. Към 17,40 часа в четвъртък те подали сигнал до полицията за находката. При оглед се оказало, че това е издирвана кола, обявена за изчезнала от собственика й часове по-рано, съобщават от полицията. 35-годишен шуменец заявил към 10,45 часа в същия ден, че колата му я няма. Обяснил, че я е бил паркирал зад блока си на ул.“Добруджа“ в Шумен предния ден след работа.  По случая е образувано досъдебно производство.", "date": "2019.10.18", "title": " Туристи откриха опожарен автомобил"}
{"url": "https://trud.bg/%d0%b7%d0%b0%d0%bf%d0%be%d1%87%d0%bd%d0%b0-%d0%bf%d1%8a%d0%bb%d0%bd%d0%b5%d0%bd%d0%be%d1%82%d0%be-%d1%81-%d0%bf%d1%80%d0%b8%d1%80%d0%be%d0%b4%d0%b5%d0%bd-%d0%b3%d0%b0%d0%b7-%d0%bd%d0%b0-%d1%82%d1%80/", "text": "Започна пълненото с природен газ на първата линия на тръбопровода „Турски поток“, предава TACC, като се позовава на съобщение на една от компаниите по проекта. Запълването на газопроводната система с газ е значителна стъпка към началото на въвеждането на „Турски поток“ в експлоатация и реалните доставки на природно гориво от Русия за Турция и страните от Югоизточна Европа. Планираната експлоатация на газопровода трябва да започне преди края на 2019 г., припомня агенцията.", "date": "2019.10.18", "title": " Започна пълненото с природен газ на тръбопровода „Турски поток“"}
{"url": "https://trud.bg/%d0%b5%d1%81-%d1%89%d0%b5-%d0%be%d1%82%d0%b3%d0%be%d0%b2%d0%be%d1%80%d0%b8-%d0%bd%d0%b0-%d0%b0%d0%bc%d0%b5%d1%80%d0%b8%d0%ba%d0%b0%d0%bd%d1%81%d0%ba%d0%b8%d1%82%d0%b5-%d0%bc%d0%b8%d1%82%d0%b0/", "text": "Еврокомисарят по търговията на Европейския съюз Сесилия Малмстрьом заяви, че Брюксел няма да има друг избор, освен да отговори на наложените нови мита от страна на   европейски стоки на стойност 7,5 млрд. долара, предава АФП. „Съжаляваме избора на САЩ да продължат със санкциите“, заяви Малмстрьом в изявление, след като опитите за договарянето на споразумение с Вашингтон не доведоха до резултати. „Тази стъпки не ни оставят друга алтернатива, освен да продължим курса с наши собствени мита за случая с „Боинг“, където беше установено, че САЩ нарушават правилата на Световната търговска организация“, добави тя. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.10.18", "title": " ЕС ще отговори на американските мита"}
{"url": "https://trud.bg/%d0%bd%d0%b0%d0%b4-400-%d1%83%d1%87%d0%b0%d1%81%d1%82%d0%bd%d0%b8%d1%86%d0%b8-%d0%b2%d1%8a%d0%b2-%d1%84%d0%be%d0%bb%d0%ba%d0%bb%d0%be%d1%80%d0%bd%d0%b8%d1%8f-%d1%84%d0%b5%d1%81%d1%82%d0%b8%d0%b2%d0%b0/", "text": "Над 400 участници от цялата страна се очаква да се включат в IV Национален детско-юношески фолклорен фестивал „Мисионис пее и танцува“, който ще се проведе в събота в Търговище. Това съобщиха от общинската управа в Търговище. Проявата се организира от клуба за народни танци „Джумалийци“, с подкрепата на Община Търговище. Откриването е в 10 часа в Драматичния театър в Търговище. Освен на сцената му, съставите и индивидуалните изпълнители ще се изявяват и в концертната зала на Центъра за младежки дейности и инициативи. В 16.30 часа, от бул. „Сюрен“ започва дефилето на участниците. То ще бъде водено от Духовия оркестър към Общината и ще премине по новоизградената улица при „пробива Катрафилов“ до площад „Свобода“. Награждаването и гала-концертът на победителите са планирани за 17 часа на откритата сцена пред Общината. В програмата ще вземе участие и фолклорният изпълнител на добруджански песни Галя Киркова, която е част и от журито на фестивала, съобщават от местната администрация. На 9 ноември клуб „Джумалийци“, отново с подкрепата на Община Търговище, организира и VІII Национален фолклорен фестивал за любителските клубове по танци „Джумалийско надиграване”. Откриването е в 10 часа в спортна зала „Дечко Стефанов“. От 12 часа на площад „Свобода“ ще звучи българска народна музика, а в следобедните часове на откритата сцена на площада е планирана и фолклорна програма. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.10.18", "title": " Над 400 участници във фолклорния фестивал „Мисионис пее и танцува“ чакат в Търговище"}
{"url": "https://trud.bg/%d1%81%d0%bc%d0%be%d0%bb%d1%8f%d0%bd-%d0%be%d1%82%d0%ba%d1%80%d0%b8-%d1%81%d0%bf%d0%be%d1%80%d1%82%d0%bd%d0%b0-%d0%b7%d0%b0%d0%bb%d0%b0-%d1%81%d0%bb%d0%b5%d0%b4-45-%d0%b3%d0%be%d0%b4%d0%b8%d0%bd%d0%b8/", "text": "Смолян откри първата си спортна зала след 45 години. Съоръжението е към ППМГ „Васил Левски“ и е изградено е от общината със средства по ОП „Региони в растеж“..  „Залата тук може да бъде използвана за пример за останалите населени места – заяви министърът на младежта и спорта Красен Кралев, който присъства на откриването. – Нашата концепция е насочена именно към изграждане на такъв вид спортни съоръжения, които са лесни за поддръжка и могат да се използват пълноценно от ученици и спортисти, включително за професионални първенства.“", "date": "2019.10.18", "title": " Смолян откри спортна зала след 45 години"}
{"url": "https://trud.bg/%d0%b8%d0%b2%d0%b0%d0%bd-%d0%bf%d0%be%d1%80%d1%82%d0%bd%d0%b8%d1%85-%d0%b2%d0%b0%d1%80%d0%bd%d0%b0-%d0%bf%d1%80%d0%b8%d0%b2%d0%bb%d0%b8%d1%87%d0%b0-%d0%b2%d1%81%d0%b5-%d0%bf%d0%be%d0%b2%d0%b5%d1%87/", "text": "Варна привлича все повече компании от сферата на иновациите, дигиталните технологии, финансите. Днес живеем във времето на стартъпите. Това ново поколение предприемачи винаги ме впечатлява с уменията си да оптимизира и да създава иновации, които променят света. Затова очаквам много нови бизнес идеи да тръгнат оттук, от тази зала. Това заяви досегашният кмет и кандидат на ГЕРБ за нов управленски мандат Иван Портних на откриването на Innowave Summit 2019. Събитието, което се провежда във Варна, събира световни имена в сферата на иновациите, маркетинга и технологиите. В него ще се включат топлектори от световни брандове като Google, Apple, Facebook, Amazon, eBay, Trip Advisor, Booking, CNN, Alibaba.com и др. Именно подкрепата за младежки стартъпи и компании от сферата на дигиталните технологии заема водещо място в програмата на Иван Портних за развитие на морската столица. Във видеообръщение към участниците еврокомисарят, отговарящ за иновациите и младежта, Мария Габриел изтъкна, че едно от най-важните високотехнологични събития в Югоизточна Европа – Innowave Summit 2019, дава увереност на младите хора, че бъдещето е в техните ръце. „Конференцията е повече от иновационно събитие – тя свързва иновациите, младежките предприемачи и образованието. Събитието е израз и на това, че Варна има огромен потенциал да продължи да се развива като дигитален и информационен център в България”, каза Габриел и допълни, че сега е най-доброто време за иновации. „Днес на Innowave са едни от най-добрите експерти в света в тази област. От тях може да се научи много. Ако изграждате компания или вече управлявате съществуваща, бъдете цифрови в глобална икономика. Възползвайте се от технологиите на изкуствения интелект и блокчейн и станете стартъп шампиони. Европа е отворена за иноваторите, за предприемачите, за смелите идеи”, добави Мария Габриел. Тя пожела Innowave Summit 2019 да бъде инкубатор за новите цифрови шампиони, с които Варна и България да се гордеят. Събитието се провежда днес и утре в Двореца на културата и спорта във Варна. Избори 2019. Платено съдържание. Купуването и продаването на гласове е престъпление.", "date": "2019.10.18", "title": " Иван Портних: Варна привлича все повече компании от сферата на дигиталните технологии\t"}
{"url": "https://trud.bg/%d1%87%d1%83%d0%b6%d0%b4%d0%b8%d1%82%d0%b5-%d0%b8%d0%bd%d0%b2%d0%b5%d1%81%d1%82%d0%b8%d1%86%d0%b8%d0%b8-%d1%81%d0%b0-603-%d0%bc%d0%bb%d0%bd-%d0%b5%d0%b2%d1%80%d0%be/", "text": "Преките чужди инвестиции в страната от януари до август са 603,5 млн. евро, като нарастват с 48%, или със 196,3 млн. евро спрямо същия период на миналата година, обявиха от БНБ. Този ръст се дължи на увеличение на заемите, които български фирми взимат от компании майки в чужбина с над 1 млрд. евро. Същевременно чуждестранни компании продават бизнеса си на български фирми и се изтеглят от страната. Привлеченият дялов капитал (вноски на чуждестранни компании в капитала на български фирми и плащания по сделки с имоти) е отрицателен и възлиза на минус 327 млн. евро. Нетните вложения на чуждестранни лица в имоти са 3,4 млн. евро, при 13,5 млн. евро година по-рано. Най-много вложения в имоти идват от Русия (1 млн. евро), Германия (0,7 млн. евро), Холандия и Латвия (по 0,6 млн. евро).", "date": "2019.10.18", "title": " Чуждите инвестиции са 603 млн. евро"}
{"url": "https://trud.bg/%d0%b4%d0%be%d0%bf%d1%8a%d0%bb%d0%bd%d0%b8%d1%82%d0%b5%d0%bb%d0%b5%d0%bd-%d0%ba%d0%be%d1%80%d0%b0%d0%b1-%d0%b7%d0%b0%d0%ba%d1%80%d0%b5%d0%bf%d0%b2%d0%b0-%d1%84%d0%b5%d1%80%d0%b8%d0%b1%d0%be%d1%82/", "text": "От вчера нов кораб засилва фериботната връзка с Атон, по линията Уранополис-Дафни на Атон, който има капацитет от 500 пътници и камиони. Фериботът носи името Богородица Егистрия. Допълнителният ферибот се пуска, за да може многобройните поклонници и монаси да бъдат транспортирани до Атон според нуждите им. „През последните години наблюдаваме значително увеличение на поклонниците не само идващи от различни региони на Гърция, но и от чужбина. Поради тази причина и по отношение на Светата общност и доверието, което ни показват светите отци, компанията и групата непрекъснато усъвършенства транспорта си до Атон ”, казва г-н Цанос, председател на групата PRT и корабната компания Agioritiki Lines. Според неговите думи, поклонниците, които посещават Атон, надвишават 250 000 и се наблюдава увеличен трафик и на камиони (около 10 000) поради нуждите, произтичащи от реставрациите на манастирите и извършената работа. „Миналата година имаше намаляване на броя на руските поклонници и това беше удар, който можем да кажем, че е компенсиран от посещения на сърби, румънци и българи. Като цяло регионът има големи перспективи за развитие на туризма и нашата компания ще продължи да инвестира в него, но се нуждае от подобрения в инфраструктурата и по-специално в пътната мрежа, както и от създаването на пристанище, за което имаме желание да инвестираме“, допълва още той. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.10.18", "title": " Допълнителен кораб закрепва фериботната връзка с Атон"}
{"url": "https://trud.bg/%d1%87%d0%b5%d1%80%d0%bd%d0%b0%d1%82%d0%b0-%d0%b7%d0%bb%d0%b0%d1%82%d0%ba%d0%b0-%d1%81%d0%b0%d0%bc%d0%be-%d0%bf%d0%be-%d0%b1%d0%b5%d0%bb%d1%8c%d0%be-%d1%81%d0%bd%d0%b8%d0%bc%d0%ba%d0%b8/", "text": "Златка Димитрова по-популярна с прякора си Черната Златка разгорещи Instagram със снимки по бельо. Облечена само в черен дантелен сутиен и розови прашки дългокраката красавица позира пред огледалото, показвайки оформеното си тяло. „Правилен хранителен режим + правилна тренировъчна програма + Воля“ – така Златка определя формулата за здраво и стегнато тяло. Комплиментите за външния й вид заваляха на секундата, макар и сред тях да имаше такива на нейни фенове, притеснени, че Димитрова е прекалила с мускулите и отслабването.", "date": "2019.10.18", "title": " Черната Златка само по бельо (СНИМКИ)"}
{"url": "https://trud.bg/%d1%81%d0%bf%d0%be%d1%80%d1%82%d0%b5%d0%bd-%d0%bf%d1%80%d0%b0%d0%b7%d0%bd%d0%b8%d0%ba-%d0%b8-%d0%b7%d0%b0%d0%b1%d0%b0%d0%b2%d0%bd%d0%b8-%d0%b8%d0%b3%d1%80%d0%b8-%d0%b7%d0%b0-%d0%b4%d0%b5%d1%86%d0%b0/", "text": "Фитнес, лека атлетика, kangoo jumps и kangoo jumps зумба са само част от забавните събития, които са подготвили организаторите. За най-активните са предвидени множество награди, най-голямата, от които е велосипед На 20-и октомври, в неделя от 11,00 часа на голямата поляна до популярния ресторант „Бъфало“ на бул. „Панчо Владигеров“ 20, в микро-район „Люлин-7“, ще се проведе голям спортен празник, в който участие ще вземат именити инструктори по фитнес, лека атлетика, kangoo jumps и kangoo jumps зумба. Топ-спортистите от най-известните фитнес центрове в квартала ще проведат серия от демонстрации, като по този начин ще привлекат младите хора от квартала към по-здравословен начин на живот. За най-малките са предвидени занимания по рисуване, моделиране с пластелин и други забавни игри. Празникът ще бъде съпроводен от много музика и атрактивни състезания. За най-активните са предвидени множество награди, най-голямата от които е градски велосипед. Спортният празник е специален подарък за люлинчани от кандидата за кмет от БСП Мая Александрова. „Спортът е изключително важен за поддържането на добрия дух и здраво тяло, затова нека всички заедно се потопим в атмосферата на леката атлетика, фитнеса и Kangoo Jumps. Нашите треньори ще покажат лесни упражнения, с които всички да сме във форма. Ще има много състезания, забавления и награди. Елате с цялото си семейство и станете част от Спорния ден на Люлин! Очаквам ви в неделя, на 20-и октомври, от 11,00 часа на голямата поляна до ресторант „Бъфало“, каза Мая Александрова. Избори 2019. Платено съдържание. Купуването и продаването на гласове е престъпление.", "date": "2019.10.18", "title": " Спортен празник и забавни игри за деца в „Люлин“ в неделя\t"}
{"url": "https://trud.bg/%d1%81%d0%bf%d0%b0%d1%81%d0%b8%d1%85%d0%b0-%d0%bc%d1%8a%d0%b6-%d0%b6%d0%b5%d0%bd%d0%b0-%d0%b8-%d1%87%d0%b5%d1%82%d0%b8%d1%80%d0%b8-%d0%b4%d0%b5%d1%86%d0%b0-%d0%b8%d0%b7%d0%b3%d1%83%d0%b1%d0%b8%d0%bb/", "text": "Полицаи, пожарникари и планински спасители от Смолян откриха невредими изгубили се туристи. Това съобщиха от пресслужбата на МВР. Незабавните действия по издирването на групата – мъж, жена и четири деца, били предприети след сигнал, постъпил вчера, в 19.39 часа. На телефона за спешни повиквания 112 било съобщено за изгубилите се туристи в района на „Каньон на водопадите“. В спасителните действия се включили служители на РУ, РСПБЗН и на Планинската спасителна служба в Смолян. В резултат на проведеното издирване, в района на най-високия родопски връх „Перелик“, всички са намерени невредими и в добро здравословно състояние. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.10.18", "title": " Спасиха мъж, жена и четири деца, изгубили се в Родопите"}
{"url": "https://trud.bg/%d0%b4%d0%b8%d0%bf%d0%bb%d0%be%d0%bc%d0%b0%d1%82%d0%b8-%d0%be%d1%82-%d0%b0%d0%b2%d1%81%d1%82%d1%80%d0%b8%d1%8f-%d0%be%d0%b1%d1%81%d1%8a%d0%b6%d0%b4%d0%b0%d1%85%d0%b0-%d1%81%d1%8a%d1%82%d1%80%d1%83/", "text": "Н. Пр. Андреа Вике, извънреден и пълномощен посланик на Република Австрия в България, и Н. Пр. Зигрид Берка, извънреден и пълномощен посланик на Република Австрия в Република Словения, посетиха Великотърновския университет. Дипломатите присъстваха на тържеството, с което Австрийската библиотека чества 25 години от създаването си. Н. Пр. Андреа Вике и ректорът на ВТУ проф. Христо Бонджолов проведоха работна среща, на която обсъдиха сътрудничеството на Великотърновския университет с австрийски университети, както и бъдещи съвместни инициативи. Великотърновският университет има един договор за двустранно сътрудничество с университета “Парис Лодрон”, Залцбург и договори по програмата Erasmus+ със 7 университета в Австрия в 5 града-Виена, Залцбург, Грац, Клагенфурт, Кремс. Споразумението е в 8 направления- в хуманитарните, икономическите, компютърните, историческите, юридическите науки. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.10.18", "title": " Дипломати от Австрия обсъждаха сътрудничество с ръководството на ВТУ"}
{"url": "https://trud.bg/%d1%81%d0%b0%d0%bc%d0%be%d0%bb%d0%b5%d1%82-%d0%b8%d0%b7%d0%bb%d0%b5%d0%b7%d0%b5-%d0%be%d1%82-%d0%bf%d0%b8%d1%81%d1%82%d0%b0%d1%82%d0%b0-%d0%b8-%d0%b5%d0%b4%d0%b2%d0%b0-%d0%bd%d0%b5-%d0%bf%d0%b0%d0%b4/", "text": "Самолет на авиокомпанията „Аляска Еърлайнс” излезе от пистата и едва не падна в океана в северния американски щат. Полетът до остров Уналяска по чудо завършил без жертви, тъй като машината спряла на метри от водата. Съобщава се обаче са двама тежко пострадали и други 10 човека с по-леки наранявания. На борда се намирали 42-ма души, сред които гимназиален отбор по плуване. По неизвестни засега причини самолетът е излязъл от пистата по време на кацането, след като преди това направил два неуспешни захода за приземяване.    ", "date": "2019.10.18", "title": " Самолет излезе от пистата и едва не падна в океана в Аляска (СНИМКИ, ВИДЕО)"}
{"url": "https://trud.bg/%d0%b2%d0%b8%d1%86%d0%b5%d0%bf%d1%80%d0%b5%d0%bc%d0%b8%d0%b5%d1%80%d1%8a%d1%82-%d0%b7%d0%b0%d1%85%d0%b0%d1%80%d0%b8%d0%b5%d0%b2%d0%b0-%d0%bf%d1%80%d0%b5%d0%b4-%d1%82%d0%b0%d1%81%d1%81-%d0%b7%d0%b0/", "text": "България е заинтересована от равноправен и взаимноизгоден диалог с Русия. Това заяви в интервю за   българският министър на външните работи Екатерина Захариева, дадено в навечерието на нейното посещение в Москва . “От 8 години не е имало посещение на български външен министър в Москва. Това ще бъде и моето първо посещение в Русия, откакто от 2017 г. заемам поста на вицепремиер и министър на външните работи. Радвам се, че тази визита се случва точно във време, когато нашите две страни отбелязват 140 години от установяване на дипломатически отношения и благодаря на г-н Сергей Лавров за поканата”, каза тя. Българският външен министър се надява, че нейната визита ще премине в атмосфера на двустранен диалог, „основан на конструктивно сътрудничество и взаимно зачитане на интересите”. “Ние сме заинтересовани да водим равнопоставен и взаимноизгоден политически диалог, при който се ръководим от своите национални интереси и общата политика на ЕС и НАТО”, подчерта Захариева. Вицепремиерът също така коментира напрежението, възникнало в двустранните отношения заради изявлението на българското външно министерство по повод на историческата изложба, посветена на 75-годишнината от освобождението на Източна Европа от нацизма, която беше открита на 9 септември в Руския кулртурно-информационен център в София. Тя коментира също така и обвиненията по адрес на председателя на Националното движение „Русофили“ Николай Малинов. “Бих искала да подчертая, че реакцията ни по повод изложбата на руското посолство в София на 9 септември няма нищо общо с операцията на нашите служби. Още преди 20 години върховният законодателен орган на България – Народното събрание, даде своята оценка на тези събития и на техните последици за българската държава и общество, като прие Закона за обявяване на комунистическия режим в България за престъпен. Бъдете сигурни, че нямаше да реагираме, ако такава изложба под надслов „75 години от освобождението на Източна Европа от нацизма“ бе организирана у нас на 9 май, а не на 9 септември”, уточни Захариева. Що се отнася до операцията на нашите служби, с която не съм запозната в детайли, тъй като се ръководи от прокуратурата, която в България е част от съдебната власт и е независима от изпълнителната, бих искала да кажа, че от публично известната информация до момента, тя не е насочена към лица, свързани пряко с официалните власти. Разследването срещу „Русофили“ касае конкретни лица, срещу които има подозрения за извършени престъпления и не трябва да бъде обвързвано с руско-българските отношения”, подчерта външният министър. С Русия имаме вековна обща история още от времето на разпространението на кирилицата и християнството. Може би не е много известно на широката публика, че българското православие е изиграло голяма роля в утвърждаването на християнството по руските земи, а ключови личности в историята на Русия имат български произход. Първият митрополит на Москва и цяла Русия – светията Киприян, посрещнат тържествено в Москва през 1390 г., например, е българин. Мощите му почиват в Успенския събор в Кремъл”, припомни Захариева. “Подкрепяли сме се взаимно като по-късно руското православие помага със средства и литература на поробените български християни, а по време на Руско-турската война през 1877-1878 г. общата ни история е пропита с кръвта на българския, руския и на други славянски и близки народи, помогнали на България да възстанови държавността си. Ето защо съм убедена, че общата история трябва да обединява, а не да разделя. Тази позиция, както и принципите на приятелство и добросъседство, отстояваме в политиката си към всички страни. Нашите две държави са географски много близо и ни свързват много общи интереси. В този смисъл мисля, че културата и историята трябва да помагат на икономиката и политиката, а не обратното”, подчерта българският външен министър.", "date": "2019.10.18", "title": " Вицепремиерът Захариева пред ТАСС: Заинтересовани сме от равнопоставен и взаимноизгоден диалог с Русия"}
{"url": "https://trud.bg/%d0%b4%d0%b6%d0%b5%d0%bd%d0%b8%d1%84%d1%8a%d1%80-%d0%b0%d0%bd%d0%b8%d1%81%d1%82%d1%8a%d0%bd-%d1%81-%d0%b3%d0%b8%d0%bd%d0%b5%d1%81-%d1%80%d0%b5%d0%ba%d0%be%d1%80%d0%b4-%d0%b2-instagram/", "text": "Точно 5 часа и 16 минути били необходими на актрисата Дженифър Анистън да се сдобие с 1 милион последователи в Instagram, което й донесло рекорд в Гинес за най-кратко време за достигане до този брой следващи я фенове. Анистън, известна с ролята си на Рейчъл в „Приятели“, дълги години не искаше да споделя детайли за личня си живот, поради което отказваше да се присъедини към социалнтата мрежа. И когато най-сетне 50-годишната  , тя взриви мрежата още с първия си кадър – обща снимка на целия актьорски състав от хитовия сериал. Най-върлите фенове на „Friends“ приеха снимката като намек, че всички са достигнали до съгласие да направят продължение на сериала, но тази новина не бе потвърдена. От   припомнят, че това не е първият подобен успех на Анистън – тя си дели първото място за най-висок хонорат за тв епизод с други две приятелки – Лиса Кудроу и Кортни Кокс Аркет. В момента актрисата има 13,4 милиона последователи в Instagram.  ", "date": "2019.10.18", "title": " Дженифър Анистън с Гинес рекорд в Instagram"}
{"url": "https://trud.bg/%d0%bf%d1%80%d0%be%d1%84-%d0%b2%d0%b5%d0%bd%d0%b5%d0%bb%d0%b8%d0%bd-%d1%82%d0%b5%d1%80%d0%b7%d0%b8%d0%b5%d0%b2-%d0%be%d0%bf%d0%b8%d1%81%d0%b0-%d0%b2-%d0%ba%d0%bd%d0%b8%d0%b3%d0%b0-%d0%bf%d1%80%d0%be/", "text": "Проф.Венелин Терзиев описа в книга проекциите на устойчивото развитие в практическия живот. На 17 октомври научният труд бе представен в Залата на жирафите в Музея на хумора и сатирата в Габрово. Премиерата на „Политики и инструменти за социално развитие“ събра видни учени от страната. Представянето на книгата се превърна в нетрадиционно събитие благодарение на шлагерите, изпълнени от специалния гост на събитието Йордан Марков, който е една от звездите на българската естрада. Проф.Венелин Терзиев е утвърдено име в научните среди както у нас, така и в чужбина. Той е специалист по икономика, национална сигурност и социално управление.Редовен професор е в НВУ „Васил Левски“ във Велико Търново и Русенски университет „Ангел Кънчев“. Научните му интереси и публикации са свързани с проблематиката на икономиката, националната сигурност и социалното управление. „Мисията на един професор е освен да създава и преподава знания, но и да възпитава. Възпитанието е част от образователния процес“, подчерта при презентацията на творбата си проф.Терзиев. Изследователят поясни, че книгата е насочена към устойчивото развитие, без изобщо то да е обект на обсъждане, дори споменаване в текстовете.  „Социалната сфера се подчинява на определени политики, които могат да я направят ефективна, но могат и да създадат хаос, от който цялата верига, започвайки от управлението достигайки до последния човек, към когото тя е насочена, може да се люшка в една или друга посока. Дори при добър инструментариум една непремерена политика не би могла да бъде полезна. В книгата се определя една визуална цикличност с формално начало социално развитие, преминавайки през моделирането на социалната икономика, завършвайки с обучението, което, детерминирано като продължаващо, отново връща системата към определяне на ново състояние в социалното развитие“, разясни проф.Терзиев.  Книгата е богато илюстрирана с фактологичен материал, който подчертава задълбочено асоциативно разсъждение и изграждане на взаимовръзки, които могат да определят проекциите на една силна бъдеща социална политика с принадлежащия й инструментариум. Когато книгата излезе от печат я изпратих за професионално мнение на двама български и на двама чужди професори. Декан от Белградския държавен университет написа становище от 30 страници. Това показва ясно, че научната среда извън България започва да търси и да се интересува от нашите разработки“, сподели проф.Терзиев. Той смята, че един от основните проблем на затлачения ни социален процес е, че се обръща малко внимание на възпитанието и на поведенческите модели.  „Прави впечатление, че думата „планиране“, която я бяхме изтрили през последните години, напоследък започна да се появява и да намира все по-широко приложение в различни сфери на живота“, коментира още проф.Венелин Терзиев.", "date": "2019.10.18", "title": " Проф. Венелин Терзиев описа в книга проекциите на устойчивото развитие в практическия живот\t"}
