{"url": "https://trud.bg/%d0%b1%d0%b8%d0%b2%d1%88%d0%b8-%d0%b4%d0%b5%d0%bf%d1%83%d1%82%d0%b0%d1%82%d0%b8-%d1%81%d0%b5-%d1%83%d0%b2%d0%b5%d0%ba%d0%be%d0%b2%d0%b5%d1%87%d0%b0%d0%b2%d0%b0%d1%82-%d0%b2-%d0%b4%d1%8a%d1%80%d0%b6/", "text": "Бивши депутати от СДС и от БСП са дарили през последните години своите лични архиви на държавния архив. Това показа справка на “Труд” в електронните бази данни на Държавна агенция “Архиви”. По закон такива документи могат да бъдат приети като стойностни, ако се отнасят за “значими за обществото личности”, като приемането и вписването в регистрите се осъществява след експертна оценка. Бившият вътрешен министър, председател на парламента и лидер на БСП Михаил Миков е започнал да дарява своите архиви още от 50-годишен – от 2010 г. до 2014 г. Те са регистрирани в Държавен архив – Видин като личен фонд “Миков, Михаил Райков” и съдържат документи от периода 1997-2014 г. – сведения, стенограми, статии, доклади, компактдискове със записи, снимки от участие в партийни и национални форуми, изяви и предизборни срещи. Ексдепутатът от СДС Цоньо Ботев е дарил свои архиви през 2012 г. и 2016 г. Регистрирани са в Държавен архив – Габрово като личен фонд “Ботев, Цоньо Георгиев”. Съдържат 1,30 линейни метра документи от периода 1964–2016 г. – автобиографии, служебни характеристики, тефтери със записки за дейността на синия съюз от зората на демокрацията. В държавния архив са влезли и негови лични документи от инженерната му дейност, както и публикации за него и статии за СДС-Габрово и за неговата Радикал-демократическа партия. Авторът на книгата “Кой уби СДС” (2015 г.) д-р Панайот Ляков е дарявал на агенция “Архиви” в периода 2010-2014 г. Неговият личен фонд “Ляков, Панайот Борисов” в Държавен архив – Пазарджик съдържа 159 архивни единици от периода 1956-2015 г. – документи от всякакъв характер, сред които удостоверения, свидетелства, грамоти, студентски книжки, дипломи, членски, делегатски и журналистически карти, благодарствени писма и пр. Освен това Ляков е дарил и документи на дядо си Панайот Димитров – военен аптекар и общественик, и на бабата си д-р Захарина Димитрова – първия лекар хистолог и една от първите лекарки в България. Те са оформили семеен фонд Димитрови. Покойният Гиньо Ганев, наричан Човека парламент, е направил дарение от документи през 2015 г. Но не свои, а на неговия тъст Кимон Георгиев. Дарението е регистрирано в Централния държавен архив като личен фонд “Георгиев, Кимон (Кимон Георгиев Стоянов)” и съдържа автобиография и биографични бележки, лични документи, петиции, решения, резолюции, кореспонденции, законопроекти, ръкописи, лозунги, позиви, бюлетини и още много документи от преди и след 9 септември 1944 г. Дипломатът Андрей Трънски е дарил през 2015 г. документи на баща си Славчо Трънски. Найо Тицин е дарил архива на своя баща – художникът Атанас Нейков. Дъщерята на покойния д-р Желю Желев Станка е внесла 9.61 линейни метра документи от целия живот на първия президент на Република България. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.28", "title": " Бивши депутати се увековечават в държавния архив\t\t\t"}
{"url": "https://trud.bg/%d0%ba%d0%b0%d1%80%d0%bb%d0%b5%d1%81-%d0%bf%d1%83%d1%87%d0%b4%d0%b5%d0%bc%d0%be%d0%bd-%d0%bf%d1%80%d0%b8%d0%b7%d0%be%d0%b2%d0%b0-%d0%ba%d1%8a%d0%bc-%d0%bc%d0%b8%d1%80%d0%bd%d0%b0-%d0%b4%d0%b5%d0%bc/", "text": "Каталунският лидер Карлес Пучдемон призова към „мирна демократична съпротива“ срещу заповедите, с които испанското правителство уволнява каталунската администрация и разпусна регионалния парламент, предадоха световните агенции. В телевизионно обръщение Пучдемон, когото Мадрид   от премиерския пост, заяви, че задействането на член 155 от испанската конституция е незаконно и призова каталунците да покажат търпение, постоянство и вяра в бъдещето, информира ДПА. Каталуния ще продължи да се движи по пътя към изграждане на самостоятелна държава, зарече се той. Решението на Мадрид да поеме пряко управлението на Каталуния противоречи на волята на каталунския народ, заяви Пучдемон в ефира на регионалния телевизионен канал „ТВ-3“, предаде ТАСС. По-рано днес Мадрид назначи нов вътрешен министър на Каталуния и нов ръководител на каталунската полиция. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.28", "title": " Карлес Пучдемон призова към мирна демократична съпротива срещу заповедите на Мадрид"}
{"url": "https://trud.bg/%d0%b1%d0%be%d0%b9%d0%bd%d0%b8%d1%82%d0%b5-%d0%bc%d0%b0%d1%88%d0%b8%d0%bd%d0%b8-%d1%81%d0%b0-%d0%ba%d0%b0%d0%b2%d0%b0%d0%bb%d0%b5%d1%80%d0%b8%d1%8f%d1%82%d0%b0-%d0%bd%d0%b0-%d0%b4/", "text": "  Бронетранспортьорът CV-90 “Армадило” е разработен от европейски компании. Това не е БТР в буквалния смисъл, а модулно гъсенично шаси на база БМП CV-90, която е на въоръжение в няколко европейски армии. С нея “Армадило” има общ корпус, силова установка и ходова част. Разликата е в куполата. Вместо нея е сложен дистанционно управляем оръжеен модул “Лемур” с 12,7 мм картечница “Браунинг”. Възможни са и варианти с 40 мм гранатомет, 25 мм сдвоено оръдие и 7,62 мм картечница. Демонтажът на купола е позволил да се усили бронезащитата на БТР-а, чрез монтиране на керамични модули и да се увеличи вътрешното пространство. Системата за управление и свръзка на “Армадило” са проектирани според концепцията “пехотинец на бъдещето”. Противоминната защита съответства на най-високия стандарт на НАТО STANAG 4569. Машината издържа на взрив с еквивалент 10 кг тротил. Активната й защита е ефективна срещу противотанкови средства за близък бой, особено РПГ. Екипажът й е от трима души, превозва осем пехотинци. Тежи 27 т. Идеята е евентуално да стане бойно средство на бъдещата европейска армия.   БТР-82А е от най-новите бронирани машини. Тя се появява през 2010 г. Оборудвана е с 30 мм скорострелно оръдие и нови прибори за наблюдение. Бойното кръщение на БТР-82А е по време на контратерористични операции в Северен Кавказ. Участници разказват, че една такава машина е направила на сол сграда, в която са се криели терористи. Когато руските пехотинци отишли да видят какво е останало след стрелбата, са открили само разчленени трупове. В такива тежки мигове се проявяват най-добрите качества на техниката. Този бронетранспортьор от средство за превозване на личния състав се е превърнал в пълноценна бойна машина на пехотата. Бронята му предоставя нов тип активна защита, адаптирана за маневрени машини. Тогава се действа според потребностите. Ако с машината се преследват терористи – не му е нужна такава броня. Ако пък осъществява диверсии и мълниеносни пробиви в територията на противника – тя се удвоява. Но най-важното му предимство е, че с голямата скорост, която развива и мощните противотанкови ракети, е истинска смърт за танковете срещу него.   M2 „Брадли“ е другата основна бойна машина на пехотата на САЩ. Тя е кръстена в чест на ген. Омар Нелсън Брадли, един от главнокомандващите американската армия в Европа и Северна Африка през Втората световна война. При създаването й конструкторите са отчели, както силните, така и слабите страни на съветската БМП-1 и и немската “Мардер”, за да постигнат максимална защита за екипажа и десанта и огнева мощ. Екипажът е от трима души, а в десантното отделение могат да се транспортират шест пехотинци. От тази бойна машина са произведени близо 12 000 бр. Използвана е от американската армия във войните в Персийския залив, Ирак и Афганистан. Въоръжена е с 25 мм оръдие “Бушмастер”, 7,62 мм картечница М240С и противотанкови управляеми ракети “Тоу”. Забележителното е, че оръдието е автоматично и може да води огън, както с единични изстрели, така и на редове. Темпът на стрелба е средно от 100-200 изстрела в минута, както може да достигне 500 изстрела. Оръдието се захранва от две ленти, позволяващи бързо да се премине от един тип боеприпаси на друг, като целият запас е от 900 снаряда.   Интересна е съдбата на най-новата руска бойна машина на пехотата “Терминатор”. Тя се доказа като отличен боец в Сирия и директно от фронта бе качена на кораб, за да участва в оръжейната изложба “Армия -2017” Пред публиката на трибуните “Терминатор” порази безпогрешно цели на далечни разстояния. Тъй като машината определено се представи много успешно във войната в Сирия, сега се решава дали да бъде приета на въоръжение в руската армия. “Терминатор” има два автоматични гранатомета, две 30-мм оръдия, картечница и управляеми противотанков ракети “Атака”. Оръдията имат отлична скорострелност – 300 изстрела в минута и много добър боезапас – по 40 снаряда в лента, включително и бронебойни с изключително голяма пробивна сила. По своя боен потенциал една такава машина е в състояние да замени пехотен взвод, 2-3 БТР-а или 3-4 БМП-та. “Терминатор” има най-високата защита – 8 -а степен за този тип бойни машини. Комбинираната броня на корпуса е с дебелина 300/175/70 мм. При тези параметри дори оръдието на танк “Ейбрамс” или “Леопард” е доста проблемно да я пробие.   Немската бойна машина “Мардер” е разработвана заедно с танка “Леопард”. Но последният е бил взет на въоръжение през 1963 г., а БМП – през 1969 г., три години по-късно от съветската БМП-1, приета на въоръжение през 1966 г. БМП е проектирана от същите фирми, които са създавали “Леопард” – Rheinmetall и Henschel-Werke. На базата на шаси “Maрдер” е създадено цяло семейство бронирани машини: самоходна 120-мм минохвъргачка, командно-щабна машина, подвижен артилерийски наблюдателен пункт, самоходна радиолокационна станция за артилерийското разузнаване, бронирана ремонтно-евакуационна машина. Корпусът на машината е заварен от стоманени листове. Предната броня осигурява защита от 20 мм снаряди. В двуместния брониран купол има установка с 20-мм автоматично оръдие и сдвоена с него 7,62-мм картечница. Втора картечница със същия калибър е монтирана на въртяща се установка с дистанционно управление. Вместимостта на машината е 10 души -7 десантчици и 3-ма членове на екипажа . Оръдието на “Мардер” пробива с бронебойни подкалибрени снаряди броня дебела 20 мм на 1 км разстояние.   “Страйкър” на компанията “Дженерал дайнамикс” е основна бойна машина на пехотата на американската армия. Тази година “Страйкър” участваха в съвместни маневри с нашата войска на полигона Ново село. Машината е изпитан боец, участвал в немалко войни и учения и е кръстена на двама американки военни с фамилия Страйкър, носители на почетен медал, загинали във Втората световна и Виетнамската война. Тези бойни машини са основната база, с която са оборудвани едноименните бригади “Страйкър” – формирани през 2000 г. за конфликти с ниска интензивност. Те са нещо средно между тежките бронетанкови бригади, въоръжени с танкове “Ейбрамс” и бойни машини “Брадли” и леките пехотни бригади. Бронята на машината осигурява защита от 14,5 мм бронебойни патрони и осколки от разриви на 152 мм снаряди. А пасивната система за защита “Мексас” предпазва дори от поражения на 30 мм бронебойни подкалибрени снаряди на разстояние от 500 м “Страйкър” е въоръжена с картечници различен калибър и автоматичен гранатомет. Бойната машина тежи 17,2 т, екипажът е от трима души и превозва десант от 9 пехотинци.   Германските компании Krauss-Maffei Wegmann и Rheinmetall доставиха БМП “Пума” за МО на Германия. Германското военно ведомство поръча над 400 бр. Сумата по сделката е 3,1 млрд евро. Новите бойни машини трябва да заменят в състава на въоръжените сили на Германия остарелите БМП “Мардер”, които са на въоръжение в Бундесвера от десетилетия. БМП “Пума” развива скорост до 70 км в час, а запасът от гориво на машината осигурява преход от 600 км. Въоръжена с 30-мм оръдие, 5,56-мм картечници, противотанкови управляеми ракети Spike LR и гранатомети. KMW и Rheinmetall заедно с американската SAIC имат намерение да създадат вариант на Puma за армията на САЩ. Немските експерти отчетоха някои недостатъци на машината – голямо тегло, което затруднява транспортирането й по въздуха, а така и височината на машината, което е голям минус на бойното поле, защото е лесна мишена за огневите средства. Тя е по-висока от по-старите “Мардер”, руските БМП и танковете “Леопард”. Цената на “Пума” е около $ 5 млн., което я прави една от най-скъпите бойни машини на пехотата в света.", "date": "2017.10.28", "title": " Бойните машини са „кавалерията“ на днешната пехота"}
{"url": "https://trud.bg/%d1%8e%d0%bd%d0%b0%d0%b9%d1%82%d0%b5%d0%b4-%d0%bd%d0%b0%d0%b9-%d0%b4%d0%be%d0%b1%d1%8a%d1%80-%d1%83-%d0%b4%d0%be%d0%bc%d0%b0-%d0%be%d1%82-10-%d1%81%d0%b5%d0%b7%d0%be%d0%bd%d0%b0/", "text": "„ „", "date": "2017.10.28", "title": " “Юнайтед“ най-добър у дома от 10 сезона"}
{"url": "https://trud.bg/%d1%85%d0%b8%d0%bb%d1%8f%d0%b4%d0%b8-%d0%b8%d0%b7%d0%bb%d1%8f%d0%b7%d0%be%d1%85%d0%b0-%d0%bd%d0%b0-%d0%bf%d1%80%d0%be%d1%82%d0%b5%d1%81%d1%82-%d0%b2-%d0%bc%d0%b0%d0%b4%d1%80%d0%b8%d0%b4-%d1%81-%d0%b0/", "text": "Хиляди хора се събраха днес на един от централните площади в Мадрид, за да призоват за единство на Испания, след като Каталуния обяви независимост, съобщиха ТАСС и Асошиейтед прес.               Повечето от присъстващите на площад Колон носеха испанското знаме, мнозина го бяха наметнали през рамене. Участниците в акцията скандираха „Да живее Испания! Да живее Каталуния“. Имаше и плакати с призиви отстраненият премиер на Каталуния Карлес Пучдемон да отиде в затвора. Заради демонстрацията бе спряно движението по някои улици в Мадрид. Към шествието се присъединиха и испански политици.                                     По данни на полицията не е имало инциденти по време на демонстрацията. Карол Делга, лидерка на френската област Окситания, граничеща с Каталуния, заяви днес в писмено изявление, че испанските и каталунските лидери трябва възможно най-скоро да започнат преговори, за да запазят гражданския мир, предаде Ройтерс.         Вчера каталунският парламент одобри резолюция за започване на процеса за независимост. Сенатът на испанския парламент пък одобри прилагането на член 155 от конституцията и пряко управление над Каталуния, след което испанският премиер Мариано Рахой обяви, че уволнява каталунското правителство, разпуска каталунския парламент и насрочва нови регионални избори на 21 декември. На 1 октомври в Каталуния беше произведен референдум за независимост от Испания. Гласуваха 2,26 милиона от 5,31 милиона имащи право на глас каталунци. Около 90 на сто от гласувалите се обявиха в подкрепа на независимостта. Мадрид обаче смята всенародното допитване за нелегитимно и отказва да признае резултатите му.     АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.28", "title": " Хиляди излязоха на протест в Мадрид с апел за единство в страната"}
{"url": "https://trud.bg/%d0%b2-%d0%b3%d1%8a%d1%80%d1%86%d0%b8%d1%8f-%d0%b0%d1%80%d0%b5%d1%81%d1%82%d1%83%d0%b2%d0%b0%d1%85%d0%b0-%d0%bc%d1%8a%d0%b6-%d0%b7%d0%b0%d0%bf%d0%be%d0%b4%d0%be%d0%b7%d1%80%d1%8f%d0%bd-%d0%b2-%d0%bf/", "text": "Гръцките власти арестуваха мъж, за който се смята, че е пращал бомби в пакети и писма на европейски служители и политици, както и на бившия премиер на Гърция Лукас Пападемос, предава  . През март месец полицията хваща осем пакета, след като по-рано са пратени няколко на Международния валутен фонд и германското Министерство на финансите. Писмото до МВФ се е взривило в резултат, на което са били ранени няколко служители на организацията. Едно от писмата е било изпратено до германския финансов министър Волфганг Шойбле, но е било прихванато от пощенския департамент на Министерството на финансите на ФРГ.  През май бившият гръцки премиер Лукас Пападемос бе ранен при получаването на подобен пакет. Заподозреният и арестуван мъж отрича да има общо с тези нападения или въоръжената групировка „Конспирация на огнените клетки“, която пое отговорност за случаите.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.28", "title": " В Гърция арестуваха мъж, заподозрян в пращане на бомби в пакети на политици и европейски служители"}
{"url": "https://trud.bg/%d1%82%d1%80%d0%b8%d0%bc%d0%b0-%d1%80%d0%b0%d0%bd%d0%b5%d0%bd%d0%b8-%d1%81%d0%bb%d0%b5%d0%b4-%d0%ba%d0%b0%d1%82%d0%b0%d1%81%d1%82%d1%80%d0%be%d1%84%d0%b0-%d0%bd%d0%b0-%d0%bf%d1%8a%d1%82%d1%8f-%d0%b1/", "text": "Трима пострадаха без опасност за живота след катастрофа на пътя Банско-Гоце Делчев, предаде   Към 11.40 ч. на 2 км. след с. Места в посока Гоце Делчев на завой челно се блъскат джип Хюндай и лек автомобил „Фолксваген”. Инцидентът станал при мокра пътна настилка. В МБАЛ-Разлог са транспортирани трима мъже-на 31, 33 и 50 години. Първите двама са с гръдни травми, а третият – с комоцио. Причините за пътния инцидент се изясняват от служителите на РУП-Банско.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.28", "title": " Трима ранени след катастрофа на пътя Банско-Гоце Делчев"}
{"url": "https://trud.bg/%d1%80%d0%b0%d0%b1%d0%be%d1%82%d0%bd%d0%b8%d0%ba-%d0%bf%d0%be%d1%81%d1%82%d1%80%d0%b0%d0%b4%d0%b0-%d0%bf%d1%80%d0%b8-%d1%81%d1%82%d1%80%d0%be%d0%b5%d0%b6-%d0%bd%d0%b0-%d0%b0%d0%bc-%d1%81/", "text": "Работник падна от новостроящо се мостово съоръжение на АМ “Струма“ край Сандански. За късмет младия строител е жив, но със счупен крак и контузия на главата. Инцидентът е станал към 15.30 ч. в събота. При изграждането на мостово съоръжение се е срутила колона, която при падането е ударила няколко работника. Само един обаче е пострадал. Подаден е сигнал на тел.112. Линейка от Сандански е посетила местопроизшествието. Раненият е 32-годишен работник от с. Долно Осеново, община Симитли . Това е втори инцидент при строителството на автомагистралата в рамките на 10-ина дни. При изграждането пак на мостово съоръжение, но в района на Струмяни работник падна от 4 метра височина и се отърва с тежко счупване на бедрена кост на две места. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.28", "title": " Работник пострада при строеж на АМ „Струма“ край Сандански"}
{"url": "https://trud.bg/%d0%b0%d0%b2%d0%b8%d0%b0%d1%82%d0%be%d1%80%d0%b8-%d0%b0%d0%b2%d0%b8%d0%b0%d1%86%d0%b8%d0%be%d0%bd%d0%bd%d0%b0%d1%82%d0%b0-%d0%bc%d0%be%d1%89-%d0%bd%d0%b0-%d1%81%d1%82%d1%80%d0%b0%d0%bd%d0%b0%d1%82/", "text": "„Категоричното се противопоставяме на всякакъв вид инсинуации, манипулиращи общественото мнение, окачествявайки позицията на летателния състав от изтребителна авиобаза Граф Игнатиево като „бунт”, „протест” или „стачка“, заявяват от Българската авиационна асоциация в свое решение, взето на Управителния съвет на организацията, обединяваща авиационната общност. „Ние го определяме като безапелационен тревожен сигнал за сегашното състояние и бъдещето на бойната ни авиация и за запазване на националното ни достойнство при осигуряване въздушния суверенитет на Родината ни от тези, за които това е дълг. Това заявяват от Българската авиационна асоциация в свое решение, взето на Управителния съвет на организацията, обединяваща авиационната общност. Те посочват, че „този случай е и показателна оценка за дейността на всички досегашни институции, органи и отделни лица, имащи пряк или косвен ангажимент към отбранителните способности на страната ни, които със своите действия или бездействия минимизираха авиационната ни мощ до едно критично ниско ниво, което въобще не кореспондира с усложнената международна среда на сигурност“. Обръщаме внимание, че самолетите „Спартан“ и вертолетите „Кугар“ и „Пантер“ не са изтребителни летателни средства, имат друго предназначение и са базирани на други летища, но и те, без подготвен за тях летателен и технически състав, са само купчина скъпа метална сплав, подчертават от асоциацията. Те напомнят, че за нормалната експлоатация на всяко едно военно въздухоплавателно средство през целия му жизнен цикъл, стойността на разходите е неколкократно по-висока от цената при закупуването му. От асоциацията отбелязват, че „Натовските изисквания за нормално инвестирани средства са 180 летателни часа на един пилот-изтребител за една година. Препоръчваме на тези държавни лица, които не са запознати с годишния нальот на един български пилот-изтребител, да изискат тази информация по съответния ред и да се извинят на сега действащите български военни пилоти, подчертават от авиационната общност. Изкуственото противопоставяне на видовете въоръжени сили от висши държавни лица е в тежък ущърб на националната ни сигурност и отбрана, заявяват те и изразяват увереност, че министърът на отбраната и командването на българските ВВС ще направят всичко необходимо проблемите по осигуряването на редовни безаварийни полети, както в авиобаза Граф Игнатиево, така и в цялата военна авиация, ще бъдат разрешени в максимално кратки срокове“, заявяват от Българската авиационна асоциация. Позицията на авиаторите е изпратена до президента, премиера министъра на отбраната, началника на отбраната, командира на ВВС и командира на авиобаза Граф Игнатиево. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.28", "title": " Авиатори: Авиационната мощ на страната е сведена до критично ниско ниво"}
{"url": "https://trud.bg/%d1%80%d0%b0%d0%b7%d0%bf%d0%be%d0%ba%d1%8a%d1%81%d0%b2%d0%b0%d0%bd%d0%b5%d1%82%d0%be-%d0%bd%d0%b0-%d0%b5%d0%b2%d1%80%d0%be%d0%bf%d0%b0-%d0%b5-%d0%b5%d0%b4%d0%bd%d0%b0-%d0%be%d1%82-%d0%bd%d0%b0/", "text": "„Разпокъсването“ на Европа е една от най-големите тревоги на папа Франциск. Това заяви днес високопоставен представител на Ватикана, цитиран от ДПА. Държавният секретар на Ватикана кардинал Пиетро Паролин, втори по важност във ватиканската йерархия, каза това на конференция в Рим, организирана от обединението на европейските католически епископи. Резултатът от британския референдум миналата година и тенденцията към разпокъсване, заливаща континента, накараха Светия отец да помисли върху спешната нужда от поощряване на по-задълбочен размисъл върху Европа“, каза Паролин. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.28", "title": " „Разпокъсването“ на Европа е една от най-големите тревоги на папата"}
{"url": "https://trud.bg/%d0%b0%d1%80%d1%81%d0%b5%d0%bd%d0%b0%d0%bb-%d1%81-%d0%be%d0%b1%d1%80%d0%b0%d1%82-%d0%b2-%d0%bc%d0%b0%d1%87-%e2%84%96800-%d0%bd%d0%b0-%d0%b2%d0%b5%d0%bd%d0%b3%d0%b5%d1%80-%d0%bb/", "text": "Арсен Венгер изведе „Арсенал“ в своя мач №800 във Висшата лига и отборът му срази „Суонси“ с 2:1. Треньорът е най-дълго работещият мениджър във Висшата лига, започна в „Арсенал“ през 1996 година. Французинът е само на 10 мача от постижението на пенсионирания вече Алекс Фъргюсън (1992-2013 г.) В същото време „Манчестър Сити“ продължи да показва, че е хегемонът на Висшата лига. С голове Лерой Сане, Фернандиньо и Рахийм Стърлинг лидерът пречупи „Уест Бромич“ с 3:2 като гост. Така тимът на Пеп Гуардиола продължава да е с 5 точки пред „Манчестър Юнайтед“. В 10 шампионатни мача „Сити“ е вкарал 32 гола.  Настроението в „Ливърпул“ се приповдигна след 3:0 у дома срещу „Хъдърсфийлд“. Даниел Стъридж, Роберто Фирмино и Джеорджиньо Вийналдум вкараха през второто полувреме, а през първото Мохамед Салах изпусна дузпа. С нея „Ливърпул“ изравни рекорд във Висшата лига – 34 пропуска от бялата точка, колкото има и „Арсенал“. Иначе „червените“ са рекордьори по получени дузпи в лигата – 146. Други резултати: „Кристъл Палас“ &#8211; „Уест Хем“ 2:2, „Уотфорд“ &#8211; „Стоук“ 0:1.", "date": "2017.10.28", "title": " “Арсенал“ с обрат в мач №800 на Венгер, „Ливърпул“ изравни рекорд за дузпи"}
{"url": "https://trud.bg/%d0%b0%d0%ba%d1%82%d1%8c%d0%be%d1%80%d1%8a%d1%82-%d0%b8%d0%b2%d0%b0%d0%bd-%d1%8e%d1%80%d1%83%d0%ba%d0%be%d0%b2-%d0%bf%d1%80%d0%b5%d0%b4-%d1%82%d1%80%d1%83%d0%b4-%d1%82%d0%b5%d0%bb/", "text": "– Да, така е. Още от времето във ВИТИЗ. Един от моите преподаватели – Иван Налбантов – наричаме го Фадъра, той ни провокираше в монологичната дисциплина, изкуство изключително трудно и интересно. Още тогава си знаех, че един ден ще направя моноспектакъл. И ето че Александър Урумов ми предложи такъв текст. Това не беше просто случайност, а въпрос на голямо натрупване, опит и узряло в мен желание не само да го направя, но и да го отстоявам, да вложа цялото си знание на дългогодишен актьор. – В началото нямах нищо против да работя с режисьор. Но като започнах да заучавам текста, много бързо придобих представа какво искам да постигна и как. И като че ли не ми беше нужен. – Ами да, признавам си, че към финалния етап канех приятели, все отбрани хора на които вярвам, да си кажат мнението. Гледаха ме мои колеги театрали – Венци Асенов, Стоян Младенов, Любо Ковачев. Най-ценна ми беше оценката на Венци като режисьор, защото актьорът гледа по-емоционално, докато нагласата на режисьора за работа върху текста е по друг начин структурирана и може да даде полезни насоки. – Мисля че се получи. За мен беше даже шокиращо, когато за първи път усетих присъствието на публиката. На самата премиера се случи нещо много съкровено, лично – нещо разтърсващо за мен. Така нареченото дуенде, този полет над сцената, когато си в творчески подем. Актьорът се стреми към това усещане, но рядко се случва, особено по този силен начин. Иначе един моноспектакъл е невъзможен без публика – не може да се построи и да се играе при положение че в салона няма адресант. Няма я тази четвърта невидима стена, като в някои спектакли, когато актьорите и героите им си комуникират помежду си. Тук директният контакт е с публиката. Тя се явява своеобразен партньор – може би от най-опасните, непредвидимите партньори. Партньор, който всяка вечер е различен, стаен там в тъмното, може да ти помогне да изведеш нещата, които си започнал, а може и да те погребе. – В Пловдив, в лятно кино “Орфей” през юни имаше над 500 човека. Тъкмо се свечери, когато започна спектакъла. Още от самото начало околната среда като че ли съдействаше. Нали става дума за пилета, животни, кучета, какво ли не. Много интересно се получи. В момента, в който се обръщах към пилето, в същия този момент се обаждаше пиле от гората над тепето. Хората започнаха да се смеят, защото беше сякаш нарочно. По едно време говорех за полковника, един от героите в спектакъла, който разказва за своето щатно куче. “Кучето на щат, винаги трябва да има куче на щат…” И отвън се чува лай на куче! Хората избухнаха в бурен смях, в един момент даже не можех да продължа, толкова куриозни бяха всички тези съвпадения. Това преживяване беше уникално. Хората много харесаха спектакъла. Съдя и по това, че останаха след представлението да се снимаме, да си говорим. Беше много емоционално. – Да, разбира се. Това означава, че съм си свършил работата – да не кажа добре, но достойно. – От миналата година съм играл в Сандански, Петрич, Благоевград, Пловдив, Ябланица, Варна и София. А след спектакъла на 26 октомври в Нов театър НДК на 4 ноември ще играя в Пловдив, в кукления театър. Ще се опитам за първи път да изиграя две представления в един ден – от 19 и от 21 ч. След това на 9-ти съм в Русе във Военния клуб от 19 ч, а после във Велико Търново в читалище “Надежда”. На 17 ноември ще съм в театъра в Сливен, после в Бургас на 28 ноември в театър “Адриана Будевска”, преди това на 19 ноември в “Сълза и смях” на открита сцена от 21,30 часа. На на 1 и 5 декември съм в НДК, на 18 декември – в Стара Загора, а на 19-ти в Горна Оряховица. – В момента имам 10 спектакъла. Тук играя в 12-15 вечери в месеца и в свободните организирам другите представления, като “Пилето” и “Червено” в Театър 199. В седмицата имам 4-5 представления. Отделно репетираме сутрин, защото правим нова пиеса – “Лисичета” от Лилиан Хелман. Бина Харалампиева е режисьор, участват Теодора Духовникова, Христо Петков, Ани Пападопулу, Дарин Ангелов и др. Хубава пиеса, на камерна сцена. На 13,14 и 15 декември ще е премиерата. По-интересното е, че с Теодора Духовникова играем съпруга и съпруг, а на 8 декември излиза премиерата на един български филм, “Дъвка за балончета”, където също сме двойка, но този път несъстояли се любовници. – Винаги има трудности около организирането на турне на театрално представление, особено ако то е моноспектакъл. Като че ли хората са недоверчиви към тази театрална форма, може би защото си представят седящ по средата на сцената актьор, който дълго и напоително излива огромно количество думи. Но в действителност това не е така. “Пилето, което казва “Ку” съдържа в себе си атрактивност, дълбочина, изключителна динамика и резки смени, пъстрота и яркост на различни персонажи, играни от един актьор. Може би причината е и друга. През последните години като че ли театралния афиш се изпълни със заглавия, които сами по себе си подсказват жанра на спектакъла, а в повечето случаи става дума за семейни комедии или булеварден театър. Публиката предпочита това и разбира се театралните продуценти им го доставят. Роля в определянето на зрителския вкус взимат и така наречените организатори, които предпочитат именно такива заглавия, които гарантират безгрижно забавление и неистов смях. В тази връзка трудността е голяма защото същите тези организатори определят кое представление да бъде продавано с приоритет. – Без тях не може, хората няма как да разберат, че има спектакъл. Проблемът не е, че ги има. А в това че де факто налагат цензура и определят какво трябва да се гледа и какво не. Изгражда се една непробивна стена, която пропуска само определени жанрове. И това става от години. Тяхната поява е пак закономерна реакция на всичко, което позволихме да се случи през последните години. Нужен е алтернативен подход в търсене на подходящата публика. Вижте какво ми се случи тези дни. Позволих си да помоля в една книжарница да поставят плакат на представлението. Докато говорех с човека зад щанда, споделих вкратце моите тревоги. При което един мъж се заслуша, дойде и каза: “Извинявам се, че подслушвам, но искам да заявя, че искам да продължа да слушам разговора. Спокойно, аз съм юрист и споделям мнението ви, не съм съм съгласен с отношението към културата и образованието.” И така стигнахме до извода, че всъщност тази стена не е само на ниво театър, на ниво “Пилето..”, на ниво мен като актьор. Проблемът е във всяко ниво, в училищата, във спорта, в цялата ни култура, във всички основни стълбове на цели поколения. Това е катастрофа. Разбирате ли какво е това? Юристът, книжарят и аз говорехме като някакви заговорници, като сепаратисти за културата в България. И каза човекът: Аз искам да си купя билет, само заради този разговор”. А знаете ли колко струва един билет за театър? Колкото сок и половина фреш! В сок и половина фреш се заключава нашият сепаратизъм, нашият бунт. – Сега работя по един пълнометражен филм, първият ми. Работното му заглавие е “До последния каприз”. – Театрален, разбира се. Но не искам да ги класифицирам. Театрален, телевизионен или киноактьор – ти си актьор. Работата ти е да може да присъстваш еднакво достоверно, интересно и отговорно на всякаква сцена – било то в телевизията, киното или театъра. Театърът е лабораторията на актьора, изгражда го като съавтор на текста. В театъра той пробва, греши, всяка вечер тренира пред публиката. Телевизията консумира това, което актьорът е придобил на театралната сцена. Напоследък отказвам да гледам телевизия, защото смятам, че оттам ни заливат само с пуканки, пошлост, порнография и много голямо дъно. – Какво от това, че участвам в сериали, какво от това? Телевизията консумира кадри, театърът изгражда. Колкото повече години минават, толкова повече виждам тази пошлост. Коя телевизия прави нещо градивно, културно? Някакво предизвикателство? Не, ние си имаме ВИП Брадър. – Имам – това беше моят човек от “Столичаните”. И сценаристите са се съобразили с мен като човек, така че не ми е било чуждо или трудно да се придържам към ролята. Имам и друг любим герой – от “Забранена любов”, той беше гей. Трябваше да се целувам с друг мъж. – Беше предизвикателство за мен, защото познавам човека, с когото трябваше да се целуваме. Беше по-скоро смешно. – Има представления, които много харесвам и намирам за стойностни, които си отидоха без време. Това е “Лов на диви патици”. Поставено, забележете, от руския режисьор Юрий Бутусов на Голяма сцена в Народния театър, същата година той получи златно отличие за най-добър режисьор на годината в Русия. Оценката на съсловието в България просто бастиса спектакъла и той си отиде без време. За тази роля на Зилов милея, както и за Сганарел в “Лекар по неволя” на Молиер с режисьор Мариус Куркински. – Ами ожених се! – Жена ми е архитект и прекрасен човек, казва се София Юрукова. Не само аз, но и тя самата не иска да се пише за нея.   Тази година звездата на Народният театър Иван Юруков получи поредна номинация за “Аскеер” в категорията главна мъжка роля за блестящата си игра в “Майстори” (за ролята на майстор Найден). Иван Юруков играе и в най-касовите спектакли на Народния театър – “Добри хора”, “На ръба”, “Хъшове”, “Хамлет”, “Вишнева градина”, “Ревизор”, “Полет над кукувиче гнездо”, “Идеалният мъж” и в “Червено” в Театър 199. Роден е на 27 май 1978 г. в Сандански. През 2004 г. завършва актьорско майсторство в Националната академия за театрално и филмово изкуство в класа на професор Стефан Данаилов. Магистър е по “Режисура” в Югозападния университет.", "date": "2017.10.28", "title": " Актьорът Иван Юруков пред „Труд“: Телевизия? Пуканки, пошлост, порнография и много голямо дъно\t\t\t"}
{"url": "https://trud.bg/%d0%b7%d0%b0%d0%b4%d0%b0%d0%b2%d0%b0-%d1%81%d0%b5-%d0%bd%d0%be%d0%b2-%d0%bc%d0%b0%d1%87-%d0%b3%d1%80%d0%b8%d0%b3%d0%be%d1%80-%d0%bd%d0%b0%d0%b4%d0%b0%d0%bb/", "text": "Задава се нов мач между Григор Димитров и Рафаел Надал – на полуфиналите на „Мастърс“-а в Париж. Този сезон двамата направиха 3 битки, и трите спечелени от Матадора.  Димитров стартира от втория кръг, където негов съперник ще е французин – Ришар Гаске или Беноа Пер. До момента хасковлията никога не е преодолявал осминафиналите, а през 2016-а бе спрян от Новак Джокович (Сърбия). Същевременно Сесил Каратанчева отпадна от Ребека Петерсън (Швеция) на четвърфиналите в Макон (САЩ) – 3:6, 6:7. На осминафиналите българката поднесе изненадата, като победи №1 в схемата Франческа Скиавоне (Италия).", "date": "2017.10.28", "title": " Задава се нов мач Григор – Надал"}
{"url": "https://trud.bg/%d1%88%d0%b0%d0%bc%d0%bf%d0%b8%d0%be%d0%bd%d0%ba%d0%b0-%d1%81-%d0%b2%d1%82%d0%be%d1%80%d0%b8-%d1%82%d1%80%d0%b8%d1%83%d0%bc%d1%84-%d0%b2-%d0%b7%d1%8c%d0%be%d0%bb%d0%b4%d0%b5%d0%bd/", "text": "Олимпийската шампионка Виктория Ребенсбур се присъедини към компанията Тина Мазе (Словения), Андрин Флемен (Норвегия), Лара Гут (Швейцария) и Мартина Ертъл-Ренц (Германия) с повече от една победа на пистата в Зьолден.  Германката откри сезона в алпийските ски, като триумфира в коронната си дисциплина – гигантски слалом в австрийския курорт. През 2010-а тя също бе №1. 28-годишната Ребенсбург бе трета след първия манш, но с отлично каране във втория изпревари контуренцията. Миналата година шампионката пропусна надпреварата, заради травма и се качи само два пъти на подиума. Но сега започна годината подобаващо, като се поздрави с 14-та победа в кариерата и 12-та в дисциплината.  След носителката на малкия Кристален глобус за 2010 и 2011 г. останаха французойката Теса Уорли и Мануела Мьонг (Италия). Разочароващо се представи носителката на големия Кристален глобус Микаела Шифрин. Американската допусна грешка по трасето и бе на крачка от отпадане, но овладя залитането и финишира пета. А сънародничката й Линдзи Вон се върна на пистата след повече от 600 дни пауза, в която лекува травма. Но силите й стигнаха само за първия манш. Самата олимпийска шампионка призна, че за нея в този случай е по-важно участието, а не толкова резултата.", "date": "2017.10.28", "title": " Шампионка с втори триумф в Зьолден"}
{"url": "https://trud.bg/%d0%be%d0%b1%d0%b0%d0%bc%d0%b5%d1%8f%d0%bd%d0%b3-%d0%bd%d0%b0-%d1%82%d1%80%d0%b5%d0%bd%d0%b8%d1%80%d0%be%d0%b2%d0%ba%d0%b0-%d1%81-1800-%d0%ba%d0%be%d0%bd%d1%81%d0%ba%d0%b8-%d1%81%d0%b8%d0%bb%d0%b8/", "text": "Такова завръщане не е правил никой футболист в света! След контузия на тренировката на „Борусия“ (Дортмунд) габонецът Пиер-Емерик Обамеянг дойде с 1800 конски сили. Сам нападателят шофираше своето „Ламборгини Авентадор“, под чийто капак „мъркат“ 700 коне. Но флотилията му бе от още два суперавтомобила. Сестра му Катилина караше „Астън Мартин“ с 603 конски сили и неговият най-добър приятел Куентин, който бе яхнал „Рейндж Роувър“ с 575 коня. След всичката тази мощ Обамеянг обаче не помогна на „Борусия“ да спре черната серия в Бундеслигата. Напротив – тя продължи със загуба 2:4 на терена на „Хановер“. Вече четвърти мач поред „Борусия“ не е бил в първенството. Последният усрех датира от 30 септември – 2:1 като гост на „Аугсбург“. „Хофенхайм“, съперник на „Лудогорец“ в групите на Лига Европа, загуби домакинството срещу „Борусия“ (Мьонхенгладбах) с 1:3. Други резултати: „Херта“ – „Хамбургер“ 2:1, „Шалке“ – „Волфсбург“ 1:1, „Байер“ – „Кьолн“ 2:1, „Майнц“ – „Айнтрахт“ 1:1.", "date": "2017.10.28", "title": " Обамеянг на тренировка с 1800 конски сили"}
{"url": "https://trud.bg/%d1%86%d0%b0%d1%80%d0%b8-%d0%bf%d0%be%d0%b2%d1%81%d0%b5%d0%bc%d0%b5%d1%81%d1%82%d0%bd%d0%b0-%d0%b0%d0%bf%d0%b0%d1%82%d0%b8%d1%8f-%d0%b2%d1%81%d0%b5%d0%ba%d0%b8-%d1%87%d0%b0%d0%ba%d0%b0-%d0%b4%d1%8a/", "text": "Предполагам мнозина си спомнят онези крилати думи на Джон Кенеди „Не питай какво може родината ти да направи за теб, а питай какво ти можеш да направиш за родината си“. В България дори и да помним тези думи, отдавна сме изгубили смисъла на тяхното значение. Загубили сме сякаш и нещо много по-ценно – чувството ни за общност, за това, че сме едно цяло, че зависим едни от други и само заедно можем да излезем от този кръговрат от кризи, в който се намираме вече 27 години. От края на месец август с моя екип инициираме регионални демографски срещи в страната. Целта ни е да чуем проблемите, болките, идеите и предложенията на хората по места, в най-засегнатите от демографската криза региони. Добре си давам сметка, че едно е, като гледаш от София, и съвсем друго, като погледнеш през очите на хората на място. Правенето на политики трябва да тръгва отдолу нагоре, за да има очаквания положителен ефект. След срещите ни във Видинско, Търговищко, Русенско, Силистренско, Ямболско и Сливенско се очертават няколко важни извода, но сред тях изпъква един – почти повсеместната апатия и очакване някой централно, на държавно ниво, да реши всички проблеми на хората. Без да смятам, че държавата трябва да абдикира от своите задължения, мисля, че в съвременния свят очакването някой друг да ти реши проблемите е най-малкото остаряло и несъстоятелно и със сигурност неработещо.  Държавата, това сме всички ние, а не някакво имагинерно понятие или институция, ситуирана някъде там – на жълтите павета в София. България притежава абсолютно всичко не само да се развива нормално, но дори и да бъде водеща държава в развития свят. А вместо това имаме един регион, какъвто е Северозападът, където времето буквално е спряло. Не добра инфраструктура, липса на бизнес, безработица, достигаща фрапиращите около 65% в община Ружинци, обезлюдени села, пустеещи градове, липса на каквато и да е инициативност. И едно непрекъснато и тягостно очакване някой да дойде централно и да реши проблемите. Северозападна България притежава най-плодородната почва в света, чернозем, отлични природо-климатични условия, уникален природен феномен, какъвто са Белоградчишките скали (номинирани за едно от новите 7 природни чудеса на света), сравнително чиста природа (вече близо три десетилетия там няма индустрия), удобна и най-вече евтина транспортна връзка с Централна и Западна Европа (каналът Рейн-Майн-Дунав), традиции, история, култура и на всичко отгоре Дунав мост 2, който се използва неефективно и нецелесъобразно, вместо максимално да се използва за транспортен, икономически и търговски възел и лост за икономическото възраждане на региона. И големият въпрос е защо? Къде се изгуби силата, предприемчивостта и инициативността на този народ? Обяснения можем да търсим в етнопсихологията, османския период, социализма, но ние живеем тук и сега, а не с миналото. И днешния свят ни предлага толкова много възможности, които е нямало нито едно общество в цялата преходна човешка история. Вместо това бездействаме и чакаме. Отсъствието на мечти е погубило много народи! Днес ние също сме се превърнали в народ без мечти. Ако мечтата ни е просто да стигнем до Терминал 2, да си купим кола или къща, да не позволим минималната работна заплата да стигне 510 лева, или просто да търсим начини да оцелеем, няма как да повдигнем планини. Обикаляйки България в мен все повече се насажда усещането, че ние имаме огромна нужда от едно ново Възраждане, но също така и от хора с възрожденско мислене, възрожденски ценности и възрожденски мечти. Има, разбира се, и други позитивни примери, в които хората на място проявяват инициативност, стремят се със собствени сили и ресурси да подобрят положението си, разработват програми на регионално и локално ниво и вярват, че имат бъдеще. И те наистина имат бъдеще, а чрез тях и България. В това отношение можем да споменем община Стралджа и решаването там на проблема с отпадането на ромските деца от училище, безработицата сред ромите и спирането на кражбите на грозде през есенния сезон. Можем да продължим с областната администрация на Ямбол, където имат желание за разработването на собствена областна демографска концепция и вярват, че могат да си задържат младите хора и дори да привлекат такива, напуснали областта и реализирали се в София или чужбина, а чрез всичко това да решат и демографските си проблеми. И не чакат от София, а действат решително и смело на място. Този списък може да бъде продължен и с други административни единици – градове, като Бургас, Благоевград, Сандански, Русе, Стара Загора, общини, като Чавдар, Сухиндол и др. Списъкът може да не е голям, но показва, че когато се работи, когато има желание за промяна, когато се действа, а не бездейства, нещата се случват. Другият много обезпокоителен факт, с който се сблъскахме по време на организираните регионални срещи и демографски форуми, е пълното отсъствие на усещане за общност и чувство за принадлежност към нещо по-голямо. На места комуникацията е толкова зле, че тя дори е скъсана между различните служби и ведомства в една община, а какво да говорим между съседни общини. Всеки е тръгнал да оцелява и да се спасява сам, чакайки, разбира се, някой отгоре да му помогне централно, без да осъзнае, че силата е в общността, в чувството за принадлежност и споделена отговорност пред бъдещето. И тук няма как да не си спомним заръката на хан Кубрат към синовете му: „Докато сте заедно и се поддържате, ще сте като този сноп стрели и никой няма да може да ви победи. Разделите ли се, ставате слаби и ще бъдете покорени лесно от всеки враг, знайте, че силата се крепи на единството!…“. Да, знам, мнозина ще кажат, че ние сме силни индивидуалисти, но не можем да работим в екип, че такава ни е народопсихологията, че имаме уникални постижения в спорта, но нямаме олимпийска титла в колективен спорт и т.н. Сигурно е вярно, но какво ни пречи да го променим. Казват, че в критични ситуации човек, отбор, народ са способни на чудеса. А ние, като държава и общество, се намираме точно в такава критична ситуация и пътят за излизане от нея е в обединените усилия на всички и в многото работа. Всеки на своето си място, със своите си задължения и възможности, но с ясното осъзнаване, че е част от нещо по-голямо и важно, което разчита на него и на което той може да разчита и което зависи от него, както той зависи от цялото. Не може бизнесът ти да процъфтява, ако хората около теб гладуват, не може ти да си добре, ако твоите приятели са зле, не може да се чувстваш комфортно, колкото и луксозен да е домът ти, ако около теб всичко тъне в боклуци и мизерия. Крайно време е всички да осъзнаем, че ако цялата държава, област, община, селище просперират, тогава всеки поотделно ще има много повече възможности и шансове да се развива и реализира успешно. И ако някой реши да ми обяснява, че всичко у нас е безнадеждно, безизходно, безвъзвратно загубено, само ще му припомня „Stunde null“ на Германия през май 1945 г. Една държава, срината физически до основи, унищожена демографски от войната и с огромния товар на чувството за вина, двайсетина години по-късно е сред най-проспериращите световни нации. Да, ние не можем да се сравняваме с Германия, но да не забравяме, че България притежава уникална природа както за туризъм, така и за развитие на стопанска дейност. Имаме много талантливи и кадърни млади хора, които се реализират с лекота навсякъде в развития свят. Притежаваме славна история и традиции, личности като Левски, изпреварили с десетилетия времето си, и все още една неугаснала искрица горд български дух. Притежаваме и можем толкова много, че е грехота да се задоволяваме с толкова малко. България е всеки един от нас и зависи от всеки един от нас. България има бъдеще! Понякога е нужно толкова малко, за да се промени всичко. Трябва ни промяна на фокуса, промяна на нагласите, желание и отговорност. България определено има бъдеще!", "date": "2017.10.28", "title": " Цари повсеместна апатия, всеки чака държавата да го оправи\t\t\t"}
{"url": "https://trud.bg/%d0%ba%d0%b0%d1%80%d0%b0-%d0%b4%d0%b5%d0%bb%d0%b5%d0%b2%d0%b8%d0%bd-%d1%85%d0%b0%d1%80%d0%b2%d0%b8-%d1%83%d0%b0%d0%b9%d0%bd%d1%81%d1%82%d0%b8%d0%b9%d0%bd-%d0%b8%d1%81%d0%ba%d0%b0%d1%88%d0%b5-%d1%82/", "text": " Ето какво разказва и Кара за свето преживяване с Харви: “Скорослед като започнах да се занимавам с кино и реших да се докажа като филмова актриса дойде и обаждането от Харви Уайнстийн. Той ме попита директно дали съм спала с някоя от жените, с които съм била засичана на публични места и общите ни снимки са попадали в медиите. Беше страшно странно обаждане и неудобен разговор, който ме захвърли далеч извън комфортната ми зона. Не отговорих на нито един от неговите въпроси, но преди да затворя той ми каза, че ако съм обратна или реша да бъда публично във връзка с друга жена никога няма да имам кариера в Холивуд и няма да имам шанс да получа ролите, които искам защото те винаги ще отиват при хетеросексуални актриси. Година или две след тази случка, имах работна среща с Харви в лобито на хотел. Трябваше да обсъждаме нов филм. Режисьорът си тръгна от срещата, а Уайнстийн ме помоли да остана и да си говоря с него. Веднага щом той се увери, че сме сами, той започна да се хвали с колко много и известни актриси бил спал и как бил лично отговорен за техните кариери. После продължи да води разговор в сексуална посока. Малко по-късно ме покани в стаята си. Бързо отказах и реших да се запътя към колата си, която бях оставила преди това да бъде паркирана от служителите на хотела. Свързах се с неговата асистентка, която ми каза, че колата ми още не е готова и ме посъветва да се кача в стаята на Харви. В този момент се почувствах изключително безсилна и уплашена, но не исках да изглеждам по този начин и все се надявах, че може би аз не съм изтълкувала ситуацията правилно. Когато се качих в стаята веднага почувствах облекчение, защото вътре имаше още една жена и аз помислих, че съм на сигурно място. Тогава Уайнстийн ни помоли да се целуваме и другата жена тръгна към мен. Аз станах и се опитах да сменя темата като го попитах дали знае, че мога да пея. И започнах да пея с надеждата, че това ще направи ситуацията малко по-поносима, по-професионална – като на прослушване. Толкова бях нервна. След като приключих с пеенето отново казах, че е време да си ходя. Той ме изпрати до вратата, изправи се над мен и се опита да ме целуне по устните. Спрях го и успях да изляза от стаята. В крайна сметка успях да получа ролята и все си мисля, че той ми я даде заради случилото се. Чувствам се ужасно, че участвах в този филм. В мен трайно се настани усещането, че не съм заслужила ролята, но изпитвах и колебания дали да разкажа какво се случи. Не исках да нараня семейството на Харви. Чувствах се виновна и така сякаш аз съм направила нещо погрешно. Но и се ужасявах от мисълта, че подобни неща са се случвали на толкова много жени. И никой не е казал нищо от страх.” Въпреки тези неприятни спомени с Харви Уайнстийн, Кара Делевин се радва на своята успешна филмова кариера. Освен това тя пее и пише. Младата дама признава, че е инжектирала много от тийнейджърския си гняв в дебютната си книга “Огледалце, огледалце”, която разказва за млади неудачници, които не пасват в обществените структури и йерархии. Самата Кара не е имала типичното детство – тя е дъщеря на милионери и израства в богаташкия квартал Белгравия в Лондон. Но въпреки привилегированото си детство тя признава, че никога не се е чувствала достатъчно добра и адекватна. Тя е смятала себе си за странна и самотна. “Израстването в Лондон, тревогата, гневът, хормоните, началото на процеса по осъзнаване на това кой си и какво трябва да правиш… всичко това влезе в книгата. Омразата и обичта към себле си и разбирането, че в крайна сметка няма значение какво мислят другите хора. Най-важното е да разбереш кой точно си и каква е твоята житейска задача. Няма значение дали нещата, които искаш да направиш в живота си са странни, просто трябва да го направиш”, казва Кара. Делевин е страдала от тежка депресия в тийн годините си, за нея състоянието идва като кулминация на години, наситени с тревожност и себеомраза. Тя си е посягала, наранявала се е, взимала е лекарства, блъскала се е в дърво докато не изгуби съзнание, ходила е на терапия при множество специалисти. Депресията отново се появила преди три години, когато Кара е била на 22, но сега тя твърди, че тези тежки състояния са в миналото: “Всички имаме своите неприятни периоди и ниски точки в живота, но психическите разстройства са наистина важна тема и всички ние трябва да говорим за тях. Аз се чувствам късметлийка и съм благодарна за нещата, които се случиха в живота ми. Работя много усърдно, но в същото време гледам да отделям време и за себе си. Писането на първата ми книга несъмнено беше най-добрата възможна терапия. Надявам се, че романът ще подейства като терапия и на други хора.” Кара Делевин е щастлива със своята кариера, радва се на повече от 40 милиона последователи в социалната мрежа “Инстаграм” и е готова за още много артистични предизвикателства.", "date": "2017.10.28", "title": " Кара Делевин: Харви Уайнстийн искаше тройка\t\t\t"}
{"url": "https://trud.bg/%d0%ba%d1%80%d1%83%d0%bc-%d0%b7%d0%b0%d1%80%d0%ba%d0%be%d0%b2-%d0%bd%d1%8f%d0%bc%d0%b0-%d0%b7%d0%b0%d0%b3%d0%be%d0%b2%d0%be%d1%80-%d1%81%d1%80%d0%b5%d1%89%d1%83-%d0%ba%d0%be%d1%80%d0%bd%d0%b5%d0%bb/", "text": "„Заговор срещу Корнелия Нинова няма”, заяви Крум Зарков, член на Изпълнителното бюро на БСП, по  извънредния конгрес на левицата. „Няма сериозен човек, който да мисли, че има по-подготвен и отговорен човек от Нинова”, категоричен е Зарков, но добави, че напрежение има и винаги щяло да има. „Има хора, които не са достатъчно доволни как се развива левицата. Имат своите аргументи и затова свикваме висшия форум – за да се изкажат всички аргументи”, допълни още Зарков. Той добави, че опозиция в националния съвет винаги е имало и ще има. „На конгреса няма да има кръв, ще има политика на високо ниво”, допълни още Зарков. „Надявам се довечера новината да бъде, че БСП очертава ясна алтернатива на управлението на ГЕРБ”, коментира още той. На въпрос дали Корнелия Нинова ще поиска вот на доверие от левицата, Зарков заяви, че дори и да поиска, тя „ще го получи със смазващо мнозинство”. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.28", "title": " Крум Зарков: Няма заговор срещу Корнелия Нинова"}
{"url": "https://trud.bg/%d0%b1%d0%bb%d0%b8%d0%b7%d0%be-200-%d0%b0%d0%b1%d1%81%d0%be%d0%bb%d0%b2%d0%b5%d0%bd%d1%82%d0%b8-%d0%b8%d0%b7%d0%bf%d1%80%d0%b0%d1%82%d0%b8-%d0%bc%d0%b5%d0%b4%d0%b8%d1%86%d0%b8%d0%bd%d1%81%d0%ba%d0%b8/", "text": "197 абсолвенти  на Медицински колеж –Варна се заклеха в морала на древните лечители, повтаряйки клетвата след директора на учебното заведение проф.д-р Димитричка Близнакова. На официална церемония  в зала 1 на Фестивален и конгресен център- Варна те получиха своите дипломи в 8 специалности – медицински козметик, медицински оптик, зъботехник, помощник-фармацевт, рехабилитатор, инспектор по обществено здраве, медицински лаборант и рентгенов лаборант. Ректорът на МУ – Варна проф. д-р Красимир Иванов се обърна към завършващите с думите: „Благодаря ви, че ни повярвахте така, както ние повярвахме във вас и ни гласувахте доверие, избирайки Медицински колеж – Варна пред всички други възможности. Сега вече знаете, че именно тук можете да получите знанията и образованието, на които да разчитате за професионалното си израстване и бъдеща кариера.“ Четирима абсолвенти, които завършиха обучението си с успех 5.93, получиха почетен плакет и грамота „Отличник на Випуск 2017“ , както и парични награди от ректора на Медицинския университет проф. д-р Красимир Иванов и от кмета на Варна  Иван Портних.  Поздравителен адрес към дипломантите и академичното ръководство изпрати министърът на здравеопазването на Република България проф. д-р Николай Петров. Музикални поздрави към завършващите студенти бяха изпълненията на талантливите Стела Чернева и Георги Бодаков от „Виталити акустик дуо“ и д-р Румяна Кирнева. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.28", "title": " Близо 200 абсолвенти изпрати Медицински колеж-Варна\t\t\t"}
{"url": "https://trud.bg/%d0%b7%d0%b0%d0%bf%d0%be%d1%87%d0%b2%d0%b0-%d0%b4%d1%8a%d0%bb%d0%b3%d0%be%d0%be%d1%87%d0%b0%d0%ba%d0%b2%d0%b0%d0%bd%d0%b8%d1%8f%d1%82-%d1%80%d0%b5%d0%bc%d0%be%d0%bd%d1%82-%d0%bd%d0%b0-%d0%b6%d1%8a/", "text": "Стартът на дългоочаквания ремонт на една от емблематичните сгради в Стария град в Пловдив, известна като Жълтото училище, ще бъде най-сетне даден на 2 ноември (четвъртък), съобщиха от ръководството на АМТИИ (Академията по музикално, танцово и изобразително изкуство), в чийто фонд влиза. Това слага успешен край на дългогодишните усилия на ръководството на висшето учебно заведение съвместно с община Пловдив, областния управител Здравко Димитров, правителството и парламента да осъществят ремонта на паметника на културата от първостепенно национално значение. Според подписания с бургаска фирма-изпълнител договор дейностите по възстановяването на сградата трябва да продължат 190 дни. Ремонтът е финансиран с 1,1 млн. лв., отпуснати по решение на Министерския съвет от 7 декември 2016 г., 100 000 лева от община Пловдив и средства, събрани от висшето училище чрез организирането на благотворителни концерти с участието на възпитаниците на АМТИИ като Теодосий Спасов, Васко Василев и други. „Жълтото училище“ е построено през 1868 г. с пари, събрани от българската общност в Пловдив. Преди Освобождението в него са учили патриархът на българската литература Иван Вазов и революционни дейци на Априлското въстание, а в по-късен период възпитаници на училището са били Александър Теодоров-Балан, Димчо Дебелянов, Константин Стоилов и др. Днес „Жълтото училище“ е част от сградния фонд на АМТИИ и е в окаяно състояние, което поставяше под въпрос сигурността и дори живота на студентите и техните преподаватели при провеждането на учебните занятия. Стените на стаите бяха подпрени с жп релси, а по коридорите имаше забрани студентите да се движат на групи. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.28", "title": " Започва дългоочакваният ремонт на Жълтото училище в Пловдив с над 1,2 млн.лв."}
{"url": "https://trud.bg/%d0%b8%d1%80%d0%b0%d0%ba-%d0%b4%d0%b0%d0%b4%d0%b5-%d1%87%d0%b5%d1%82%d0%b8%d1%80%d0%b8%d1%87%d0%b0%d1%81%d0%be%d0%b2-%d1%83%d0%bb%d1%82%d0%b8%d0%bc%d0%b0%d1%82%d1%83%d0%bc-%d0%bd%d0%b0-%d0%ba/", "text": "Иракски военни представители дадоха на кюрдските пешмерги четиричасов ултиматум, за да приемат исканията им или да се изправят пред подновяване на бойните действия, предава кюрдската медия Rudaw. При среща между представители на двете сили, иракските военни са поискали кюрдите да приемат разполагането на федерални сили по всички граници, а пешмергите да бъдат поставени под федерален контрол. Говорител на иракския премиер Хайдар ал-Абади заяви, че основната цел е „да се стигне до разполагането иракските въоръжени сили по границите, без да се прибягва до насилие“.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.28", "title": " Ирак даде четиричасов ултиматум на кюрдите, за да приемат исканията на правителството"}
{"url": "https://trud.bg/%d1%87%d0%b0%d1%81%d1%82%d0%b8%d1%87%d0%bd%d0%be%d1%82%d0%be-%d0%b1%d0%b5%d0%b4%d1%81%d1%82%d0%b2%d0%b5%d0%bd%d0%be-%d0%bf%d0%be%d0%bb%d0%be%d0%b6%d0%b5%d0%bd%d0%b8%d0%b5-%d0%b2-%d0%be%d0%b1%d1%89-2/", "text": "Частичното бедствено положение в Община Бургас остава в сила до понеделник. Възстановителните дейности след наводнението в областта ще продължат и през почивните дни, съобщиха от общината. Ще се работи по отводняване, почистване и неотложно възстановяване на повредената инфраструктура. Готов е списъкът със семействата, на които Община Бургас ще помогне със строителни материали за домашен ремонт и нова бяла битова техника. Вече са изпратени раници, учебници, тетрадки и учебни помагала за всички деца от село Равнец, които са ги загубили в бедствието. Домашен социален патронаж на място, ще прецени има ли хора, които имат нужда в следващите дни да им се доставя у дома топла храна. В понеделник ще започне третирането пострадалите райони, за да не се развият болестотворни организми от влагата. Кметът Димитър Николов няма да отмени частичното бедствено положение до тогава, информираха от Община Бургас. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.28", "title": " Частичното бедствено положение в Община Бургас остава поне до понеделник"}
{"url": "https://trud.bg/%d0%bd%d0%b0-%d0%bf%d0%b0%d0%bc%d0%bf%d0%be%d1%80%d0%be%d0%b2%d0%be-%d0%b7%d0%b0%d0%b2%d0%b0%d0%bb%d1%8f-%d1%81%d0%bd%d1%8f%d0%b3/", "text": "В курорта Пампорово заваля сняг, предаде  . С новината се похвалиха и ранобудни шофьори в социалните мрежи. За сега снежната покрива е незначителна, около 2 см, но продължава да вали. Температурата в курорта е нула градуса. От областното пътно управление в Смолян предупреждават водачите да карат с повишено внимание, тъй като заради дъжда, който вали в цялата област, пътищата са мокри и хлъзгави. Няма въведени ограничения за движението. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.28", "title": " На Пампорово заваля сняг"}
{"url": "https://trud.bg/%d0%b4%d0%b5%d1%86%d0%b0-%d0%be%d1%82-%d1%88%d1%83%d0%bc%d0%b5%d0%bd-%d0%b8-%d1%83%d0%ba%d1%80%d0%b0%d0%b9%d0%bd%d0%b0-%d1%81-%d0%be%d0%b1%d1%89%d0%b0-%d0%b8%d0%b7%d0%bb%d0%be%d0%b6%d0%b1%d0%b0/", "text": "Деца от Шумен и украинския град Херсон подредиха съвместна изложба у нас. Близо 60 творби могат да се видят във експозиционното фоайе на „Радио Шумен“. Рисунките са родени по време на Международна лятна школа за талантливи деца, проведена в Украйна. В нея са участвали 12 шуменски малки художници от Арт школата към Центъра за подкрепа на личностното развитие – Шумен с ръководител Теменуга Христова. Много от творбите са рисувани в Херсон, децата са използвали различни живописни и графични техники при пресъздаването на местния пейзаж, исторически забележителности и природата. В рисунките се оглеждат и срещи с българската общност в Голая Приста, Лазурное, Новая Каховка. Това е втори международен пленер, съвместно с Художествената школа – Лицей в Херсон. Повече от половин век двата града са побратимени и връзките между тях успешно продължават с подкрепата и на община Шумен. За откриване на изложбата у нас дойдоха Юлия и Павло Слипич, директори на школата. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.28", "title": " Деца от Шумен и Украйна с обща изложба"}
