{"url": "https://trud.bg/2-%d0%b3%d0%be%d0%b4%d0%b8%d1%88%d0%bd%d0%be-%d0%b4%d0%b5%d1%82%d0%b5-%d0%b5-%d0%b2-%d0%b1%d0%be%d0%bb%d0%bd%d0%b8%d1%86%d0%b0-%d1%81%d0%bb%d0%b5%d0%b4-%d0%bf%d0%be%d0%b1%d0%be%d0%b9-%d0%be%d1%82/", "text": "Насилие над малко дете. Момиченце на около 2 години беше докарано в „Пирогов”, след като мъжът, който живее с майка му, го набил, предаде  . Заедно с детето в болницата екип на столичната Спешна помощ е докарала и майка му, която също е пострадала. Момиченцето има охлузване на главата, а майка му е с наранени шийни прешлени.  Не се е наложило да бъдат хоспитализирани.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.04", "title": " 2-годишно дете е в болница след побой от мъж\t\t\t"}
{"url": "https://trud.bg/27-%d0%b4%d1%83%d1%88%d0%b8-%d1%81%d0%b0-%d0%bf%d0%be%d1%81%d1%82%d1%80%d0%b0%d0%b4%d0%b0%d0%bb%d0%b8-%d0%bf%d1%80%d0%b8-%d0%b2%d0%b5%d1%80%d0%b8%d0%b6%d0%bd%d0%b0-%d0%ba%d0%b0%d1%82%d0%b0%d1%81%d1%82/", "text": "Най-малко 27 души бяха ранени снощи при голяма катастрофа с участието на 29 превозни средства на магистрала в Южна Германия, предаде ДПА, като се позова на изявление на полицията. Задният сблъсък между две коли по време на вечерния час пик на баварската магистрала 8 доведе до верижна катастрофа, разпростряла се на 150 метра. Полицията съобщава, че 27 души са били отведени до близките болници, един от тях е в сериозно състояние. Очаква се повечето пострадали да бъдат пуснати бързо. По време на катастрофата валеше силен дъжд, но според полицейски говорител предстои да се изясни дали метеорологичната обстановка е сред причините за инцидента. Поради сблъсъка беше затворена източната част на магистралата, водеща към Мюнхен. Близо до мястото на верижната катастрофа, между градовете Аделцхаузен и Оделцхаузен се събра колона от коли, дълга няколко километра.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.04", "title": " 27 души са пострадали при верижна катастрофа в Германия"}
{"url": "https://trud.bg/%d0%b3%d0%be%d0%bb%d1%8f%d0%bc-%d0%bf%d0%be%d0%b6%d0%b0%d1%80-%d0%b5-%d0%b8%d0%b7%d0%b1%d1%83%d1%85%d0%bd%d0%b0%d0%bb-%d0%b2-79-%d0%b5%d1%82%d0%b0%d0%b6%d0%bd%d0%b8%d1%8f-%d0%bd%d0%b5%d0%b1%d0%be/", "text": "Голям пожар е избухнал в 79-етажния небостъргач „Торч Тауър“ в Дубай, предава  Местни медии съобщават, че пламъците са били изгасени към 4 ч. местно време.  Пожарът в най-високата жилищна сграда избухна през нощта на 9-тия етаж, като огънят бързо се разпространявa нагоре.  Службите за гражданска защита и полицията успяха навреме на евакуират гражданите, няма пострадали. Това е вторият голям пожар, избухнал в „Торч Тауър“ от 2011г., когато небостъргачът беше открит. Първият пожар се случи през 2015 г., а през 2016 г. местните власти разрешиха да бъде започната ремонтна дейност, за да се поправи външната облицовката, която е беше повредена от пламъците.                                                                     АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.04", "title": " Голям пожар е избухнал в 79-етажния небостъргач „Торч Тауър“ в Дубай\t\t\t"}
{"url": "https://trud.bg/%d0%bf%d1%80%d0%b5%d0%b4%d1%83%d0%bf%d1%80%d0%b5%d0%b6%d0%b4%d0%b5%d0%bd%d0%b8%d0%b5-%d0%b7%d0%b0-%d0%be%d0%bf%d0%b0%d1%81%d0%bd%d0%be-%d0%b2%d0%b8%d1%81%d0%be%d0%ba%d0%b8-%d1%82%d0%b5%d0%bc%d0%bf/", "text": "Предупреждение за опасно високи температури обявиха от БАН за цялата страна. Оранжев код е в сила за 7 области – Видин, Монтана, Враца, Плевен, Русе, Благоевград и Кюстендил, жълт е кодът в останалите 22 области. В Югоизточна България има предупреждение за опасност от пожари. Заради високите температури, от Столичната община продължават и днес да раздават бутилирана минерална вода. Това ще става от 13 ч.  пред храм“Света Неделя“ и в района на езерото „Ариана“ на „Орлов мост“. 20 души са потърсили вчера спешна медицинска помощ заради топлото време, трима бяха приети в „Пирогов“, след като са припаднали от жегата. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.04", "title": " Предупреждение за опасно високи температури за цялата страна"}
{"url": "https://trud.bg/%d0%b5%d0%b4%d0%b8%d0%bd-%d1%87%d0%be%d0%b2%d0%b5%d0%ba-%d0%b5-%d0%bf%d0%be%d1%87%d0%b8%d0%bd%d0%b0%d0%bb-%d0%be%d1%82-%d0%bd%d0%b5%d0%be%d0%b1%d0%b8%d1%87%d0%b0%d0%b9%d0%bd%d0%be-%d1%81%d0%b8%d0%bb/", "text": "Най-малко един човек е починал от необичайно силните жеги в Румъния, където метеоролозите прогнозират температури до 42 градуса за западната част на страната, съобщават  , позовавайки се на Асошиейтед прес. Синоптиците обявиха червен код за горещини в 12 окръга за днес и утре. В източния град Галац 60-годишен мъж е колабирал на улицата и е получил фатален сърдечен удар. Полицията в Румъния съобщи, че през почивните дни ще има ограничения на движението на тежкотовраните коли по основните пътища заради горещата вълна. Очаква се жегите да продължат до средата на следващата седмица. Иракската метеорологична служба предупреди, че следващата седмица температурите ще се покачат до 51 градуса, предаде  Обикновено, през лятото в Ирак има много тежки горещини, а придобилите ендемични размери спирания на тока правят живота на хората доста труден, когато температурите се покачат. На някои обществени места са монтирани душове, улични търговци и шофьори на таксита работят с мокри кърпи на главите си. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.04", "title": " Един човек е починал от необичайно силните жеги в Румъния\t\t\t"}
{"url": "https://trud.bg/%d0%b2%d0%b5%d0%bd%d0%b5%d1%86%d1%83%d0%b5%d0%bb%d0%b0-%d0%b8%d0%b7%d0%bf%d0%b0%d0%b4%d0%b0-%d0%b2%d1%8a%d0%b2-%d0%b2%d1%81%d0%b5-%d0%bf%d0%be-%d0%b3%d0%be%d0%bb%d1%8f%d0%bc%d0%b0-%d0%b8%d0%b7%d0%be/", "text": "Венецуела изпада във все по-голяма изолация. След като САЩ наложиха   на президента Николас Мадуро преди дни, сега Южноамериканската организация за свободна търговия реши да изключи страната от своите редици, предаде  Решението ще бъде взето официално на среща на външните министри на организация в събота. Някои страни като Перу дори заплашиха с пълно скъсване на дипломатическите отношения. Бойкотът е заради избора на Учредително събрание, което трябва да гласува изгодни за управляващите промени в конституцията. Компанията, по чиято технология се провеждат изборите във Венецуела, заяви, че очевидно са извършени огромни манипулации на изборния резултат. Учредителното събрание обаче започва работа днес. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.04", "title": " Венецуела изпада във все по-голяма изолация\t\t\t"}
{"url": "https://trud.bg/%d0%b6%d0%b5%d0%b3%d0%b8-%d0%b8-%d0%b1%d1%83%d1%80%d0%b8-%d0%bc%d1%8a%d1%87%d0%b0%d1%82-%d0%b5%d0%b2%d1%80%d0%be%d0%bf%d0%b0/", "text": "Времето в Европа остава екстремно, но двата полюса – докато Балканите и южните части на континента са обхванати от 40-градусови жеги, централна Европа беше ударена от силна буря. 60-годишен мъж колабира на улицата и получи   в румънския град Галац. Метеоролозите прогнозират температури до 42 градуса за западната част на Румъния днес. Най-горещото лято в Сърбия от пет години насам отчете националната метеорологична обсерватория. Температурите надхвърляха 38 градуса в продължение на три дни, а горещата вълна се очаква да доведе до 42-градусови жеги този уикенд. Властите призоваха хората да не излизат в горещините, въведени са ограничения за движението на камионите по пътищата. В Италия пък 79-годишна жена стана жертва на пожар, причинен от горещините. Температурите там също надхвърлят 40 градуса. Те са придружени от висока влажност, която повишава още повече усещането за топлина, което на остров Сардиния отчете пик от 63 градуса, предаде  . Антициклонът, обхванал Италия, идва от алжирската част на Сахара и предизвиква рекордни горещини. Температурите достигнаха между 38 и 47 градуса в 16 области, но поради високата влажност по данни на метеорологичната военна служба усещането за голяма топлина е уникално. Така например, рекордът е на местността Капо Сан Лоренцо на остров Сардиния, където температурата е била 41 градуса, а усещането за 63 градуса. В област Кампания в Гацанизе реално е било 34 градуса, но се усещали 54. Този феномен се отчита най-много в областите Емилия-Романя, на места в Пулия и Лацио. Извън този летен ад по чудо остават областите Лигурия на Тиренско море, планинските Абруцо, Трентино Алто Адидже, Вале ди Аоста и Фриули Венеция-Джулия, разположена между Алпите и Адриатическо море. Зноят ще продължи и през следващите дни. Горещо е и нощем, тъй като термометрите не слизат под 23 градуса. Поръчва се да се пие най-малко по два литра вода на ден. На този фон гръмотевична буря удари Германия вчера следобед. Части на Берлин бяха потопени под вода. Има затънали автомобили и множество наводнени сгради. Не се съобщава за пострадали.         АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.04", "title": " Жеги и бури мъчат Европа\t\t\t"}
{"url": "https://trud.bg/%d0%b5%d0%ba%d0%b0%d1%82%d0%b5%d1%80%d0%b8%d0%bd%d0%b0-%d0%b7%d0%b0%d1%85%d0%b0%d1%80%d0%b8%d0%b5%d0%b2%d0%b0-%d0%bb%d0%b8%d0%bf%d1%81%d0%b0%d1%82%d0%b0-%d0%bd%d0%b0-%d1%81%d0%b2%d1%8a%d1%80%d0%b7/", "text": "Липсата на свързаност пречи на страните от Балканите – трябват ни по-добри пътища, железопътна инфраструктура, газова и електрическа връзка. Това каза вицепремиерът и министър на външните работи Екатерина Захариева в интервю за босненската държавна телевизия  . Във връзка с предстоящото през 2018 г. Българско председателство на Съвета на ЕС и поставения основен фокус върху европейската перспектива на страните от региона на Западните Балкани, Захариева коментира: „Каквито и усилия да полага България, ако правителствата на тези държави не полагат усилия за изпълнение на препоръките, за напредъка с реформите, малко вероятно е да се случат много осезаеми неща по време на Председателството ни“. Вицепремиерът заяви, че е оптимист, защото вижда и чува ясно изразена воля от правителствата на държавите от Западните Балкани. „Имате нашата подкрепа и то не само на думи. Не случайно в началото на мандата ми, от 3 месеца съм министър на външните работи, искам да посетя всички страни от Западните Балкани, за да чуя от какво имат нужда, с какво можем да им помогнем по време на Председателството ни“, добави тя. По думите й подкрепата може да бъде не само в организирането на срещите на високо ниво, а и с експертиза. „Експертиза от България, да споделим нашия опит, не само нашите най-добри практики, но и лошите по пътя на европейското ни развитие, ще бъдат много полезни за правителството и общините ви“, обясни външният ни министър. „Ние сме първата държава, която призна независимостта ви на 15 януари 1992 г. Имаме много интензивна програма за развитие, финансираме тук различни общини, проекти. Имаме различни посещения на различни нива“, коментира Екатерина Захариева. „Трябва да дадем тласък на тези добри отношения чрез свързване на бизнес с бизнес, на хора с хора, местните власти. Това, което пречи на всички страни на Балканите е липсата на свързаност между нас. Нямаме добри пътища, директни връзки, полети. Силно подкрепяме Берлинския процес, финансиране на проекти, които свързват на само Западните Балкани с останалата част на Европа, но и свързването между нас. По-добри пътища, железопътна инфраструктура, газова и електрическа връзка – това ще сближи хората и ще доведе бизнеса. Нека работим за свързаност между нас“, допълни вицепремиерът Захариева. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.04", "title": " Екатерина Захариева: Липсата на свързаност пречи на страните от Балканите\t\t\t"}
{"url": "https://trud.bg/%d0%b0%d1%80%d0%b5%d1%81%d1%82%d1%83%d0%b2%d0%b0%d1%85%d0%b0-%d0%bf%d1%80%d0%be%d0%b3%d1%80%d0%b0%d0%bc%d0%b8%d1%81%d1%82%d0%b0-%d0%ba%d0%be%d0%b9%d1%82%d0%be-%d1%83%d1%81%d0%bf%d1%8f-%d0%b4%d0%b0/", "text": "Британският експерт по киберсигурност  , който успя да спре разпространението на вируса изнудвач „Уонакрай“, беше арестуван вчера в САЩ, предаде  . Той е обвинен, че е създал програма с цел кражба на банкови сметки. Целта на програмата „Кронос“ са банковите системи във Великобритания, Канада, Германия, Полша и Франция, според властите в САЩ. В обвинението се заявява, че Хъчинс разпространява програмата в незаконната част от интернет, известна като „тъмната мрежа“. 22-годишният Хъчинс получи всеобщо признание през месец май, когато успя да забави вируса изнудвач „Уонакрай“, който порази около 300 000 компютри в 150 страни по света.     АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.04", "title": " Арестуваха програмиста, който успя да спре криптовируса WannаCry"}
{"url": "https://trud.bg/%d0%be%d0%b3%d1%80%d0%b0%d0%bd%d0%b8%d1%87%d0%b0%d0%b2%d0%b0-%d1%81%d0%b5-%d0%b4%d0%b2%d0%b8%d0%b6%d0%b5%d0%bd%d0%b8%d0%b5%d1%82%d0%be-%d0%bf%d0%be-%d0%b1%d1%83%d0%bb-%d0%bf%d1%80%d0%b5/", "text": "В София заради строежа на метрото се налагат промени в движението. От днес до 26 декември се спира движението на всички превозни средства по бул. „Президент Линкълн“ между бул. „Овча купел“ и ул. „657″.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.04", "title": " Ограничава се движението по бул. „Президент Линкълн“ в столицата заради строежа на метрото"}
{"url": "https://trud.bg/%d1%82%d1%80%d0%b5%d1%82%d0%b8-%d0%bf%d0%be%d1%80%d0%b5%d0%b4%d0%b5%d0%bd-%d0%b4%d0%b5%d0%bd-%d0%bf%d1%80%d0%be%d1%82%d0%b5%d1%81%d1%82%d0%b8%d1%80%d0%b0%d1%82-%d0%bf%d0%be%d0%bb%d0%b8%d1%86%d0%b0/", "text": "Трети пореден ден протестите на полицаите за по-добри условия на труд не спират. Днес излизат служителите от Бургас, предаде БТВ. В сряда протестите бяха подновени от полицаите в Ямбол, а вчера протестираха служителите на МВР от Благоевград. Изплащането на парите им за дрехи вече трябва да е започнало, но въпреки това от синдиката на МВР са категорични, че протестите няма да спрат. Исканията им са за по-високи заплати и нови униформи. Недоволството е част от националния протест на служителите, който започна на 5 юли, празника на МВР. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.04", "title": " Трети пореден ден протестират полицаите"}
{"url": "https://trud.bg/%d0%be%d1%80%d0%b0%d0%bd%d0%b6%d0%b5%d0%b2-%d0%ba%d0%be%d0%b4-%d0%b7%d0%b0-%d0%b2%d0%b8%d1%81%d0%be%d0%ba%d0%b8-%d1%82%d0%b5%d0%bc%d0%bf%d0%b5%d1%80%d0%b0%d1%82%d1%83%d1%80%d0%b8-%d0%b2-17-%d0%be/", "text": "Оранжев код за високи температури е в сила за 17 области на страната, жълт – в останалите 11, сочи справка на сайта на Националния институт по метеорология и хидрология (НИМХ) към БАН. Оранжевият код е в сила за областите: Видин, Монтана, Враца, Плевен, Русе, Ловеч, Габрово, Велико Търново, Бургас, Ямбол, Сливен, Стара Загора, Пловдив, Хасково, Пазарджик, Кюстендил и Благоевград. В тези области се очаква горещо време с максимални температури над 38°. В останалите 11 области на страната – Перник, София град, София област, Смолян, Кърджали, Търговище, Разград, Силистра, Шумен, Добрич и Варна, е в сила жълт код за високи температури. Максималните температури в тези области ще са между 35° и 37°.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.04", "title": " Оранжев код за високи температури в 17 области утре\t\t\t"}
{"url": "https://trud.bg/%d0%bc%d0%b2%d1%80-%d0%b8%d0%b7%d0%b4%d0%b8%d1%80%d0%b2%d0%b0-%d1%82%d0%b0%d0%b7%d0%b8-%d0%b6%d0%b5%d0%bd%d0%b0/", "text": "Столичното Пето РУ търси съдействие за установяването на самоличността на жена. Гражданите, които разпознават жената от снимките и имат информация за нея, да се обадят на тел. 112, 02/ 982 59 20, 02/ 982 59 21, 02/ 944 15 02 или в най-близкото районно управление на МВР. Анонимността им е гарантирана. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.04", "title": " МВР издирва тази жена"}
{"url": "https://trud.bg/%d0%b4%d0%be%d0%bc%d0%b0%d1%88%d0%b5%d0%bd-%d0%b0%d1%80%d0%b5%d1%81%d1%82-%d0%b7%d0%b0-%d0%b1%d0%b0%d0%b9-%d1%81%d0%b8%d0%bc%d0%be-%d0%b3%d1%80%d0%b0%d0%bd%d0%b8%d1%87%d0%b0%d1%80%d1%8f-%d0%be%d1%82/", "text": "Пловдивският Районен съд взе мярка за неотклонение „домашен арест“ спрямо  , който на 26 юли сутринта открадна пистолета „Берета”, с който минути по-рано край една от алеите в парк „Лаута” в града под тепетата се бе самоубил 43-годишният бизнесмен от Дупница Данаил Божилов-Мечката. Съдът реши, че с оглед на събраните до момента доказателства е налице обосновано предположение, че Симеон Стоев е извършил престъплението, в което е обвинен. Той е привлечен като обвиняем за държане на две огнестрелни оръжия, без да има за това надлежно разрешение – престъпление по чл. 339 ал. 1 от Наказателния кодекс, за което законът предвижда от 2 до 8 години лишаване от свобода. Магистратите счетоха, че не съществува опасност обвиняемият да се укрие. Но същевременно е налице опасност да опасност да извърши престъпление, но тя не е в такава степен, която да обоснове вземане на най-тежката мярка за неотклонение „задържане под стража“. Освен това с оглед тежкото му здравословно състояние – Алцхаймер, Паркинсон, три стенда на сърцето, както и възрастта – 74 години, най-подходящата мярка за неотклонение се явява „домашен арест“, решиха пловдивските районни съдии по отношение на пенсионера, известен сред съкварталците си като бай Симо Граничаря. Определението на Районния съд не е окончателно и подлежи на протест и обжалване пред Окръжен съд – Пловдив на 10 август от 15.30 часа.", "date": "2017.08.04", "title": " Домашен арест за бай Симо Граничаря, откраднал пистолета на самоубилия се Данаил"}
{"url": "https://trud.bg/%d0%be%d1%82%d0%ba%d1%80%d0%b8%d1%85%d0%b0-%d1%82%d1%80%d1%8a%d0%b1%d0%b0-%d0%bc%d0%be%d0%bd%d1%82%d0%b8%d1%80%d0%b0%d0%bd%d0%b0-%d0%b4%d0%b0-%d1%81%d0%b5-%d0%b8%d0%b7%d0%bb%d0%b8%d0%b2%d0%b0-%d0%b2/", "text": "РИОСВ-Бургас провери сигнал за изведена тръба към Черно море на приблизително около 2 км от морски плаж „Хармани“ в Созопол. Това съобщиха от екоинспекцията в морския град. Инспекторите са се натъкнали наистина на метална тръба. Тя била с диаметър около 500 милиметра, на места корозирала с нарушена цялост, изведена между скали към морето и не е част от канализационната система „Созопол – Черноморец – Равадиново”. В момента на проверката не е констатирано изтичане на битово-фекални води от тръбата и заустване на отпадъчни води в Черно море. Общината в Созопол ще проверява кой си е позволил заустването и дали и в момента от тръбата не се вливат мръсотии в морето. Очаква се виновникът ще бъде установен и глобен. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.04", "title": " Откриха тръба, монтирана да се излива в морето"}
{"url": "https://trud.bg/%d1%82%d1%80%d0%b8%d0%bc%d0%b0-%d0%b7%d0%b0%d0%b3%d0%b8%d0%bd%d0%b0%d0%bb%d0%b8-%d0%bf%d1%80%d0%b8-%d1%81%d0%b0%d0%bc%d0%be%d0%bb%d0%b5%d1%82%d0%bd%d0%b0-%d0%ba%d0%b0%d1%82%d0%b0%d1%81%d1%82%d1%80/", "text": "Най-малко трима души, включително тийнейджъри, са загинали след самолетна катастрофа в швейцарски летен лагер, пише „Индипендънт“. Инцидентът се е случил в кантона Граубюнден в източната част на страната. Починали са две деца на 14 години и пилотът на самолета. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.04", "title": " Трима загинали при самолетна катастрофа в Швейцария"}
{"url": "https://trud.bg/%d0%ba%d1%83%d1%80%d0%b1%d0%b0%d0%bd-%d0%b7%d0%b0-%d0%bf%d1%80%d0%b0%d0%b7%d0%bd%d0%b8%d0%ba%d0%b0-%d0%bd%d0%b0-%d1%85%d1%80%d0%b0%d0%bc%d0%b0-%d0%b2-%d1%80%d0%b0%d0%b9%d0%be%d0%bd-%d1%82/", "text": "Навръх Преображение Господне, когато Българската православна църква отбелязва един от най-светлите празници, ще бъде раздаден курбан в едноименния храм в район „Тракия” в Пловдив. Тази неделя в 9 часа в черквата „Свето Преображение Господне“ започва архиерейската света литургия, а веднага след нея курбанът, който е наречен за здраве и просперитет на жителите на район „Тракия”, ще бъде благословен и раздаден на миряните. Вече е традиция на големи празници да се раздава курбан в единствения православен храм в „Тракия“, като инициативата на районния кмет Костадин Димитров среща подкрепата на доброжелателни дарители. ”В навечерието на Преображение Господне пожелавам на всички жители на „Тракия” да са здрави и сплотени, мир и любов да има в семействата им”, заяви районният кмет Костадин Димитров. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.04", "title": " Курбан за празника на храма в район „Тракия” в Пловдив дават навръх Преображение Господне"}
{"url": "https://trud.bg/%d0%b8%d0%b7%d0%b2%d1%8a%d1%80%d1%88%d0%b2%d0%b0%d1%82-%d1%86%d1%8f%d0%bb%d0%be%d1%81%d1%82%d0%bd%d0%b0-%d0%bf%d1%80%d0%be%d1%84%d0%b8%d0%bb%d0%b0%d0%ba%d1%82%d0%b8%d0%ba%d0%b0-%d0%bd%d0%b0-%d0%bf/", "text": "Плувен басейн, който е част от спортен комплекс „Пирин“ ще бъде затворен за профилактика от поненеделник 07 август (понеделник) до 15 август (вторник), включително. В периода ще бъде направено основно почистване на съоръжението и прилежащите части. Профилактиката е планова и е с цел да се осигури точна и безаварийна работа на поддържаните системи. Първият работен на съоръжението ще бъде на 16 август 2017 г., когато ще бъде възстановена активната спортно-тренировъчна дейност и посещенията на спортисти и граждани. В плувният басейн тренират стотици деца плувци от ПК „Пирин“ и „GD Sport”. Плувният басейн отговаря на всички изисквания за провеждане на национални и международни турнири. Басейнът е с размери 50X25м. В него е инсталирана компютърна система, която регулира температурата на водата и я поддържа около 27 градуса. Температурата на въздуха е с 2 градуса по-висока. Освен това има специална система за почистване на съоръжението и резервоар с вместимост 1000 куб. м. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.04", "title": " Извършват цялостна профилактика на плувния басейн в Спортен комплекс „Пирин“ – Благоевград"}
{"url": "https://trud.bg/%d0%bf%d0%be-20-%d0%b3%d0%be%d0%b4%d0%b8%d0%bd%d0%b8-%d0%b7%d0%b0%d1%82%d0%b2%d0%be%d1%80-%d0%bf%d0%be%d0%bb%d1%83%d1%87%d0%b8%d1%85%d0%b0-%d1%83%d0%b1%d0%b8%d0%b9%d1%86%d0%b8-%d0%bd%d0%b0-%d0%b1/", "text": "По 20 години затвор получиха убийците на петричкия бизнесмен Орхан Изиров.  Окръжен съд-Благоевград постанови тежките присъди за Радослав Валеов и Георги Георгиев. Престъплението бе извършено през януари 2015 година край петричкото село Първомай. Двамата убили  бизнесмена заради неуредени сметки от продажба на дрога и дълг от 15 000 евро към Орхан Изиров. На 15 януари преди две години те си уговорили среща с Изиров на пътя. Бизнесменът пристигнал в уречения час, излязъл от автомобила, пушейки цигара, без да гаси двигателя и светлините. В това време Валеов изскочил и започнал да стреля. Намирайки се на около 3-4 метра пред пострадалия, убиецът произвел няколко изстрела, насочени към лицето, а след като покосеният от куршумите мъж паднал на земята по гръб,  изстрелял още 2-3 куршума в главата му. Около седмица след извършване на убийството, в резултат на активните оперативно-издирвателни мероприятия, двамата убийци бяха разкрити от органите на полицията. 35-годишният Георги Георгиев от санданското село Склаве и Радослав Валеов от симитлийското село Полена бяха съдени за убийство в условията на съучастие. Те ще трябва да платят и по 150 000 лева на близките на убития бизнесмен. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.04", "title": " По 20 години затвор получиха убийци на бизнесмен"}
{"url": "https://trud.bg/%d0%bf%d0%b0%d1%81%d0%bf%d0%be%d1%80%d1%82%d0%bd%d0%b8%d1%82%d0%b5-%d1%81%d0%bb%d1%83%d0%b6%d0%b1%d0%b8-%d0%b2-%d1%81%d0%be%d1%84%d0%b8%d1%8f-%d1%89%d0%b5-%d1%80%d0%b0%d0%b1%d0%be%d1%82%d1%8f%d1%82/", "text": "Със заповед на ст. комисар Ивайло Иванов – директор на СДВР, се въвежда нова организация на работното време на системните оператори в сектор „Български документи за самоличност“ на територията на столицата, съобщиха от МВР. До 30 септември с удължено работно време от 08.00 до 18.00 часа всеки делничен ден ще работят служителите на БДС в Първо и Шесто РПУ. Двете структури и отдел „БДС“- на бул. „Мария Луиза“, ще работят и в събота от 08.30 до 13.30 часа. Новата организация на работа е въведена след направен анализ на най-натоварените районни управления за издаване на лични документи. Тази промяна цели облекчаване на административното обслужване на гражданите и повишаване на качеството на услугата. Тя е продиктувана и от факта, че през летния период се увеличава броят на желаещите да  заявят и получат български документи за самоличност. От СДВР уточняват, че при необходимост и допълнителна оценка на ситуацията срокът на създадената организация би могъл да бъде удължен. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.04", "title": " Паспортните служби в София ще работят с удължено работно време до 30 септември"}
{"url": "https://trud.bg/%d0%b3%d1%80%d1%8a%d0%ba-%d0%b2%d0%b8%d0%bb%d0%bd%d1%8f-%d1%81-%d1%80%d0%b0%d0%b9%d0%be%d0%bd%d0%bd%d0%be%d1%82%d0%be-%d0%b2-%d1%81%d0%b0%d0%bd%d0%b4%d0%b0%d0%bd%d1%81%d0%ba%d0%b8-%d0%be%d1%81%d1%8a/", "text": "Гръцки гражданин се е признал за виновен и е сключил споразумение с прокурор в Районна прокуратура – Сандански за извършени от него непристойни действия, съпроводени със съпротива срещу орган на властта, причиняване на лека телесна повреда на полицейски служител, както и противозаконно унищожаване на чужда движима вещ. Инцидентът е станал около 02:20 ч., на 29 юни. Подсъдимият грък се движил с автомобила си по централната пешеходна улица „Македония“ в Сандански, която е забранена за движение на моторни превозни средства. В района на площад „Атлантически алианс“ той бил спрян за проверка от полицейски служители. Намирайки се на публично място, мъжът започнал да вика на висок глас и да отправя обидни думи, псувни и цинизми на гръцки език по адрес служителите на реда. Чужденецът показвал обидни цинични жестове и движения както спрямо органите на реда, така и обществеността като цяло и оказал съпротива спрямо полицаите. Вместо да изпълни техните указания и да прекрати непристойното си поведение, подсъдимият продължил с викове и обиди, блъснал полицейския служител и му нанесъл два удара с ръка. По-късно, в помещение за задържане на лица в сградата на РУП – Сандански, той счупил куполна камера за видеонаблюдение, като я изскубнал от стената, на която била закачена и я захвърлил на пода. Чрез нанасяне на множество удари по желязната входна врата, в помещението, в което се намирал, успял да скъса заварките на ламарината и я изкривил. Общата стойност на всички причинени от него вреди възлизат на сумата от 111,15 лв. Съдът е одобрил постигнатото между страните споразумение, с което на подсъдимия С.Х. е определено общо наказание от една година и шест месеца „лишаване от свобода“ с изпитателен тригодишен срок. Причинените от престъплението имуществени вреди са възстановени от него, като той следва да заплати и направените по досъдебното производство разноски в размер на 222,18 лв. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.04", "title": " Грък вилня в районното в Сандански, осъдиха го на година и половина условно"}
{"url": "https://trud.bg/%d0%bc%d1%8a%d0%b6-%d0%b8-%d1%82%d0%b8%d0%b9%d0%bd%d0%b5%d0%b9%d0%b4%d0%b6%d1%8a%d1%80-%d0%b8%d0%b7%d0%b3%d0%be%d1%80%d1%8f%d1%85%d0%b0-%d0%b7%d0%b0%d1%80%d0%b0%d0%b4%d0%b8-%d0%bd%d0%b0%d1%80%d0%ba/", "text": "Мъж и момче са били засечени с наркотици при полицейски проверки в Пловдивска област. На главен път Пловдив-Хасково служители от отдел “Криминална полиция” спрели лек автомобил “Опел” с 57-годишен водач, а при последвалото претърсване в колата му  бил намерен пакет със суха тревиста маса. Експертната справка установила съдържанието на синтетичен канабиноид. По случая е образувано бързо производство, а след доклад в прокуратурата, на мъжа е взета мярка за неотклонение “подписка”. В Първо РУ на МВР-Пловдив пък бил отведен 18-годишен тийнейджър, заловен малко преди полунощ на ул. “Стамат Икономов” в район „Южен” на областния град с 0.3 грама марихуана. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.04", "title": " Мъж и тийнейджър изгоряха заради наркотици при полицейски проверки в Пловдивско"}
{"url": "https://trud.bg/%d1%82%d0%b0%d0%bd%d1%86%d1%8c%d0%be%d1%80%d0%b8-%d0%be%d1%82-9-%d0%b4%d1%8a%d1%80%d0%b6%d0%b0%d0%b2%d0%b8-%d1%81%d0%b8-%d1%80%d0%b0%d0%b7%d0%bc%d0%b5%d0%bd%d0%b8%d1%85%d0%b0-%d0%b2-%d0%be%d0%b1%d1%89/", "text": "Традиционната приятелска среща за размяна на подаръци между участниците и домакините на 23-ото издание на Международния фолклорен фестивал в града под тепетата се състоя днес в заседателната зала на Община Пловдив. Заместник-кметът по култура и туризъм Александър Държиков връчи на всички ръководители на фолклорни групи  подаръци от името на Община Пловдив за спомен от тазгодишното 23-то издание, чиято официална церемония по закриване и Гала-концерт ще се състоят в събота вечер от 20 часа при вход свободен на Античния театър. За участие в тазгодишното издание пристигнаха представителни фолклорни състави от осем държави – Армения, Бразилия, Грузия, Испания, Йордания, Косово, Чили и Черна Гора. В програмата на фестивалните дни участие взеха и три пловдивски формации – фолклорен ансамбъл„Дилянка“, фолклорен ансамбъл „Седенчица“ и детска танцувална школа „Тракия“. Подаръчните комплекти, които гостите получиха, включваха специално издаден двуезичен, луксозен албум с приветствие от кмета на Пловдив инж. Иван Тотев към участниците, анотация за всеки от съставите, придружена с прекрасни фотографии от деня на откриването, сувенирни керамични чинии със знака на Международния фолклорен фестивал „Пловдив 2017”, фланелки с логото на Европейска столица на културата Пловдив 2019, туристически гидове и рекламни материали, дискове с филми за града под тепетата, мускалчета „българска роза“, сувенири с български народни носии и други.  На свой ред, ръководителите на всяка от групите също връчиха подаръци от името на държавата, която представляват, а арменските гости поздравиха присъстващите танцьори, музиканти и журналисти с блестящо изпълнение на арменска фолклорна песен. Всички участници в срещата си направиха обща снимка за спомен на стълбите на Община Пловдив, каквато е традицията през тези 23 години. По време на приятелската среща заместник-кметът Александър Държиков връчи „Почетен плакет  на Община Пловдив“ на Мария Кьосева – основател, художествен ръководител и хореограф на Фолклорен ансамбъл „Дилянка“ по повод 25-годишнината от създаването на състава и 40 години творческа дейност. Специалният юбилеен концерт по този повод се състоя снощи на Античния театър, пред многобройна публика и нестихващи бурни аплодисменти на гости от страната и чужбина. В гала -концерта на закриването утре вечер отново ще участват всички състави, които в рамките на престоя си у нас имаха възможност да се запознаят със забележителностите на Пловдив и региона и създадоха много нови приятелства и контакти, както с българските си домакини, така и помежду си. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.04", "title": " Танцьори от 9 държави си размениха в Община Пловдив подаръци за спомен от фолклорния фестивал"}
{"url": "https://trud.bg/%d0%b1%d0%b8%d0%bb%d0%ba%d0%b0%d1%80-%d0%be%d1%81%d1%8a%d0%b4%d0%b5%d0%bd-%d0%b7%d0%b0-%d0%b8%d0%b7%d0%bc%d0%b0%d0%bc%d0%b0-%d1%81-%d0%b8%d1%81%d0%bf%d0%b0%d0%bd%d1%81%d0%ba%d0%b0-%d0%bc%d1%83%d1%85/", "text": "Испанската муха (Lytta vesicatoria) е вид бръмбар от семейство Meloinae. Съдържа в себе си отровния химикал кантаридин, който се използва в медицината за премахване на брадавици, също така и като силен афродизиак. Билкар от град Велики Преслав обещал да достави рояци от испански мухи, от които се правят препарати за сексуална възбуда. Взел 800 лв., а не доставил нито едно насекомо, затова е осъден за измама. Възмездието за Ж. Р. Д. идва близо 7 години след извършването на престъплението. Разследването се бавело, защото билкарят бил в чужбина. Сега се е върнал и сключил споразумение с прокуратурата, а Районния съд в града е одобрил условна присъда 5 месеца с 3-годишен изпитателен срок. През пролетта на 2011 г. доверчив клиент от Южна България платил 500 лв. и още 300 лв. с пощенски запис за доставка на “крилатата виагра”. Билкарят надълго и нашироко му обяснил, че по това време на годината цели се ловят цели рояци от испанска муха, които се хранят с цветовете на люляк, ясен и топола. Изсушени и стрити на прах бърмбарчета повишавали половото желание на мъже и жени, можели да се използват и за съставка на анаболите. По конкретния казус обаче не е ясно за какво са били нужни, нито пък магистратите са се задълбочавали в сделката. Присъдата на Ж. Р. Д. е окончателна. Той е признал вината си и е върнал парите на измамения купувач.", "date": "2017.08.04", "title": " Билкар осъден за измама с испанска муха\t\t\t"}
{"url": "https://trud.bg/%d0%bf%d1%80%d0%b0%d0%b2%d0%be%d1%81%d1%8a%d0%b4%d0%bd%d0%b8%d1%8f%d1%82-%d0%bc%d0%b8%d0%bd%d0%b8%d1%81%d1%82%d1%8a%d1%80-%d0%bd%d0%b0-%d1%81%d0%b0%d1%89-%d0%b7%d0%b0%d1%8f%d0%b2%d0%b8-%d1%87%d0%b5/", "text": "Американското министерство на правосъдието е утроило броя на разследванията за незаконно разкриване на класифицирана информация и четирима души вече имат повдигнати обвинения във връзка с разпространяване на секретни данни. Това обяви министърът на правосъдието на САЩ Джеф Сешънс, който представи мерките, взети от правителството на президента Доналд Тръмп за спиране на изтичането на информация от администрацията, информира  Категорично съм съгласен с президента и осъждам по най-категоричен начин потресаващото количество изтичане на информация, което подкопава способността на правителството да защитава страната, каза Сешънс. След поемането на президентския пост от Доналд Тръмп през януари Белият дом страда от постоянно изтичане на информация в пресата по различни въпроси от управлението и отношенията в администрацията. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.04", "title": " Правосъдният министър на САЩ заяви, че разследванията за изтичане на информация са утроени"}
{"url": "https://trud.bg/%d0%b2%d0%b5%d0%ba%d0%be%d0%b2%d0%bd%d0%b0%d1%82%d0%b0-%d0%b0%d0%b3%d0%be%d0%bd%d0%b8%d1%8f-%d1%82%d1%80%d1%8a%d0%b3%d0%bd%d0%b0-%d0%ba%d1%8a%d0%bc-%d1%81%d0%b2%d0%be%d1%8f-%d0%ba%d1%80%d0%b0%d0%b9/", "text": "Повече от деветдесет на сто от убийствата у нас стават поради роднински спорове – за имоти или каузи от сорта „ти не ме уважаваш”. Много малка част от тях са от хулигански подбуди, и чак накрая са тези, които ги въртим с месеци по вестниците и те са свързани с мутрите. В социологията първите се наричат „убийства поради близки културни различия” – кланетата в Камбоджа, например. Фигуративно: Слоновете не преследват змии, (може и да се случи така че чудовището да смачка плужек, но не е практика). В същото време кралската кобра се храни само със себеподобни и преследва другите влечуги като НАП длъжници. След първата и може би най-велика победа на Великобритания срещу Вермахта на Хитлер, премиерът Уинстън Чърчил прави поредната си велика реч. Той започва с тези думи, които според мен са важни и за нашия договор с Македония, който се случи този вторник: „Това не е краят. Това дори не е началото на края. Това е, може би, краят на началото.” Това е нашият договор: Краят на началото. Сега тепърва започва важният път. Казват, че една рана зарастватва толкова време, на колкото е индивидът. Нашите субекти са много стари – Македония и България. Раната е стара и наистина ще трябва много време, докато възцари мирът. Никой не може да ми обясни защо България и Македония имат такъв тежък проблем, освен близки културни различия и злобата на другите съседи. Докато мразим Турция, сме слепи за това, което сръбският и гръцкият национализъм направи против България и Македония. Слепи сме и прощаваме следствието, че България и Македония са единствените държави в Европа, които нямат нормални отношения, а дори и инфраструктурни връзки. По-добре са дори Косово и Сърбия. Договорът, който Бойко Борисов и Зоран Заев подписаха в Скопие, е меко казано исторически. Но той е онзи край на началото, след който трябва да се справим с анти-българо-македонска кампания, която върви от век насам. Само в рамките на един човешки живот можем да проследим проклетия българо-македонски въпрос. Такъв никога не е съществувал преди сто години. Прадядо ми Стоян сам се е въоръжил, за да освободи Македония от турците в Балканските войни, за да живеем всички в Майка България. Дядо ми Иван – воеводата Чуков – е бил начело на чета на ВМРО. Цялото ми детство е минало на чукарите в Македония и никога не е ставало дума във вечерните разкази на дядовците, че има някаква различна нация, че има Александър Македонски в рода ни. Не е имало омраза към гърци или сърби, но винаги е ставало дума, че Македония трябва да бъде едно цяло – Вардарска, Солунска и Пиринска и тя трябва да бъде част към Майка България. Подписването на този закъснял договор между Скопие и България е… закъснял. Ако това беше станало преди 10 години, Македония щеше да е друга. Македония щеше да е различна. В деня, малко след важното събитие, в Скопие седим в кафене, да Вардар, където идиотите на Груевски са построили четири морски галери, за да демонстрират нещо, което никога не е съществувало – македонската флотилия, един трактор бавно се движеше по дъното на реката. Момчето, което ни обслужваше, попита какво се случва толкова, че има толкова много български новинари. Обяснихме му, че подписваме „Договор за добросъседство”. Той възкликна „Е, немаме ли?” И след като разбра, че „немаме” каза „Мамка му, ние сме един народ” и след това попита: „А това ще ни помогне ли за „Европската уния”?” „Ами такава е идеята” – казваме му. Той кима с глава и отачяно приключва разговара: „Кога, бе брате, станах на 50 в те тава чакане.” Споразумението ще има много врагове, защото никой не обича щастливите семейства. Тепърва ще виждаме изстъпленията на онази партия, която започна като „българска” – ВМРО-ДПМНЕ, тепърва ще виждаме провокациите на сръбските служби и най-вече на руските им приятели, защото колкото повече стоиш в Македония, толкова повече мирише на тяхната омраза към България. Груевски, който не успя да спечели любовта на естествените европейски партньори, продаде душата си на чужди служби, само и само да остане на власт. Македония наистина беше пред гражданска война, само и само тази олигархия на Груевски да остане на върха. Не им пукаше дори за македонския народ, камо ли за отношенията с България. Сега съжаляват, защото можеха да го направят, да са европейци и да са на власт. Животът не прощава глупостта.   Вече опозиционната партия ВМРО-ДПМНЕ, която проспа през последното десетилетие шанса да оправи проблемите си с България и Гърция и да присъедини Македония към НАТО и ЕС, за пореден път поиска Социалдемократическият съюз (СДСМ) да се оттегли от Договора за добросъседство с България. Според партията на Груевски договорът е “вреден и не защитава интересите на македонския народ и на Република Македония, поради което няма да го подкрепи”. Договор с България трябва да има, но равен в правата и задълженията и в който ще се зачитат националните и държавните интереси на Република Македония, заявява опозиционната партия.", "date": "2017.08.04", "title": " Вековната агония тръгна към своя край\t\t\t"}
{"url": "https://trud.bg/%d0%bb%d0%be%d0%bd%d0%b4%d0%be%d0%bd-%d0%b2%d0%b4%d0%b8%d0%b3%d0%bd%d0%b0-%d0%b7%d0%b0%d0%b1%d1%80%d0%b0%d0%bd%d0%b0%d1%82%d0%b0-%d0%b7%d0%b0-%d0%bb%d0%b0%d0%bf%d1%82%d0%be%d0%bf%d0%b8-%d0%b7%d0%b0/", "text": "Лондон вдигна забраната за лаптопи за полети от международното летище „Кралица Алия“ в Аман до Великобритания, съобщи националният превозвач „Роял Йордания”. „Считано от 4 август 2017 г., пътниците на „Роял Йордания“ имат право да носят електронни устройства като лаптопи и таблети в кабината на самолета“, каза авиокомпанията в изявление, информира  Съединените щати въведоха забрана за преносими компютри през март за осем страни от Северна Африка и Близкия изток, базирана на данни, според които „Ислямска държава” работи върху вграждането на бомба в таблет или лаптоп. Великобритания последва този ход и забрани на електрониката от подобна големина да бъде пренасяна по директни полети от шест страни – Турция, Йордания, Египет, Ливан, Саудитска Арабия и Тунис. Преди седмица Великобритания вдигна забраната за полети от летището „Сабиха Гьокчен“ в Истанбул, но тя остана за другите турски аеропорти.     АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.04", "title": " Лондон вдигна забраната за лаптопи за полети от Йордания"}
{"url": "https://trud.bg/quo-vadis-borissov/", "text": "Пореден абсурд се разигра в България днес – политическото ръководство на дясно-патриотичната управляваща коалиция потъна вдън земя, докато жандармерията смля от бой обикновени граждани от Балчик и Каварна, протестиращи срещу екорекета на шепа зелени олигарси, лобирали за безумни брюкселски решения и заповеди. Напрежението избухна след издадена от еко-министъра Нено Димов заповед, налагаща абсолютни забрани върху строителството и земеделието в общините Каварна, Балчик и Шабла, под предлог, че това са територии със защитени „понто-сарматски“ степи. Самият Димов обясни действията си като неизбежен ход, след като България е осъдена от Европейската комисия за неспазване на екологични норми и развиване на забранени дейности в гореспоменатите зони. Ако министърът не бе подписал заповедта, Брюксел щеше да ни наложи санкции в размер на 20 000 евро на ден. След като министърът я подписа, десетки хиляди хора изгубиха правата върху имотите си на стойност стотици милиони и вероятно милиарди левове. Този фарс е създаден от две неправителствени организации – Българско дружество за защита на птиците и Зелени Балкани на небезизвестния лесовъд Тома Белев. Двете НПО-та печелят конкурсите за разчертаване на зоните НАТУРА преди присъединяването на България към Европейския съюз и решават, че над трите общини Каварна, Балчик и Шабла прехвърчали супер ценни птици (каквито никой от местните не е виждал никога), а пък земята е покрита от супер ценна трева, образувала „понто-сарматски степи“ – каквито няма никъде на друго място по света. МОСВ чрез министър Джевдет Чакъров потвърждава работата на зелените НПО-та и предава изработеното в Брюксел. Интересен факт е, че при възлагането на договора, държавата не само не е заложила механизми за проверка на установените обстоятелства, но и не е изискала от НПО-тата да предадат събраната информация. Тоест, тези хора са взели едни милиони левове, срещу които са си измислили своеволно някакви данни, предали са ги на министър Чакъров, а той ги е приел безкритично и предал в Брюксел, залагайки избухналата днес бомба със закъснител. За капак на всичко, „Труд“ получи от местни хора информация, че в последващите години, изгражданите обекти в трите общини са били узаконявани след получаване на ОВОС от няколко фирми, свързани с гореспоменатите неправителствени организации. Десет години по-късно, Брюксел завежда дело за нарушаване на измислената защитена зона и осъжда България. България кляка веднъж на корумпираните си еколози, втори път на корумпираните си политици и трети път на Брюксел. За да избегнем санкции, унищожаваме земеделието и туризма в Източна Добруджа, а за да е още по-пъстра милата родна картина, жандармерията пребива протестиращите добричлии.  Остава само един неотговорен въпрос – къде ни е дясно-патриотичната управляваща коалиция или накратко казано „Quo Vadis Borisov“?", "date": "2017.08.04", "title": " Quo Vadis Borisov?\t\t\t"}
{"url": "https://trud.bg/%d0%be%d1%82%d0%bd%d0%be%d0%b2%d0%be-%d0%b5%d0%ba%d0%be%d1%80%d0%b5%d0%ba%d0%b5%d1%82/", "text": "Тежка и неравностойна е борбата със зелените рекетьори в България. Като добре платени командщабни плъхове, те прескачат от един театър на военните действия в друг. Губят една битка, но се надяват да спечелят войната. Сега острието на атаката е край морето, след като успяха да прокарат   в районите на Каварна, Балчик и Шабла.   – забранява им се да отглеждат зърнени култури, дини, пъпеши, зеленчуци, лозя. Няма да могат да ловят и риба… Пита се – няма ли кой да спре шепата псевдоеколози? И може ли цяла държава да гледа безучастно гаврата им с труда на хората?", "date": "2017.08.04", "title": " Отново екорекет"}
{"url": "https://trud.bg/%d0%b8%d1%81%d0%bf%d0%b0%d0%bd%d1%81%d0%ba%d0%b8-%d1%85%d0%be%d1%82%d0%b5%d0%bb%d0%b8%d0%b5%d1%80%d0%b8-%d0%b2%d0%ba%d0%b0%d1%80%d0%b0%d1%85%d0%b0-%d0%ba%d0%bb%d0%b8%d0%b5%d0%bd%d1%82%d0%b8%d1%82/", "text": "Собственици на хотели в Испания изготвиха списък на туристите, които чупят и унищожават тяхното имущество. Безкомпромисната стратегия е по инициатива на група хотелиери в Майорка, решили да прочистят курорта от невъзпитани туристи, които рушат имущество, вдигат шум и смущават почивката на другите летуващи. Те описват сегашната ситуация като „хаос”: „чупят врати, легла, вадят пожарогасителите и пръскат с тях наоколо”, предаде  . Като първа стъпка грубиянът се изгонва от хотела, а след това името и данните му се вписват в „Черния списък“, който се разпространява между хотелите и се актуализира непрекъснато. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.04", "title": " Испански хотелиери вкараха клиентите вандали в „черен списък”"}
{"url": "https://trud.bg/%d1%81%d1%8a%d1%80%d0%b1%d0%b8%d0%bd-%d1%81-%d0%ba%d0%b0%d0%bc%d0%b8%d0%be%d0%bd-%d0%bf%d1%80%d0%b5%d0%b3%d0%b0%d0%b7%d0%b8-%d0%bf%d0%b5%d1%88%d0%b5%d1%85%d0%be%d0%b4%d0%b5%d1%86-%d0%ba%d1%80%d0%b0/", "text": "Товарен автомобил със сръбски гражданин зад волана е блъснал пешеходец край Монтана. Мъжът е починал, съобщиха от Областната дирекция на МВР. Транспортното произшествие е станало час и половина след полунощ в петък. Камионът „Форд Транзит”, шофиран от 59 годишният Остоя Ж.  от Сърбия,  пътувал по републиканския път ІІ- 81 към Берковица, когато на около километър от Монтана ударил крачещ в тъмницата мъж. Блъснатият – 51 годишният Александър Д. от Монтана, е загинал. Пристигналите на мястото на инцидента полицаи проверили за алкохол сръбския водач, пробата е отрицателна. Шофьорът е задържан за 24 часа. На мястото на произшествието е извършен оглед и е образувано досъдебно производство. Полицията изяснява причините поради които загиналият е бил на пътя през нощта и виновника за трагичния случай.", "date": "2017.08.04", "title": " Сърбин с камион прегази пешеходец край Монтана"}
{"url": "https://trud.bg/%d0%b5%d0%b2%d1%80%d0%be%d0%bf%d0%be%d0%bb-%d0%b8%d0%b7%d0%b4%d0%b8%d1%80%d0%b2%d0%b0-%d0%bf%d1%80%d0%b5%d1%81%d1%82%d1%8a%d0%bf%d0%bd%d0%b8%d1%86%d0%b8-%d1%81%d1%8a%d1%81-%d0%b7%d0%b0%d0%b1%d0%b0/", "text": "В разгара на лятото Европейска полицейска служба прибегна до необичаен, но любопитен начин за проследяване на 21 престъпници, издирвани на територията на общността. От Европол решиха да „поканят“ пристъпилите закона да се предадат на полицията в родните си държави,  като им изпратят шарени картички със забавни благопожелания през интернет. „Скъпи Артър, белгийските пържени картофки са най-вкусните и знаем, че ти липсват. Върни се, за да им се насладиш – имаме чудесна изненада за теб”, гласи посланието от на картичката, с която белгийската полиция издирва наркотрафикант. Илюстрирана с рисунка на статуята на пикаещото момченце, един от популярните символи на Брюксел, фунийка с картофки и чаша бира, картичката е адресирана до 38-годишния Артър Нороки. Лятната кампания на Европол започна в рамките на продължаваща инициатива за откриване на следите на най-търсените престъпници на континента. Сред тях има и българин. „Хей Ивайло, имаме малка изненада за теб. Върни се скоро, няма да съжаляваш. До съвсем скоро, надяваме се! Полицията“, пише в „българската“ картичка, адресирана до 44-годишния Ивайло Митев, укрил се след присъда за телесна повреда. „Скъпи Фарук, знаеш, че животът е най-хубав в сладка Франция. Надяваме се скоро да се прибереш”, пише в картичка от френската полиция, която завършва с фразата „Липсваш ни”. На картичката са Айфеловата кула, мъж с работен комбинезон, който държи франзела и бутилка червено вино. Тя е за Фарук Хаши. Той е осъден задочно през 2009 на 20 години затвор за няколко въоръжени грабежа и се смята, че живее във Франция, Белгия или Холандия. Зад хумористичното послание обаче се крие сериозната цел на Европол да накара хората да следят сайта на полицейската агенция и това да помогне за издирване на престъпници, които се укриват от правосъдието. От започването на издирването на „най-търсените” на сайта   през януари 2016 са открити и заловени 36 души – 11 от тях като пряк резултат от информация, подадена на Европол. След предишна подобна кампания бяха арестувани трима души, един от тях британец, който беше разпознат като келнер в бар в Амстердам. Холандци са влизали в сайта, забелязали са снимката на беглеца и са го разпознали като работещ в бар. Два дни по-късно той е бил арестуван. Европол залага и на това, че и престъпниците отиват на летуване и там също могат да бъдат разпознати. Често те избират да посещават Испания, Турция и Италия. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.04", "title": " Европол издирва престъпници със забавни честитки (СНИМКИ)\t\t\t"}
{"url": "https://trud.bg/%d1%81%d0%bb%d0%b5%d0%b4%d0%be%d0%b2%d0%b0%d1%82%d0%b5%d0%bb-%d1%81-%d0%b1%d0%b0%d1%80-%d0%bd%d0%b0-%d1%81%d0%bb%d1%8a%d0%bd%d1%87%d0%b5%d0%b2-%d0%b1%d1%80%d1%8f%d0%b3-%d0%be%d0%bf%d0%b8%d1%82%d0%b0/", "text": "Специализрано звено „Антикорупция“ при Софийска градска прокуратура (СГП) внесе обвинителен акт в Софийски градски съд (СГС) срещу Иван Христов – следовател в Следствен отдел при Окръжна прокуратура гр. Бургас – ТСО гр. Несебър ( ), по две обвинения за упражнена принуда от негова страна спрямо двама полицейски служители от РУ „Полиция” – Несебър при Областна дирекция на МВР – Бургас, група „Охрана на обществения ред” към сектор „Охранителна полиция. Наказателната отговорност на Христов е ангажирана затова, че на 07 юни 2016 г. в к.к. „Слънчев бряг“, злоупотребявайки с властта си в качеството на следовател, е принудил всеки от двамата полицейски служители да извърши нещо противно на волята им – да не изпълнят служебните си задължения и да не предприемат действия по служба във връзка с подаден сигнал за извършено престъпление, съобщиха от прокуратурата. Христов бил дългогодишен следовател в Следствен отдел при Окръжна прокуратура гр. Бургас – ТСО гр. Несебър и по този повод бил служебно познат на служителите на полицията в гр. Несебър. Той често споменавал пред полицейските служители, че в правомощията му е да води разследвания по подадени сигнали срещу тях и по негова преценка „може да обърне по-сериозно внимание на някои от жалбите“. Същевременно  Христов бил известен и като пряко ангажиран с дейността на заведението „Вира Тики Бар“ в к.к. „Слънчев бряг“. Заведението било собственост на съпругата му, но реално с дейността му се занимавал обвиняемият, като почти постоянно бил на територията му. Около полунощ на 06 юни 2016 г. заведението „Вира Тики Бар“ било посетено от немски турист, който имал лични отношения с диджея . При проведения между двамата разговор, възникнал спор и немският гражданин си тръгнал малко след полунощ като заявил, че ще уведоми полицията. На няколко метра по алеята пред бара го настигнал обв. Христов и го напръскал със спрей, след което няколко човека го нападали , нанесли му множество удари и му отнели лични вещи. След това се оттеглили към вътрешността на заведението. Случайни минувачи станали свидетели на инцидента и веднага подали сигнал на телефона за спешно реагиране 112 за нанесен побой в следствие, на който пострадалият е оставен в безпомощно състояние на крайбрежната алея. На подадения сигнал се отзовал полицейски екип на РУП МВР – Несебър, в състав от двама полицейски служители. Те установили свидетелите на инцидента и снели обяснения от тях, като възприели обстановката като налагаща незабавни процесуално-следствени действия по реда на чл. 212 ал.2 от НПК. Още при пристигането им на местопроизшествието ги чакал обв. Христов, когото те познавали като влиятелен следовател от Следствената служба. През цялото време, докато полицейските служители изяснявали обстановката, той се намесвал в работата им, давал указания какво да запишат в докладната записка, изложил своята версия за събитията и дискредитирал свидетелите – очевидци, като твърдял, че са в нетрезво състояние. След това настоял да не се отразява присъствието му на местопроизшествието. Съобразявайки служебното положение, вербалния натиск и пряката му намеса в хода на извършваната от тях проверка, а също и възможностите на Иван Христов като следовател да им навреди, като засегне тяхната професионална реализация, вместо да изпълнят служебните си задължения като докладват за извършено престъпление от общ характер, за да пристигне на място разследващ полицай и започне досъдебно производство, полицаите приключваили проверката с докладна записка, в която изложили бегло констатираното и то без да опишат основното – присъствието на Иван Христов, неговите обяснения и активна намеса в действията им. Съзнавайки противоправността на действията на обв. Христов и факта, че отразеното в изготвената от тях докладна записка не отговаря на обективната истина и вътрешното им убеждение, полицейските служители устно уведомили своите преки ръководители за събитията. В резултат на това незабавно било образувано досъдебно производство по случая. Използвайки качество си на следовател в СлО- ОП-Бургас и с цел да уреди своите, и на лицата от персонала на заведението „Вира Тики Бар“ интереси обв. Христов злоупотребил с властта си и упражнявайки вербален натиск върху полицейските служители ги принудил да не изпълнят с цялост служебните си задължения.  Ако бъде признат за виновен по така повдигнатите му две обвинения Христов може да получи наказание „лишаване от свобода“ от 2 до 8 години.  Към настоящия момент спрямо обв. Христо в взета мярка за неотклонение „подписка“. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.04", "title": " Следовател с бар на Слънчев бряг опитал да потули организиран от него побой над немски турист"}
{"url": "https://trud.bg/%d0%b7%d0%b0%d0%bb%d0%be%d0%b2%d0%b8%d1%85%d0%b0-%d0%b1%d1%80%d0%b8%d1%82%d0%b0%d0%bd%d0%b5%d1%86-%d0%b8-%d0%b4%d0%b2%d0%b0%d0%bc%d0%b0-%d0%b1%d1%8a%d0%bb%d0%b3%d0%b0%d1%80%d0%b8-%d0%bd%d0%b0%d1%80/", "text": "  Двама българи и живеещ у нас британец, въртели оранжерия за канабис във ветринското с. Ягнило, бяха арестувани при специализирана полицейска операция, съобщиха от ОДМВР-Варна. Униформените атакували необитаем имот в селото и хванали триото, докато обработва дрогата. В изоставената постройка били намерени и иззети 51 стръка конопа, част от които били подготвени за сушене, 670 гр. влажна тревиста маса и значително количество суха „трева“. Наркоградинарите са в ареста за 72 ч с постановление на прокурор от Окръжна прокуратура-Варна, която ръководи разследването. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.04", "title": " Заловиха британец и двама българи наркоградинари"}
{"url": "https://trud.bg/%d0%bd%d0%b5%d0%bd%d0%be-%d0%b4%d0%b8%d0%bc%d0%be%d0%b2-%d0%b7%d0%b0%d0%b1%d1%80%d0%b0%d0%bd%d0%b0-%d0%bd%d0%b0-%d0%b4%d0%b5%d0%b9%d0%bd%d0%be%d1%81%d1%82%d0%b8%d1%82%d0%b5-%d0%b2-%d0%bd%d0%b0%d1%82/", "text": "Ако българската държава не беше издала тази заповед, тя щеше да понесе санкция от еврокомисията. Първо еднократна в размер на няколко милиона евро, и второ – ежедневна санкция в размер на 20 000 евро. Това заяви екоминистърът Нено Димов на извънредна пресконференция по повод  . Стотици местни жители излязоха днес на протест с настояване да бъде отменена заповедта на Министерството на околната среда и водите, с която се налага абсолютна забрана за земеделие и строителство на имотите, които попадат в зона Натура 2000. Според заповед на МОСВ от 21 юли в територията от близо 23 000 дка земи и обширна морска акватория се забраняват всякакви дейности, застрашаващи природните местообитания. Заповедта бе издадена, след като съдът на ЕС осъди България заради 7 проекта за ветрогенератори и голф игрище, разположени на миграционния път на птиците. След преговори еврокомисията се съгласи изградените обекти да не бъдат разрушавани, но постави редица условия. „Забраната така или иначе ще бъде наложена, въпросът е дали ние да платим санкциите на ЕК или те да бъдат спестени на гражданите“, каза министърът на околната среда и водите. При подобни случаи в Испания са събаряни ветрогенератори и над 200 сгради – хотели, къщи и т.н., като решението е взето изпреварващо от местния съд, обоснова се Димов. Въпреки това, страната все още е в съдебна процедура. Гърция също е била осъдена да разрушава сгради – край Атина и на о-в Закинтос, добави той. Министър Димов обаче увери, че ако България изпълни изискването в срок, ще избегне наказанието.  „С тези мерки, които не предвиждат събаряне на каквото и да било, комисията ще счита, че България е изпълнила решението“, каза той АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.04", "title": " Нено Димов: Забрана на дейностите в НАТУРА 2000 така или иначе ще има, въпросът е да избегнем санкциите"}
{"url": "https://trud.bg/%d0%bd%d0%b0%d0%b2%d0%b0%d0%bb%d0%bd%d0%b8-%d0%b5-%d0%b3%d0%bb%d0%be%d0%b1%d0%b5%d0%bd-%d1%81-300-000-%d1%80%d1%83%d0%b1%d0%bb%d0%b8-%d0%b7%d0%b0-%d0%bd%d0%b5%d0%bf%d0%be%d0%b7%d0%b2%d0%be%d0%bb%d0%b5/", "text": "Руският опозиционер Алексей Навални беше осъден да плати глоба от 300 000 рубли за непозволена агитация. Сумата се равнява на 5000 долара. Наказанието е във връзка с президентските избори в Русия догодина. Навални вече заяви, че иска да се кандидатира, информира  . Критикът на Путин организира два улични протеста през последните месеци. Сега той е призовал избирателите да участват в неразрешени събрания чрез запис в мрежата за видеосподеляне „Ютюб“. Руската Централна избирателна комисия обяви, че опозиционерът не може да се яви на изборите заради наложена присъда. Владимир Путин още не е обявил решението си, но е считан за фаворит във вота. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.04", "title": " Навални е глобен с 300 000 рубли за непозволена агитация"}
{"url": "https://trud.bg/%d0%b7%d0%b5%d0%bc%d0%b5%d0%b4%d0%b5%d0%bb%d1%86%d0%b8-%d0%bf%d1%80%d0%b8%d0%b3%d0%be%d1%82%d0%b2%d0%b8%d1%85%d0%b0-5-%d1%82%d0%be%d0%bd%d0%b0-%d0%b4%d0%b8%d0%bd%d0%b8-%d0%b7%d0%b0-%d1%84%d0%b5%d1%81/", "text": "  Над 5 тона дини са осигурили земеделци от кооперацията във великотърновското село Никюп за традиционния празник посветен на вкусния плод. Шести фестивал на динята ще се проведе в събота в китното село. Официалното откриване е от 18,30 часа, но през целия ден ще има пазар на дини. Това обяви кметът на населеното място Йорданка Атанасова. Певци и танцьори от музикална школа „Елита” с ръководител Петя Василева, „Ксани денс”, групи от Сухиндол, „Ресенски япраг” ще се грижат за доброто настроение на жителите и гостите на Никюп. За първи път в програмата със свои изпълнения се включва танцова група „Синия вир” от село Шемшево. Домакините са подготвили състезания по надяждане с диня, търкаляне на диня, боулинг диня, познай теглото, носене на две дини по една мишница. Атрактивна карвинг демонстрацияпък ще представи Златка Енева.Фестът се организира от 2011 година по идея на областния управител проф. Любомира Попова. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.04", "title": " Земеделци приготвиха 5 тона дини за фестивал в Търновско"}
{"url": "https://trud.bg/%d1%80%d1%83%d0%bc%d1%8a%d0%bd%d0%b8%d1%8f-%d1%89%d0%b5-%d0%bf%d1%80%d0%be%d0%b8%d0%b7%d0%b2%d0%b5%d0%b6%d0%b4%d0%b0-%d0%b1%d0%be%d0%b9%d0%bd%d0%b8-%d1%85%d0%b5%d0%bb%d0%b8%d0%ba%d0%be%d0%bf%d1%82/", "text": "Министърът на отбраната на Румъния Адриан Тутуяну заяви, че в страната ще се произвеждат хеликоптери за поддържка на пехотата. Става дума за съвместно предприятие между „Бел Хеликоптер“ и „Ромарм“, предаде  . „Обсъдихме създаването на съвместното предприятие, компания, която може да направи технологичния трансфер и да създаде хеликоптери, необходими за румънската армия. Партньорите от „Бел Хеликоптер“ се съгласиха с предложението. Ще проведем преговори и по техническите и правни въпроси“, заяви министър Тутуяну. Според него „подобен трансфер на технология“ може да се постигне с одобрението на американското правителство. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.04", "title": " Румъния ще произвежда бойни хеликоптери"}
{"url": "https://trud.bg/%d1%81%d0%b2%d0%b8%d0%bd%d0%b5%d0%b2%d1%8a%d0%b4%d0%b8%d1%82%d0%b5-%d1%89%d0%b5-%d0%bf%d0%be%d0%bb%d1%83%d1%87%d0%b0%d1%82-%d0%bd%d0%b0%d0%b4-178-%d0%bc%d0%bb%d0%bd-%d0%bb%d0%b2-%d0%b4%d1%8a%d1%80/", "text": "Във връзка с изтичане на крайния срок на прилагане (31.12.2017 г.) на действащата към настоящия момент схема на държавна помощ „Помощ за реализирането на доброволно поети ангажименти за хуманно отношение към свинете“, Министерство на земеделието, храните и горите разработи съвместно с бранша проект на държавна помощ за хуманно отношение към свинете, със срок на прилагане от 2018 до края на 2022 г. Общият бюджет на помощта за периода на прилагане е 178 857 320 лв. Годишната сума ще се определя с решение на УС на Държавен фонд „Земеделие“. Помощта е нотифицирана пред Европейската комисия, като в нея са запазени основните характеристики и мерки от прилагащата се понастоящем схема на държавна помощ, съобщават от МЗХГ. С Решение на Европейската комисия от 27.07.2017 г. българската страна е уведомена, че схемата с регистрационен номер SA.48336 (2017/N) „Помощ за реализирането на доброволно поети ангажименти за хуманно отношение към свинете“ е съвместима с вътрешния пазар и е допустима за прилагане, в съответствие с член 107, параграф 3, буква в) от Договора за функционирането на Европейския съюз (ДФЕС). Целта на схемата е да бъдат подкрепени българските свиневъди да поемат доброволно ангажименти за хуманно отношение към животните във връзка с условията в помещенията за отглеждане и качеството на фуражите в съответствие с естествените потребности на животните. Условия за получаването на помощта е фермерите да бъдат регистрирани по Закона за ветеринарномедицинската дейност и Наредба №3 от 1999 г. за създаване и поддържане на регистър на земеделските стопани. Те трябва да бъдат активни стопани по смисъла на член 9 от Регламент №1307/2013 на Европейския парламент, броят на свинете майки и прасетата за угояване да съответстват на капацитета на стопанството и да нямат задължения към държавния бюджет и фонд „Земеделие“. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.04", "title": " Свиневъдите ще получат над 178 млн. лв. държавна помощ до 2022 г."}
{"url": "https://trud.bg/%d1%82%d1%83%d1%81%d0%ba-%d0%bf%d1%80%d0%b5%d0%b4%d1%83%d0%bf%d1%80%d0%b5%d0%b4%d0%b8-%d0%b7%d0%b0-%d0%be%d0%bf%d0%b8%d1%82%d0%b8-%d0%bf%d0%be%d0%bb%d1%88%d0%b0-%d0%b4%d0%b0-%d0%b1%d1%8a%d0%b4%d0%b5/", "text": "Председателят на Европейския съвет Доналд Туск постави под въпрос бъдещето на Полша в Европейския съюз, пише Politico. „Фактът, че решението на Европейския съд е отхвърлено по толкова арогантен начин е доказателство за нещо много опасно според мен: това е явен опит Полша да бъде въвлечена в конфликт с Европейския съюз“, коментира Туск. „Това прилича на подготвяне на изявление, че Полша не се нуждае от блока и че ЕС няма нужда от Варшава“, подчерта Туск. „Опасявам се, че сме близо до този момента“, допълни председателят на Европейския съвет. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.04", "title": " Туск предупреди за опити Полша да бъде въвлечена в конфликт с ЕС"}
{"url": "https://trud.bg/%d1%82%d0%b5%d0%b6%d0%ba%d0%b0-%d0%ba%d0%b0%d1%82%d0%b0%d1%81%d1%82%d1%80%d0%be%d1%84%d0%b0-%d0%bc%d0%b5%d0%b6%d0%b4%d1%83-%d1%82%d1%80%d0%b8-%d0%ba%d0%be%d0%bb%d0%b8-%d0%bf%d0%be-%d0%bf%d1%8a%d1%82/", "text": "3 автомобила са се ударили на пътя между Слънчев бряг и Ахелой. Движението в участъка е пренасочено по обходен маршрут. Причината за катастрофата е неспазване на дистанция и несъобразена скорост в натоварения участък. Подробностите за инцидента съобщи пред   говорителят на Областната дирекция на МВР в Бургас Цветелина Рандева: „По първоначални данни е пострадало дете. По данни на свидетелите, същото е имало окървавяване в областта на главата, но е било адекватно и в съзнание, като най-вероятно ще бъде оставено за наблюдение и лечение в бургаската болница. Самите коли до момента, в който бъдат изтеглени от пътната отсечка, все още ще предизвикват задръстване.“ Полицейски патрули координират движението в участъка. Трафикът се отклонява през село Каменар. Шофьорите, които ще пътуват от Бургас към Слънчев бряг или обратно, могат да използват обходния маршрут Тънково – Каблешково – Бургас.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.04", "title": " Тежка катастрофа между три коли на пътя Слънчев бряг и Ахелой\t\t\t"}
{"url": "https://trud.bg/%d0%bf%d0%be%d0%bb%d0%b8%d1%86%d0%b0%d0%b8-%d0%be%d1%82%d0%ba%d1%80%d0%b8%d1%85%d0%b0-%d0%be%d0%b3%d1%80%d0%be%d0%bc%d0%bd%d0%b0-%d1%84%d0%b5%d1%80%d0%bc%d0%b0-%d0%b7%d0%b0-%d0%ba%d0%b0%d0%bd%d0%b0/", "text": "Полицаи откриха огромна ферма за канабис в затънтеното карнобатско село Раклица. Рекордната близо 150 кг. зелена листна канабисова маса е иззета от служителите от Районно управление – Карнобат при претърсването на необитаван двор, разположен в източната част на селото, съобщиха от ОД на МВР. Полицаите се натъкнали на 54 канабисови растения с еднакъв размер – от по 3 метра височина, засети на шест реда с разстояние между растенията по 1,50 м. В двора, докато били между редовете с растенията, са задържани криминално проявените Г.А., 29 годишен и К.М., 30 годишен, и двамата от Бургас. При претърсването са открити и иззети още: два градински маркучи, празна пластмасова туба от препарат за растителна защита и други вещи, сочещи че за канабисовите растения са засадени умишлено, като за тях са полагани качествени грижи.", "date": "2017.08.04", "title": " Полицаи откриха огромна ферма за канабис в затънтено село"}
{"url": "https://trud.bg/%d0%bd%d0%b0%d1%80%d0%ba%d0%be%d0%b4%d0%b8%d0%bb%d1%8a%d1%80%d0%ba%d0%b0-%d0%bd%d0%b0-%d1%85%d0%b5%d1%80%d0%be%d0%b8%d0%bd-%d1%81%d0%b5-%d0%be%d1%82%d1%8a%d1%80%d0%b2%d0%b0-%d1%81-5-%d0%b3%d0%be%d0%b4/", "text": "Подсъдимата наркодилърка от Асеновград Назре Смаил се отърва с присъда от 5 години затвор при първоначален строг режим и 20 000 лв., след като се призна за виновна по всичките й повдигнати обвинения и сключи споразумение с Окръжна прокуратура-Пловдив, което в петък бе одобрено от Окръжния съд в града под тепетата. Определението е окончателно и не подлежи на обжалване и протест, съобщиха от Съдебната палата в Пловдив. Назре Смаил е призната за виновна в престъпление по чл. 354а, ал.2, предл. последно, вр. с т.4 вр. с ал.1, предл. 1- во, вр. с чл.29, ал.1, б. „а“ от Наказателния кодекс за това, че на 4 януари 2017 г. в Асеновград  с цел разпространение е придобила чрез покупка от неизвестно лице и е държала високорисково наркотично вещество в особено големи размери – хероин с нето тегло 495,977 грама със съдържание на активен компонент диацетилморфин (ДАМ) – 81тегловни процента на стойност 114 074.71 лв. Деянието е  извършено при условията на опасен рецидив, след като е била осъждана за тежко умишлено престъпление на лишаване от свобода на не по-малко от една година, а изпълнението на предишната й присъда е отложено по чл.66 от НК. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.04", "title": " Наркодилърка на хероин се отърва с 5 години затвор и 20 000 лв. глоба след споразумение с Окръжна прокуратура-Пловдив"}
{"url": "https://trud.bg/25-000-%d0%b4%d1%83%d1%88%d0%b8-%d1%81%d0%b0-%d0%b1%d0%b5%d0%b7-%d0%b2%d0%be%d0%b4%d0%b0-%d0%ba%d1%80%d0%b0%d0%b9-%d0%b4%d1%83%d0%bd%d0%b0%d0%b2-%d0%b2-40-%d0%b3%d1%80%d0%b0%d0%b4%d1%83%d1%81/", "text": "За втори път от началото на август – в най-големите жеги, жителите на Лом и селата край него остават без вода. Амортизирания от години водопровод на крайдунавската община гърми по няколко пъти на ден и оставя на сухо над 25 000 души. Ситуацията в района е изключителна тежка и за решаването й е необходима помощ от държавата, обявиха от местната управа. На 1 август водопроводът, който доставя вода в Лом от крайбрежното село Добридол, изгърмя на 9 места и чешмите в града и селата Сливата, Замфир, Трайково и Арчар пресъхнаха. След почти денонощие работа служителите на ВИК запушиха тръбите, но на 4 август нови 6 пробойни спряха отново водоподаването в града и района. „Вече не се издържа, почти всеки ден сме без вода и то в най-страшните горещини. Живеем като в средновековието – в постоянна мръсотия .Страх ни е, че ще пламнат епидемии!”, недоволстват ломчани. Водопроводът към пристанищния град е строен преди близо половин век е и е почти изцяло прогнил. Тръбите са пукат постоянно и вече са толкова амортизирани, че не могат да се ремонтират, заявяват хидроспециалисти. Според данни от ВИК от началото на годината по довеждащия водопровод към Лом са регистрирани 133 аварии, като само през юли те са 21. Изцяло амортизирана е и вътрешната водопроводна мрежа в Лом, през първите седем месеца на тази година в града са регистрирани 351 аварии. Лом има спешна нужда от подмяна на водопроводната мрежа в града и цялостен ремонт на тръбопровода, който снабдява града и селата с питейна течност. Само за довеждащия водопровод обаче се необходими към 6,6 млн. лева, средства които общината не може да осигури, заявиха експерти. За да бъде предотвратена надвисналата веча над града и района тежка водна кроза, общинската управа ще се обърне за спешна помощ към правителството. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.04", "title": " 25 000 души са без вода край Дунав в 40-градусовата жега\t\t\t"}
{"url": "https://trud.bg/64-%d0%b3%d0%be%d0%b4%d0%b8%d1%88%d0%bd%d0%b0-%d0%be%d1%82-%d1%85%d0%b8%d1%81%d0%b0%d1%80%d1%8f-%d1%81%d0%bf%d0%b8%d0%bf%d0%b0%d0%bd%d0%b0-%d0%b4%d0%b0-%d0%ba%d1%80%d0%b0%d0%b4%d0%b5-%d1%82%d0%be/", "text": "Неправомерно включване към електропреносната мрежа било установено в четвъртък на частен адрес в Хисаря от служители на електроразпределителното дружество EVN  и местното полицейско управление. По случая е започнато бързо производство срещу 64-годишна жена от града. През последното денонощие на територията на Областна дирекция на МВР – Пловдив са регистрирани 10 криминални престъпления – грабеж, 2 кражби, 2 притежания на наркотици, измама и 4 други. Разкрити са 10 престъпления. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.04", "title": " 64-годишна от Хисаря спипана да краде ток от EVN"}
