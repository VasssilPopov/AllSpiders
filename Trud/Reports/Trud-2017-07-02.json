{"url": "https://trud.bg/%d0%b8%d1%80%d0%b8%d0%bd%d0%b0-%d0%b8%d0%bb%d0%b8%d0%b5%d0%b2%d0%b0-%d0%bf%d1%80%d0%b5%d0%b4%d0%bf%d0%be%d1%87%d0%b5%d1%82%d0%b5-%d1%80%d0%be%d0%bc%d0%b8%d1%82%d0%b5-%d1%83-%d0%bd%d0%b0%d1%81-%d0%bf/", "text": " – Обиждаш ли се, ако ти кажат, че си ромка?– Не, никога! Аз не е срамувам от моя етнос, родена съм такава. И благодаря на това, че родителите ми са работещи хора. Баща ми е с 36 години стаж и аз съм възпитана с работа, няма срамен труд…Този откровен диалог водим с Ирина Илиева от шуменското село Ивански. Само преди три месеца тя е живяла щастливо със съпруга си в красиво градче близо до Амстердам. Сега вижда бъдещето си у нас в помощ на ромите. Иначе казано, длъжността й е здравен медиатор по поредния проект у нас, който цели да интегрира ромите. През смях Ирина обяснява, че „ако сега решат да ми направят мониторинг“ и отидат в махалата да попитат дали тук е идвал здравният медиатор, ще настъпи объркване. Най-добре е да кажат кака Ирина, както я знаят. „Каква ти кака, истинска леля съм си“, смее се тя. Вече е на 46 г., двамата сина и дъщеря й имат семейства, и е два пъти баба. По стара традиция в нейния етнос някои стават свекърви и на 28 г., така че Ирина е закъсняла.Ранните женитби – това ще бъде едно от нещата, които Ирина ще пробва да пребори в Ивански. „За щастие традицията вече отмира, макар и бавно. Имам наблюдения, че все повече момичета чакат пълнолетие и на 23-годишни имаме неомъжени, работят и помагат на семействата си“, казва тя. При ромите християни булки на 14-15 г. почти не се срещат, съобразяват се с нормите на църквата. В някои родовете обаче, възрастните още диктуват ранните бракове. Ирина няма намерение да проваля сватби от любов в селото, но смята внимателно и настойчиво да промени мисленето на хората.Преди 7 г., когато заминала за Холандия изобщо не подозирала, че един ден ще я налегне такава носталгия по родината. Съпругът й е музикант, но работи в строителството и емигрирал първи, за да издържа семейството. Когато отишла при него още на втория ден Ирина започнала работа в турски супермаркет. След 3-4 месеца вече знаела турски и малко холандски. Усъвършенствала го благодарение на хазаина им босненец, преподавател в университет, който й давал безплатни уроци през уикендите. Упоритата нашенка тренирала да произнася специфичното „Х“ дори пред огледало, за да може да кандидатства за по-добра работа. Станала иконом на заможно семейство, работила в салон за партита, във фирма за реклама, при производител на храни за авиокомпании. Плащала луди данъци по нашите разбирания, защото Холандия е държава с правила. Внасяла и здравни осигуровки до 140 евро месечно. Но признава, че когато й се наложила операция на крака, предпочела да си плати у нас в частна клиника. От патриотизъм ли? „Не, нашите лекари са по-големи професионалисти“, свива рамене Ирина. Така до миналата година, когато един ден в парка усетила, че нарочно минава през тревата и копнее да чуе как пукат пръчките. Заслушвала се да чуе птиците, но умувала „българските пеят най-звучно“. Като си дошли за Коледа, отпътуването обратно било мъчително. Завърнала се пак у нас, ползвала 6-месечното право на отпуск след 2 г. непрекъсната работа. Тогава най-случайно зърнала обява на страницата на община Шумен, че се търси здравен медиатор по проекта „Взаимодействието с общността – фактор за по-добро бъдеще и успешна интеграция“ по Българо-швейцарската програма. Това преобърнало живота й. На конкурса имала голяма конкуренция, но спечелила доверието на комисията. Две седмици попивала знания в Медицинския университет в София, взела изпита блестящо. Съпругът й останал в Холандия, но я подкрепил. Нищо, че зарязва месечна заплата, с която у нас може да живее половин година.Освен обучителния курс обаче, в ромската махала на Ивански й помогнало, че познава над 500-те възрастни и деца, и те й се доверили. Първо им обяснила, че здравен медиатор е равно на приятел, посредник между тях и училището, доктора, социални грижи, закрила на детето, даже полицията. В махалата вече имало много маргинализирани семейства, преселници от други места. „Не крадат, но са бедни, неграмотни, с ниска хигиена, без цели в живота, живеят на гърба на държавата, на данъкоплатците, ден за ден. Само на една улица имах 4 такива семейства“, откровена е Ирина. Кръстила я „Кварталът на богатите“, започнала да им гостува всеки ден и да ги убеждава да променят битието си. В едната от къщите било истински ужас – дворът бил тресавище от преливаща ВиК-шахта и бурени, а сред тях локално сметище, щъкали 5 голи, боси, мръснички деца. Къщата без прозорци. Сега е друго – чисто, остъклено, децата са изкъпани и дори имунизирани, казва Ирина.Събрала 25 майки в детската градина на здравна беседа и им обяснила всичко от къпането до ваксините. Жените признали, че не зачитат имунизационния календар на джипито, защото си втълпили, че след ваксина децата боледуват. „Обясних им, че ако после детето настине, не е виновна ваксината. Всички вече са имунизирани“, казва медиаторката.За секса и семейното планиране пък, без грам свян атакувала ромките направо на улицата. Темата е табу при жените, не е прието публично говорене, но Ирина подходила с личен пример, свободно говорела за себе си. Отговорът на жените, търпяли родилни болки някои и по пет пъти, бил парадоксален – „страх ни е от поставянето на спирала“. Убедила ги и на три жени вече са поставени безплатни спирали, предстои на още 4. По деликатната тема вече са образовани и съпрузите, а който има въпроси, Ирина е готова още да разяснява. Казва, че ще си постави номера на мобилния телефон и на портата на къщата, здравен медиатор, каквато да бъде и след работно време.Преди време дворът й станал място за репетиции на децата от училището. Така подготвили програма за 1 юни, преди това чествали 8 април и Гергьовден. Категорична е, че работата с децата и общите празненства намаляват агресията сред тях, създават приятелства и дори стават по-внимателни в час. По проекта има и уикенд училище, и доскоро съботите в ОУ „Христо Ботев“ са били учебни за изоставащите, които сричат и не знаят таблицата за умножение. Към 160 са децата в шоколото, 80% са ромчетата. Целта е всички да продължат средно в Шумен. Дори и родителите им, казва Христина Баева, ръководителка на проекта, който се реализира в с. Ивански и три квартала на Шумен. Няколко мъже и жени от селото вече са решили да си доучат във вечерни паралелки. „Всички могат да се променят, но е по-лесно да я караш по старому. Ние няма да се примирим“, казва Баева.След макар и краткия стаж Ирина също е категорична, че интеграцията на ромите е мисия възможна, но не може да става едностранно. Когато държавата опитва да интегрира общността, самосъзнанието на сама общност трябва да се промени. Ирина често е била питана от роми – ти завърши средно и какво от това, идвала си с нас на полето и за билки? Обяснява им, че е важно да постигаш всичко с труда си, не да чакаш на помощи. В Ивански все по-малко имат право на подпомагане, защото са работили в чужбина. „А Европа също промени нашите хора. Мисленето, културата, възпитанието, от там се връщат други“, казва Ирина. И още нещо трябва да се знае „ромите са топли хора, но затворени в своята общност и трудно се доверяват, защото много са лъгани“. Да, има и крадливи, мързеливи, но само при ромите ли? По-добре да възприемаме хората като добри и лоши, не да ги делим по етноси и цвят на кожата. Аз вярвам, че нещата ще се случат, казва Ирина и е доволна, че сега е на мястото си.", "date": "2017.07.02", "title": " Ирина Илиева предпочете ромите у нас пред благополучие в Холандия\t\t\t"}
{"url": "https://trud.bg/%d0%b1%d0%be%d1%82%d0%b5%d0%b2-%d0%bf%d1%80%d0%be%d0%b1%d0%b2%d0%b0-%d0%ba%d0%be%d0%bd%d0%b3%d0%be%d0%b0%d0%bd%d0%b5%d1%86/", "text": "„Ботев” ще пробва в неделната контрола срещу „Марица” екзотичен футболист, препоръчан от звездата на отбора Омар Косоко. Става дума за родения на 9 април 1989 г. във Версай, Франция, конгоанец с белгийски паспорт Аксел Босекота Бофунда. Според Косоко 175-сантиметровият бързак е изключително поливалентен офанзивен футболист и може да играе като централен нападател, дясно крило и плеймейкър.А „Ботев” е изтървал редовния полет от Истанбул за Тирана във вторник заради огромните задръствания по пътищата в Турция покрай Рамазан Байрама преди гостуването на „Партизани”. На „канарчетата” се наложило да нощуват в хотел и чак на следващата сутрин да продължат към албанската столица със самолет. Въпреки премеждията, „Ботев“ разби „Партизани“ с 3:1.", "date": "2017.07.02", "title": " „Ботев” пробва конгоанец"}
{"url": "https://trud.bg/%d0%b4%d0%bd%d0%b5%d1%81-%d0%b4%d0%b0-%d0%bf%d0%be%d1%87%d0%b5%d1%80%d0%bf%d1%8f%d1%82-326/", "text": "Борис Ячев, депутат от ОП в 44-ото НС, 52 г.Георги Иванов, първият български космонавт, 77 г.Георги Иванов-Гонзо, треньор по футбол, 41 г.Денчо Бояджиев, депутат от БСП в 44-ото НС, бивш кмет на Разград, 65 г.Димо Тонев, бивш волейболист, 53 г.Ернестина Шинова, актриса.Кирил Ананиев, зам.-министър на финансите, 62 г.Красимир Кънев, председател на Български хелзинкски комитет, 59 г.Проф. д-р Лалко Дулевски, председател на Икономическия и социален съвет, 60 г.Росица Кирилова, поп певица.", "date": "2017.07.02", "title": " Днес да почерпят"}
{"url": "https://trud.bg/%d1%81%d0%b2%d0%b5%d1%82%d1%8a%d1%82-%d0%b7%d0%b0%d0%b2%d0%b8%d0%b6%d0%b4%d0%b0-%d0%bd%d0%b0-%d0%b3%d0%b5%d1%80%d0%bc%d0%b0%d0%bd%d0%b8%d1%8f/", "text": "САНКТ ПЕТЕРБУРГ – Живеем в годината на германския футбол. Ден преди финала на Купата на конфедерациите в Санкт Петербург всички говорят за фабриката на таланти, която зарежда Йоаким Льов.„Начинът, по който играе германският отбор в Русия, трябва да притесни всеки, който си мисли, че ще превземе върха на Мондиал 2018”, пише Асошиейтед Прес, най-голямата информационна агенция.„Откъде излизат тези?”, пита риторично британският вестник „Дейли Мейл”.„Хората трябва да признаят, че бъдещето на германския футбол е светло”, продължава италианското издание „Тутоспорт”.„Те не си използват играчите от „Байерн”, „Реал”, „Манчестър Сити”, „Пари Сен Жермен” и „Ливърпул”, а пак печелят!”, не може да повярва Би Би Си.Точно за 72 часа Германия може да се короняса като актуалната футболна нация. В петък вечер младежите спечелиха Евро 2017 – победа с 1:0 над големия фаворит Испания. През 2009-а първата титла на този форум за Германия дойде в Швеция след 4:0 над Англия. Тогава играха Мануел Нойер, Матс Хумелс, Джером Боатенг, Месут Йозил и Сами Кедира. Пет години по-късно те вече бяха световни шампиони на Мондиал 2014.Сега Щефан Кунц, треньорът на немските младежи, трябваше да се лиши от цели 10 футболисти за младежкото първенство. Осем от тях дойдоха на Купата на конфедерациите при Льов, а други двама отпаднаха с контузии. Въпреки това, Мичел Вайзер вкара победния гол срещу Испания, за да даде тон на връстниците си в Русия за успех срещу Чили в неделя.Начинът, по който Бундестима срази Мексико с 4:1, дава най-големи дилеми пред Льов. Въпрос №1 – какво ще прави с Нойер, Хумелс, Боатенг, Кедира, Йозил, Тони Кроос, Томас Мюлер, които сега се пекат по плажовете. Та това е почти цял отбор от звезди, които играха полуфинал на Евро 2016 преди година. Особено Мюлер, след слабия си сезон в „Байерн”, трябва най-много да се притеснява, въпреки че на предишните 2 мондиала вкара по 5 гола. А в състава на Кунц блестят Серж Гнабри, Мохамед Даху и Максимилиан Филип, които са готови за лидерска роля във всеки клуб в света.Срещу чилийските войни и техния водач Артуро Видал германците ще бъдат изведени от двама истински лидери в съвсем крехка възраст – капитана Юлиян Дракслер и мотора Джошуа Кимих. Бундестимът вкара впечатляващите 10 гола в четирите си двубоя до финала. Но пък именно само срещу Чили спряха на кота 1 за резултат 1:1. Но като че ли тогава и двата съперника предпочетоха взаимноизгодното реми.", "date": "2017.07.02", "title": " Светът завижда на Германия"}
{"url": "https://trud.bg/%d0%b7%d0%b0%d1%82%d0%b2%d0%b0%d1%80%d1%8f%d1%82-%d0%b1%d1%83%d0%bb-%d0%bf%d1%80%d0%b0%d0%b3%d0%b0-%d0%b2-%d1%81%d0%be%d1%84%d0%b8%d1%8f-%d0%b7%d0%b0-%d0%be%d1%81%d0%bd%d0%be%d0%b2/", "text": "От днес до 15 август бул. „Прага” в София (между бул. „Пенчо Славейков“ и Петте кьошета) ще е затворен за основен ремонт. При реконструкцията ще бъдат изцяло подменени пътната настилка, тротоарите, водопроводната мрежа и осветлението.Заради затварянето на бул. „Прага” се променя движението на тролеите линиите № 2, 9 и 8, и на автобус № 260:Тролейбусна линия 2 ще е скъсена от ж.к. „Бъкстон“ по маршрута си до Център по хигиена – двупосочно;Тролейбусна линия ТБ 2А – от ж.к. „Хаджи Димитър“ по маршрута на тролейбусна линия № 2 до кръстовишето с бул. „Прага“, надясно по бул. „Ген. М. Д. Скобелев“, по ул. „Опълченска“, наляво по ул. „Охрид“, надясно по бул. „Ген. Н.Г. Столетов“ до Пета градска болница. В обратна посока движението ще е от Пета градска болница, надясно по бул. „Княгиня Мария Луиза“, надясно по ул. „Опълченска“, по бул. „Ген. М. Д. Скобелев“ до бул. „Васил Левски“ и по маршрута си;Тролейбусна линия 8 – скъсена от УМБАЛ „Св. Анна“ до „Площад на авиацията“ – двупосочно;Тролейбусна линия ТБ 8 А – от ж.к. „Гоце Делчев“ по маршрута на тролейбусна линия № 8 до Център по хигиена – двупосочно;Тролейбусна линия 9 – от пл. „Сточна гара“ по маршрута си до бул. „Патриарх Евтимий“, надясно по бул. „Ген. М. Д. Скобелев“, по ул. „Опълченска“, наляво по ул. „Охрид“, по ул. „Подп. Калитин“, надясно до надлез „Надежда“. В посока пл. „Сточна гара“ – от надлез „Надежда“ по бул. „Княгиня Мария Луиза“, надясно по ул. „Опълченска“, по бул. „Ген. М. Д. Скобелев“ до бул. „Васил Левски“, наляво по ул. „Г.С.Раковски“ и по маршрута си;Автобусна линия А 260 – от кв. „Горна Баня“ по маршрута си до пл. „Руски паметник“ – двупосочно;Разкрива се временна автобусна линия А-2ТБ – от обръщателното ухо при ВМА, надясно по ул. „Георги Софийски“, наляво по бул. „Пенчо Славейков“, надясно по бул. „Ген. Е.И. Тотлебен“ до пл. „Руски паметник“ – двупосочно.Заради ремонта са предвидени промени в организацията на движението, които ще са в сила до 24 ч. на 15 август:– забранява се влизането на пътни превозни средства по бул. „Прага“ между бул. „Ген. М. Д. Скобелев“ и бул. „Пенчо Славейков“;Забранява се престоят и паркирането на пътни превозни средства по:– бул. „Пенчо Славейков“ между ул. „Св. Иван Рилски“ и ул. „Св. Г. Софийски“ – западна страна;– ул. „Шандор Петьофи“ между ул. „Христо Станчев“ и ул. „Цар Петър“;– ул. „Доспат“ между ул. „Св. Ив. Рилски“ и ул. „Стрешер“.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Затварят бул. „Прага” в София за основен ремонт до 15 август\t\t\t"}
{"url": "https://trud.bg/%d1%81%d0%b2%d0%b5%d1%82%d0%bb%d0%b0%d0%bd%d0%b0-%d1%82%d0%b8%d0%bb%d0%ba%d0%be%d0%b2%d0%b0-%d0%b0%d0%bb%d0%b5%d0%bd%d0%b0-%d1%81%d0%bf%d0%b5%d1%86%d0%b8%d0%b0%d0%bb%d0%bd%d0%be-%d0%b7%d0%b0-%d1%87/", "text": "През юли постепенно се освобождаваме от властващата емоция, наситила дните ни. За да поставим началото на нашите нови задачи и да осъществим плановете си, съветът ми е да забравим прибързаността при взимане на решения, както и да постигнем мечтите си за материално благополучие, но без оглед на средствата. Ако си позволим да пренебрегнем потребностите на другите хора или да им наложим нашите разбирания, за да печелим чрез тях, провалът ни е сигурен. След това трудно ще възстановим предизвиканите от нас самите загуби. В годината на Слънцето при мнозина ще се изявят рязко и неочаквано проблеми, породени от прикривани болезнено потискащи ги в продължение на години комплекси. Дошло е време за избор. Или страхливо се крият от живота в комплексите си, или правят коренен поврат и променят към по-добро живота си, въпреки че се страхуват от този непосилен товар и неясното бъдеще. В наша полза е да се предпазваме от прибързани обещания, които след време ще ни потискат душевно и ще ни натоварват материално, ако сме били щедри, за да помогнем, но добротата ни не е била оценена. Месецът е добър за начало на собствен бизнес. Не изключвам правителството да създаде проблем с подписването на спогодби за инвестиции на междудържавно ниво, защото ще се окажем в губеща позиция с дългосрочни последици. През този месец сме длъжни да оправим проблемните отношения в личен и делови план, колкото и да сме горди и с наранено его. Предупреждение към нашите политици, в случай че са обсебени от желание да бъдем добротворци при разрешаването на чужди конфликти. Месецът не е подходящ за целта. В полза на всички, които работят зад граница на държавна служба или самостоятелно, е да внимават и да не се замесват в отношения във вреда на държавата в която са, за да си спестят съдебното дирене и присъдите.РАК – ЗА 2017 ГОДИНАПрез 2017 година сте впечатляващо общителни хора, със силно изявена сексуалност, но, уви, твърде зависими от средата, в която живеете и работите. Искате около вас да цари спокойствие и разбирателство, само дето в стремежа си да ги наложите, забравяте, че на околните не им е приятно да ги обсебвате. Успявате да постигнете компромис, ако попаднете в конфликт­на ситуация, затова хората ви харесват като приятели и партньори, а и като колеги и много от вас работят в съдружие. През втората половина на 2017-а за вас са характерни емоцията, обсебващите чувства и опитите да направлявате живота на хората около себе си. Не прекалявайте с изискванията си към вашите близки, за да не се окажете сами и изолирани, а след това да си внушите и болести, за да заслужите съжалението им и да си възвърнете тяхното добро отношение, но не и чувствата им, което ще е нов удар по вашето его. Не се колебайте през втората половина на годината да отдалечите хората, които не са подходящи за ваше обкръжение, а също така и кармичните си врагове, ако подсъзнанието ви ги е разпознало през първата половина на годината. Не забравяйте, че Слънцето, което може да ви дарява енергия и да ви топли, може неусетно и да изпепели живота ви. В трудна ситуация разчитайте на подкрепата на близки хора. Изпитвате потребност да сте далеч от приятелите си и да не каните гости, нито пък вие да гостувате. Причината е желанието ви да си дадете почивка от всякакви разговори и теми, които не ви засягат, и най-вече от злободневните клюки и интриги, с които задължително ще пълнят и вашата глава. В брака имате шанса да бъдете перфектни партньори, стига да сте намерили вашата си половинка. Обичате красивите предмети и искате домът ви да бъде изпълнен с тях, иначе има опасност да изпаднете в депресия. Предпазвайте се от трудности и негативни емоции през септември, овладейте чувствителността си и приемайте градивната критика. През август ще печелите с лекота парите си. През юли, август и октомври работете много, за да сте удовлетворени от живота си. Колкото по-бързо завършите с изостаналите задачи и задължения, толкова по-голяма е гаранцията за една успешна следваща 2018 година, подвластна на вашия управител – Луната. Семейните представители може да се окажат подвластни на неприятни промени през втората половина на годината. Предпазвайте се от изневери и невинни флиртове, които могат да се превърнат в причина за криза в семейните отношения. Отделяйте време за разговори с децата си, които може да ви донесат неприятности, ако ги оставите без родителски контрол, заети с емоциите и работата си. През втората половина на годината хората, все още търсещи своята половинка, ще се влюбват често и импулсивно ще сключат брак през август, ноември или декември, привидно по любов, но всъщност заради глупост и принуда или защото детето е на път. Добрите месеци за създаване на семейство са октомври и декември. Възрастните ви роднини ще имат потребност от грижите ви, особено във втората половина на годината. Предпазвайте се от скандали, които ще са повод за проблеми с роднините ви от по-старото поколение, както и с децата ви.Здраве Ако имате пред себе си цел, която задължително трябва да постигнете, сте здрави и изпълнени с желание за живот. Вървите устремно напред, без да се оплаквате от болежки. Ако обаче не получавате признание, тогава сте застрашени и от депресия, и от наднормено тегло, защото притъпявате притесненията си, като се отдавате на хапване до преяждане и пийване. Знаете, че преумората ви вреди, а и предизвиква нежелателни промени в организма ви, ако се противопоставяте на неговите сигнали. Съветвам ви да не се напрягате при намаляваща Луна и да работите до късно през нощта, дори и ако трябва да работите по-усилно през деня. Избягвайте алкохола и храната от улични сергии през топлите месеци, особено в дните, в които Луната е във вашия знак. Бъдете готови за много работа, дори и на моменти да ви обземе мързелът и да ви се иска да захвърлите всичко и да си почивате. Дори и когато сте уморени, но сте длъжни да приключите с важна служебна задача, трябва да си наложите търпение и да не допускате провал. Изложите ли се, ще страдате заради загубата на доверие във вас от вашите колеги, началници и делови партньори. По-добре е да сте умерени, да преценявате познатите си задълбочено, ако се налага, да ги обсъждате с колегите и приятелите си, за да сте сигурни, че няма опасност да допуснете грешка, обвързвайки се с неподходящи партньори. Не се колебайте да приемете предложенията за задгранични пътувания през първата половина на годината, защото те ще ви помогнат да разгърнете потенциала си, колкото и да не ви се вярва. Във ваша полза е да инвестирате и да подпишете печеливши договори преди юли. Не отлагайте, защото бликащата от вас емоция пречи на рационалните ви действия и ще ви създава трудности до края на 2017 година. Начинанията са забранени през септември и ноември, за да не се провалите. Съветвам ви през септември да си давате повече почивка, а ако това е невъзможно, да сте предпазливи и да отлагате всички делови срещи, свързани с финансови въпроси, отнасящи се до мащабни вложения. Важни планетарни аспекти за месеца1 – 31 юли 2017 г. Планетата ни помага да разберем кое е нашето място, нивото на знанията и интелекта ни, за да не се стремим към неподходящо за нас ниво. Ще си спестим удари от неприятели и ще избегнем опасността да бъдем отхвърлени заради липса на толерантност към чуждите знания.1 – 31 юли 2017 г. Продължава периодът на осъзнаване и изчистване на кармични грешки, натрупани в минали прераждания или от този живот. Гласът на нашата интуиция ще ни помогне да открием пътя, по който да го осъществим.1 – 31 юли 2017 г. Не бива да сте тревожни при срещи и раздели с любими хора, партньори, приятели, познати, защото докато Плутон е ретрограден в Козирог, е улеснено подновяването на отношенията с хора около вас, както и отдалечаването на тези, с които нямате допирни точки или липсва търпимост.1 – 31 юли 2017 г. За пореден път Хирон предупреждава да забравите лесните начини за печелене на пари, особено ако е за сметка на нечии загуби или провал, за да не търпите неизбежни Съдбовни удари. Ще се чудите от какво са породени, но няма да се досетите, че причината е липса на почтеност. По-добре поставете ръка на сърцето си и се извинете или помогнете на човека, на когото сте навредили, да възстанови загубите2 юли 2017 г. Дори и някой да ви засегне, помислете дали няма право и дали вие не сте го обидили първи, вместо да го заливате с целия си сарказъм, което води само до неприятности и съсипване на отношения. Всяко прибързано решение е във ваша вреда и ще остави трайна следа в дните ви през месеца, защото може да се окажете с финансови затруднения и без шанс да се стабилизирате дори и с допълнителна работа. При най-малката спънка сте склонни да драматизирате всичко в живота си и прибързано да се впускате да отмъщавате или да обвинявате. Мерете думите си, вместо да си печелите неприятели.", "date": "2017.07.02", "title": " Светлана Тилкова – Алена специално за читателите на „Труд“: Месечен хороскоп на България – юли 2017"}
{"url": "https://trud.bg/%d0%ba%d0%b0%d0%ba-%d1%81%d0%b5-%d0%be%d0%b1%d0%b8%d0%b6%d0%b4%d0%b0%d1%82-%d0%b7%d0%be%d0%b4%d0%b8%d0%b8%d1%82%d0%b5/", "text": "ОвенС несдържана агресияНа откровена обида реагират несдържано, безразсъдно и дори войнствено. Овните предпочитат директното разрешаване на проблема пред някакви си там тактичности и учтивости. След това съжаляват, ако са изрекли прекалено груби думи или, не дай Боже, са налетели на бой. В такива случаи няма да се извинят на потърпевшия, но може да се опитат да изкупят вината си по друг начин – с подарък, вечеря или някакъв жест. Овните не таят дълго обидата и не са отмъстителни.ТелецКато луда краваТелците са докачливи, но търпеливи и може дълго да носят обидата в сърцето си. Те вярват в силата на разума и смятат, че при добро желание двама души все ще успеят да се разберат. Телецът има въображаемо (или реално) черно тефтерче, в което вписва всяко ваше прегрешение. При натрупване на критична маса, следва взрив! Телецът се превръща в луда крава. След като ви прободе, изпотъпче и измете с вас пода, той ще драсне две дебели черти през името ви. Край! Вече не съществувате за него.БлизнациС компроматиРодените под този знак не обичат директни конфронтации и правят всичко възможно да не попадат в такива. Затова скрие ли се от радара ви Близнакът, да знаете че е надушил конфликт и затова ви избягва. Ако все пак го се скарате, ще ще разберете колко глупаво сте го подценили. Удивително е количеството обиди и компромати, които може да избълва по ваш адрес. И след скандала не се надявайте на реванш или сдобряване. За да си няма грижа, Близнакът просто ще забрави, че съществувате.РакМинно поле еЧервен като рак – с този израз описваме човек, който е поаленял от гняв или смущение. Зодиакалният знак Рак не почервенява от гняв, а побледнява. Той запазва обидата и мъсти – систематично, с малки и директни, много точни удари, комбинирани с обвинително мълчание. По принцип общуването с Рака е като разходка в минно поле – не се знае кога ще настъпиш противопехотната мина и ще останеш без крак. Ако говориш, може да го засегнеш с думи, ако мълчиш – пак ще го изтълкува превратно.ЛъвПосича с думиЦарственият Лъв няма да губи време да се разправя с вас. Щом сте го обидили, следва светкавичен ответен удар – често непропорционален на размера на обидата. Лъвът ще извади наяве всичките ви простъпки, кирливи ризи и гафове, за да ви унизи, докато тотално ви смаже самочувствието. Тази остра реакция на обидата се дължи на неговото свръхразвито честолюбие. Думите им така тежко нараняват, че в някои случаи потърпевшите предпочитат да им бяха хвърлили един оздравителен бой. За щастие, както и при Овена, тази буря бързо отминава.ДеваНаказва рефлекторноНетактична забележка или несполучлива шега може да нанесе сериозен морален ущърб на скромната и самокритична Дева. Този знак обича точните отношения – танто за кукуриго. При първо прегрешение ще ви изключи от Кръга на доверието. Трябва дълго да се подмазвате и да доказвате своята вярност, докато убедите Девата да ви приеме отново. Но след това ще си има едно наум и при следващо провинение може да последва безжалостен удар. Понякога нанесен дори непредумишлено, рефлекторно.ВезниКлепа ви пред всичкиВезните приемат обидата навътре. Те не са от знаците, които могат светкавично да отвърнат на удара. Понякога така се разстройват, че им трябва известно време да осмислят какво са им причинили. И докато го осмислят, обикалят да се жалват на куцо, кьораво и сакато. Разчитайте, че при това може да издадат и най-интимните ви тайни, но така украсени, че да излезете същинско чудовище. По-безопасно е да не влизате в конфликт с Везна, но пък е лесно е да се сдобрите – трябва просто да се извините.СкорпионЖили отровноИзвадете му от девет кладенеца вода, приведете най-достоверните доказателства, наливайте колкото си щете логика и здрав разум в ушите му – щом се е разсърдил, Скорпионът става глух, безмилостен и безутешен. За него гневът е сладък като меда. Затова скандалите със Скорпион се разрастват неудържимо, като летен горски пожар. Неговата ярост се материализира в жесток сарказъм и зловещи словесни удари под кръста. Скорпионът жили отровно с цялата мощ на своите изобретателност и интелект.СтрелецС брутално нападениеВ конфликтни ситуации Стрелецът проявява забележителна сдържаност. Той избягва споровете, като не обръща внимание на оскърбленията. Ако успеете да пробиете бронята му от безразличие, пазете се. Ще има ад под небето. Нападението ще бъде брутално – с изкривяване на фактите, безмилостни обиди и подигравки. Ще направи всичко възможно да ви смачка с думи. Но пък му минава бързо и лесно се сдобрява. Трябва само да проявите приятелско отношение и всичко ще бъде забравено.КозирогОтклонява конфликтаКозирогът обикновено успява да избегне конфликтите или поне да намери най-правилния път за мирното им разрешаване. Тази миротворческа дейност обаче не го изпълва с вътрешно блаженство от добре стореното. Напротив – нещо неприятно започва да го човърка. И тогава се зараждат мечтите за отмъщение. Все пак обидили са го, виновният трябва да си получи възмездието. Ударът ще дойде от неочаквана посока. Ако се скарате с шеф Козирог, забравете завинаги за повишения, хонорари и командировки.ВодолейРеагират нетипичноПоведението на Водолея е нелогично и нетипично в очите на останалите знаци. Не е ясно как ще реагират на обидата. Може да махнат с ръка и да се изкикотят, а може да изслушат упреците ви тихо и умислено. Много рядко се случва и да си изпуснат нервите шумно и напоително. Или пък внезапно да станат и да изчезнат – от помещението, дори и от живота ви. Не са отмъстителни, но понякога нещо в тях се пречупва и тогава просто спират да общуват с наранилия ги човек.РибиСтават зли, но за краткоВсички са чували за онази жена, която, за да отмъсти на неверния си мъж, изпотрошава апартамента, размазва колата, съсипва му репутацията и, след като изтегли всичките му пари, драсва на екзотична екскурзия. Е, Рибите не са от тях. Те са докачливи и понякога избухват, като при това стават много зли. Но след скандала бързо им минава и не търсят отмъщение. Неприятно е единствено това, че междувременно ще хукнат по съседки, приятели и роднини да се оплакват от нанесената обида.", "date": "2017.07.02", "title": " Как се обиждат зодиите"}
{"url": "https://trud.bg/%d0%be%d1%81%d1%82%d0%b0%d0%b2%d0%b8%d1%85%d0%b0-%d0%b2-%d0%b0%d1%80%d0%b5%d1%81%d1%82%d0%b0-%d0%b0%d0%bd%d0%b3%d0%bb%d0%b8%d1%87%d0%b0%d0%bd%d0%b8%d0%bd%d0%b0-%d0%b1%d0%bb%d1%83%d0%b4%d1%81%d1%82/", "text": "Англичанинът Филип Р., привлечен като обвиняем за блудство, остава в ареста за постоянно, реши районният съд в Несебър.Мъжът бе задържан преди два дни в курорта Слънчев бряг, след като родители на 11-годишно момиче от Швеция подали сигнал, че  в асансьор на хотел в курорта.Събраните до момента доказателства за съда сочат както преки, така и косвени данни за осъществени от обвиняемия Филип Р. действия, които са наказуеми по българския Наказателен кодекс.Съдът прие, че е налице реална опасност обвиняемият да се укрие или да извърши друго престъпление, ако не му бъде взета най-тежката мярка за неотклонение „задържане под стража” и посочи, че Филип Р. вече е осъждан за сексуални престъпления.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Оставиха в ареста англичанина, блудствал с дете в Слънчев бряг"}
{"url": "https://trud.bg/%d0%b5%d0%bc%d0%b8%d1%80%d1%8a%d1%82-%d0%bd%d0%b0-%d0%ba%d0%b0%d1%82%d0%b0%d1%80-%d0%b8-%d1%80%d1%83%d1%81%d0%ba%d1%8f%d1%82-%d0%bf%d1%80%d0%b5%d0%b7%d0%b8%d0%b4%d0%b5%d0%bd%d1%82-%d0%be%d0%b1%d1%81/", "text": "Емирът на Катар Тамим бин Хамад ал Тани и президентът на Русия Владимир Путин призоваха за диалог, с цел разрешаването на кризата в Персийския залив, предава Anadolu Agency .Двамата лидери проведоха телефонен разговор, в който подчертаха нуждата от решаване на кризата с дипломатически средства и директен диалог.Емир ал Тани и президентът Путин обсъдиха и двустранните отношения между двете страни, както и засилването на на кооперацията и взаимоотношенията в енергийния и инвестиционния сектор.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Емирът на Катар и рускят президент обсъдиха нуждата от решаване на кризата в Персийския залив"}
{"url": "https://trud.bg/2000-%d0%b4%d1%83%d1%88%d0%b8-%d0%b1%d1%8f%d1%85%d0%b0-%d0%b5%d0%b2%d0%b0%d0%ba%d1%83%d0%b8%d1%80%d0%b0%d0%bd%d0%b8-%d0%be%d1%82-%d1%84%d1%80%d0%b5%d0%bd%d1%81%d0%ba%d0%be%d1%82%d0%be-%d0%bb%d0%b5/", "text": "Поне 2000 души бяха евакуирани от главното летище на Париж „Шарл дьо Гол“, предаде АФП.Осем полета бяха прекратени след като един човек премина в „ограничената зона“, без да мине през охранителните проверки.„Трябваше да евакуираме „обеззаразената“ зона, за да се провери дали няма оставен обект“, заявиха източници от летището.Евакуацията е извършена от зона в терминал 2F на летище „Шарл дьо Гол“, до която пътниците имат достъп едва след преминаване през охраната.„Полицията претърси терминала от горе до долу, и не намери подозрителни обекти“, заяви източникът от летището.Двадесет полета бяха забавени заради инцидента.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " 2000 души бяха евакуирани от френското летище „Шарл дьо Гол“\t\t\t"}
{"url": "https://trud.bg/%d0%bc%d1%8a%d0%b6%d0%b5%d1%82%d0%b5-%d0%b4%d0%b0-%d0%ba%d0%be%d0%b2%d0%b0%d1%82-%d0%b7%d0%b0%d0%ba%d0%be%d0%bd%d0%b8-%d0%b6%d0%b5%d0%bd%d0%b8%d1%82%d0%b5-%d0%b4%d0%b0-%d0%b3%d0%be%d1%82%d0%b2%d1%8f/", "text": "Още си спомняме реплики на Корнелия Нинова към Бойко Борисов, първата от трибуната на Народното събрание: „Елате отвън да се разберем като мъже”, когато г-жа Нинова не беше все още лидер на БСП. Или подобната реплика по време на предизборната кампания „Не се притеснявайте, че съм жена, г-н Борисов.Отдавна чакам да се разберем като мъже”.И хем звучи смешно, хем не е хич смешно. Всъщност не е тайна, че на политиката все още се гледа като на мъжка професия дори в сегашния 21 век. Ако погледнем по-назад във времето, то традицията при разделянето на света на мъжки и женски сфери, тръгва от Аристотел, който отрежда на жените роля само в репродуктивния процес, продължава в Древен Рим, където жените се възприемат като умствено неспособни, и достига до християнството, което определя жената като по-низше създание от мъжа. Въпросът за участието на жените в политиката все повече вълнува обществото ни, като една част от хората имат изявено положително отношение към представителките на „нежния пол” във властта, докато друга – по-скоро има негативен нюанс към тях. И въпреки че 58% от българите са на мнение, че би било добре в политиката да има повече жени, то стереотипите спрямо участието на жените на политическата сцена имат по-скоро възпрепятстваща функция.А спомняте ли си въпроса към канадския премиер Трюдо, защо има 15 жени и 15 мъже в правителството? Отговорът му беше: „Защото сме 2015 година.”. Най-вече поради стереотипното мислене, този отговор беше разчетен основно като търсене на някаква символика в цифрата на година, а не като разбирането, че сме 2015 г., сиреч 21 век, и е напълно нормално да има такова равноправно участие на жени в политиката.Всъщност 25% от българите са на мнение, че политиката е мъжка професия, а едва 1%, че е женска. Фактът, че в българската политика мъжете доминират, се доказва и от данните, че България е сред осемте членки на ЕС, в които участието на жените в политиката е под 20 на сто.Много хора ще кажат, разбира се, че няма проблем да участват повече жени в политиката, това са тъпи феминистки лозунги, изкуствен проблем, но на мнение, че пред участието на жените в политиката в България няма никаква пречка, са едва 7% от пълнолетните граждани. Като имаме предвид, че 1% от извадката отговаря на 55 хил. души, то бързата сметка показва, че това са само 385 хил. души, основно живеещи в столицата и големите градове, и то с високо образование.А цели 42% от българите са съгласни с твърдението, че „политиката е за мъже”. Интересно е да отбележим, че 77% от българските жени обаче не са съгласни с това и са на мнение, че политиката няма пол. Защо тогава няма повече жени в политиката?Всъщност в световен план в последните 20 години все повече жени навлизат и се занимават професионално в тази сфера, но въпреки това през 2014 г. само 17 процента от министрите в правителствата са били жени, само 9 от 152 държави имат жена за държавен глава. Броят на жените в националните парламенти достига до 22,6% през 2015 г. на 23,3 на сто през 2016 г.Въпросът за това дали се гледа сериозно или не на участието на жените в политическия живот е особено важен в контекста на повишаващото се тотално недоверие в политическия елит и кризата на представителната демокрация. Ако хората не изпитват доверие в политиците и всички сме съгласни, че това се вижда навсякъде – не само в България, не е ли редно все пак да се запитаме кой всъщност е политикът. Тогава ще установим, че повечето политици навсякъде са мъже. Възможно ли е наличието на повече жени на политическата сцена да върне доверието и да промени облика, външните белези, характеристиките на това, което си представяме, когато чуем думата политик. Данните от проучването ясно показват, че има области, които българите предпочитат да бъдат заети от мъже – президент, министър на вътрешните работи, министър на външните работи, министър на отбраната. Няма нито един висш пост, на който българите категорично да желаят начело да застане жена, а не мъж.Въпреки разширеното участие на жените в политиката, все още се смята, че на тях не им „отива” да говорят за „женски” проблеми като семейство, образование, здравеопазване и социална политика, а на мъжете се полага да управляват икономиката и армията.А всъщност практиката вече показва, че в развиващите се страни по-широкото участие на жените във властта има благоприятен ефект. Данните са ясен сигнал, че стереотипи има и те продължават да се възпроизвеждат. Ясен е сигналът, че равноправие има, но няма равнопоставеност. От 1938 г., когато се приема наредбата закон, която гласи: „Избиратели са всички български поданици, навършили 21-годишна възраст, мъже и жени. Последните – ако са омъжени, разведени или вдовици”, можем да кажем, че е извървян сериозен път в позиционирането на жените, но дори днес в 21 век все още има достатъчно много хора, които смятат, че жената не трябва да кове закони, а да готви манджи.Данните са от национално представително проучване на тема „Полови стереотипи спрямо участието на жени в политиката в България”, проведено от изследователски център „Тренд” по поръчка на Либерален институт за политически анализи и финансирано от ЮНЕСКО. Изследването е реализирано в периода между 2 и 8 февруари 2017 г. сред 1002 пълнолетни български граждани.* Авторката е социолог в Изследователски център ТРЕНД", "date": "2017.07.02", "title": " Мъжете да коват закони, жените да готвят манджи?\t\t\t"}
{"url": "https://trud.bg/%d1%87%d0%b5%d1%82%d0%b8%d1%80%d0%b8%d0%bc%d0%b0-%d0%b4%d1%83%d1%88%d0%b8-%d1%81%d0%b0-%d0%b7%d0%b0%d0%b3%d0%b8%d0%bd%d0%b0%d0%bb%d0%b8-%d0%bf%d1%80%d0%b8-%d0%bf%d1%80%d0%be%d1%82%d0%b5%d1%81%d1%82/", "text": "Четирима демонстранти са загинали във венецуелския град Баркисимето, предаде АФП .Според представители на властта, броят на загиналите при протести срещу правителството през последните три месеца, е достигнал до 89.Няма официални данни относно това, което е довело до последните четири смъртни случая. Представител на опозицията във венецуелския парламент каза, че жертвите, които са били на възраст от 20 до 49, са загинали вследствие на огнестрелни рани.Баракисимето се намира на 350 км от столицата Каракас.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Четирима души са загинали при протести във Венецуела"}
{"url": "https://trud.bg/%d0%b0%d1%80%d0%b5%d1%81%d1%82%d1%83%d0%b2%d0%b0%d1%85%d0%b0-%d0%b4%d0%b2%d0%b0%d0%bc%d0%b0-%d1%80%d0%be%d0%bc%d0%b8-%d1%81%d0%bb%d0%b5%d0%b4-%d1%81%d0%b1%d0%b8%d0%b2%d0%b0%d0%bd%d0%b5-%d1%81-%d0%b6/", "text": "Двама цигани от пловдивското село Слатина са задържани в полицейския арест на РУ на МВР-Карлово, след като нападнали и набили свои съселяни българи след скандал край реката.Случаят е докладван в Районна прокуратура-Карлово, а двамата мургавелковци ще бъдат съдени по бързото полицейско производство за хулиганство.Според очевидци на инцидента арестуваните цигани били прекалили с алкохола, който изпили по-рано през деня в събота по време на националния фолклорен събор в съседното село Столетово.За намаляване на етническото напрежение в Слатина по разпореждане на новия шеф на Областна дирекция на МВР-Пловдив комисар Атанас Илков са пратени 15-ина жандармеристи. Те ще останат в селото толкова време, колкото е необходимо и докато окончателно утихнат страстите между цигани и българи.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Арестуваха двама цигани за нападение над българи в карловско село\t\t\t"}
{"url": "https://trud.bg/%d0%b0%d0%b2%d0%b0%d1%80%d0%b8%d1%8f-%d0%bd%d0%b0-%d0%b3%d0%b0%d0%b7%d0%be%d0%bf%d1%80%d0%be%d0%b2%d0%be%d0%b4-%d0%bf%d1%80%d0%b5%d0%b4%d0%b8%d0%b7%d0%b2%d0%b8%d0%ba%d0%b0-%d1%81%d0%b5%d1%80%d0%b8/", "text": "Серия мощни експлозии разтърсиха южната китайска провинция Гуейджоу в ранните часове на неделя след авария на газопровод, предаде , позовавайки се на данни от местни медии.Към настоящия момент ситуацията остава неизяснена. В района бушува пожар, вижда се отчетливо стълб от гъст черен дим.Възможно е да има пострадали и дори загинали. На място са изпратени пожарни екипи, линейки и полиция.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Авария на газопровод предизвика серия експлозии в китайска провинция"}
{"url": "https://trud.bg/%d0%b8%d0%b7%d0%b1%d1%80%d0%b0%d1%85%d0%b0-%d1%81%d0%b5%d0%b1%d0%b0%d1%81%d1%82%d0%b8%d0%b0%d0%bd-%d0%ba%d1%83%d1%80%d1%86-%d0%b7%d0%b0-%d0%bf%d1%80%d0%b5%d0%b4%d1%81%d0%b5%d0%b4%d0%b0%d1%82%d0%b5/", "text": "Едва 30-годишният Себастиан Курц бе избран за председател на Австрийската народна партия (АНП) в рамките на партиен конгрес, проведен в събота в град Линц, предаде АПА.Курц, понастоящем министър на външните работи на Австрия, бе избран за лидер на партията с подкрепата на 98,7 % от делегатите.Курц е член на АНП от дълго време и отдавна е възприеман като символ на надежда в редиците й. Той пое кормилото на партията преди седем седмици, след като неговият предшественик Райнхолд Митерленер подаде оставка след месеци на вътрешни борби.Подкрепата, която първият дипломат на Виена получи, е една от най-силните в партията. До този момент единствено Митерленер бе избран за лидер на АНП с 99,1 % от гласовете, припомня агенцията.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Избраха Себастиан Курц за председател на Австрийската народна партия"}
{"url": "https://trud.bg/17-%d0%b4%d1%83%d1%88%d0%b8-%d1%81%d0%b0-%d1%83%d0%b1%d0%b8%d1%82%d0%b8-%d0%bf%d1%80%d0%b8-%d1%81%d0%b1%d0%bb%d1%8a%d1%81%d1%8a%d0%ba-%d1%81-%d0%bc%d0%b5%d0%ba%d1%81%d0%b8%d0%ba%d0%b0%d0%bd%d1%81/", "text": "Мексиканските власти заявиха, че 17 въоръжени мъже са убити при сблъсък със силите за сигурност на страната в щата Синалоа, предава The New York Times.При престрелката петима полицаи са ранени.Сблъсъкът започва, когато властите получават информация, че двама мъже са застреляни и убити пред магазин в градчето Вила Юнион, на ок. 30 км от курортния град Мазатлан.Местната полиция засича конвой от въоръжени мъже на път близо до Вила Юнион. Въоръжените мъже са открили огън по полицаите, съобщи заместник-министърът по обществената безопасност на Синалоа Кристобал Кастанеда Камарило.Местните полицаи са подали сигнал за помощ към щатската полиция и части на армията. При сражението армията и полицията надделяват, а въоръжените криминални елементи са убити.По всяка вероятност убитите са представители на някои от криминалните картели, с които мексиканското правителство води война.Щатът Синалоа е честа арена на сражения и сблъсъци между армията и полицията от една страна, и бойци на картелите от друга.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " 17 души са убити при сблъсък с мексиканските сили за сигурност"}
{"url": "https://trud.bg/%d0%b1%d0%b8%d1%81%d0%b5%d1%80-%d0%bf%d0%b5%d1%82%d0%ba%d0%be%d0%b2-%d1%81%d0%bb%d0%b5%d0%b4-2019-%d0%b3%d0%be%d0%b4%d0%b8%d0%bd%d0%b0-%d0%bf%d0%b5%d0%bd%d1%81%d0%b8%d0%b8-%d0%bd%d0%b5-%d0%b1%d0%b8/", "text": "Таванът на пенсиите е трябвало да падне отдавна, каза социалният министър Бисер Петков пред . По думите му той засяга около 40 000 души, които взимат най-високата пенсия. След 2019 г. новите пенсии не би трябвало да имат ограничението. Той посочи, че досега таванът не е паднал заради липсата на политическа воля и допълнителната тежест на бюджета.Петков изрази надежда повишаването на минималните пенсии да зарадва хората, тъй като увеличението е с 11%. Той заяви, че възрастните хора, с които поддържа връзка се радват на всяко повишаване, независимо с колко е.От 1 юли всички пенсии са актуализирани с 2,4% по швейцарското правило и от 7 юли всички ще получат по-високи пенсии. За максималните пенсии няма да получат по-висок размер, но пенсиите им са индексирани, т.е. определеният действителен размер е завишен.Решението на парламента да повиши пенсиите на едни, а не на всички пенсионери, има своите несправедливи страни, но в социалната система няма справедливост, коментира министърът. Да се увеличи минималната пенсия на 300 лв, както се предлагаше, щеше да е по-силно демотивиращо за осигуряващите се и дебалансиращо за системата.Темата за децата с увреждания Петков посочи като приоритетна за него. Той заяви, че коментира проблемите със засегнатите страни и от началото на годината е въведена нова помощ при увреждания над 90% – 930 лв. без условности. „Явно не е достатъчно, получава се проблем когато децата навършат пълнолетие и търсим решение в тази посока“, добави Петков.Той отговори на въпросите на Златин Михайлов от Варна, който е обездвижен от кръста надолу и взима 141 лв. пенсия, която не може да увеличи, защото е бил без трудов стаж към момента на злополуката. Петков заяви, че тази пенсия може да се увеличи, ако започне да работи и така ще получи право на обща пенсия.Златин обаче не може да напуска дома си, защото сградата му няма асансьор. Министърът го посъветва да кандидатства по програми за целева помощ за преустройство на жилището. Допълнителни програми от държавата са за еднократна помощ за жизненоважни потребности и към фонд „Социална закрила“.Реформата в ТЕЛК-овете също е приоритет за министъра и по думите му до есента концепцията ще бъде готова.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Бисер Петков: След 2019 година пенсии не би трябвало да имат таван"}
{"url": "https://trud.bg/%d0%bd%d0%b0%d0%b9-%d0%b3%d0%be%d0%bb%d0%b5%d0%bc%d0%b8%d1%8f%d1%82-%d0%bf%d1%80%d0%be%d1%82%d0%b5%d1%81%d1%82-%d0%b2-%d0%b0%d1%81%d0%b5%d0%bd%d0%be%d0%b2%d0%b3%d1%80%d0%b0%d0%b4-%d0%b5-%d0%bd%d0%b0/", "text": "За тази вечер е обявен най-големият протест в Асеновград след . Това ще бъде петият по ред протест, след като в понеделник – 26 май, група роми нападнаха деца и треньори от отбора по кану-каяк в града.В сряда и четвъртък протестите започнаха мирно, но след края им хората се насочиха към ромската махала в града, като полиция и жандармерия успяха да ги спрат. В петък и събота не се стигна до сблъсъци с полицията.В петък съдът в Асеновград остави в ареста и деветимата обвиняеми за побоя.Според съдията с категоричност в побоя има и още участници, които тепърва трябва да се установяват. По време на заседанието обвинените не признаха вината си.Традиционно тази вечер се очаква протестът да започне в 20 ч. в градинката пред паметника на Цар Иван Асен II, а шествието – в 21 ч. Протестиращите настояват за строги наказания за нападателите, събаряне на незаконните постройки в ромската махала и създаване на общинска полиция.Очаква се в протеста да се включат хора и от други градове, включително привърженици на футболни клубове и рокери. В събота кметът на Асеновград призова участниците в протеста да не допускат провокации.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Най-големият протест в Асеновград е насрочен за тази вечер"}
{"url": "https://trud.bg/%d0%bc%d0%b8%d0%ba%d1%80%d0%be%d0%b1%d1%83%d1%81-%d1%81%d0%b5-%d0%b5-%d0%b1%d0%bb%d1%8a%d1%81%d0%bd%d0%b0%d0%bb-%d0%b2-%d1%80%d0%b5%d0%b7%d0%b5%d1%80%d0%b2%d0%be%d0%b0%d1%80%d0%b0-%d0%bd%d0%b0-%d1%82/", "text": "Микробус се е блъснал в резервоара на ТИР на околовръстния път в Разград. Това съобщиха от ОДМВР – Разград.Вследствие на катастрофата се е разляло гориво на пътното платно.Движението не е спряно. Инцидентът е станал около 06.30 часа.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Микробус се е блъснал в резервоара на ТИР край Разград"}
{"url": "https://trud.bg/%d1%80%d0%b0%d0%b7%d0%ba%d0%be%d1%88%d0%bd%d0%b0%d1%82%d0%b0-%d0%b8%d0%b7%d0%b0%d0%b1%d0%b5%d0%bb-%d1%8e%d0%bf%d0%b5%d1%80-%d0%b2-%d1%80%d0%be%d0%bb%d1%8f%d1%82%d0%b0-%d0%bd%d0%b0-%d0%bf%d0%b5%d0%b2/", "text": "Страхотната френска актриса Изабел Юпер, която направи смайващо секси и смела роля в прекрасния трилър на Пол Верховен “Тя”, отново е на линия за европейския филм “Сувенир” на Баво Дефрюн.Юпер играе Лилиан, която някога е била “Лора” – обещаваща изгряваща звезда на музикалния небосклон, чиито най-бляскав момент е когато финишира на второ място след ABBA на конкурса “Евровизия” през 1974 г. Днес всички са забравили за нейния кратък досег със славата и тя работи във фабрика за пастет. Но когато среща 20-годишния боксьор Джийн, животът ? се преобръща с главата надолу. Джийн се влюбва в нея и я убеждава, че трябва да се завърне на сцената, допълва operationkino.netФестивалните отзиви за филма положителни безупречното изпълнение на Изабел Юпер.Режисьор на “Сувенир” е Баво Дефюрн (”North Sea Texas” / “Noordzee, Texas”), а в ролите са Изабел Юпер, Кевин Азайс, Йохан Лейсен, Мюриел Берси и други.", "date": "2017.07.02", "title": " Разкошната Изабел Юпер в ролята на певица\t\t\t"}
{"url": "https://trud.bg/%d0%bc%d1%8a%d0%b6-%d0%be%d0%b1%d0%b3%d0%be%d1%80%d0%b5%d0%bd-%d0%be%d1%82-%d0%b3%d0%b0%d0%b7%d0%be%d0%b2%d0%b0-%d0%b3%d0%be%d1%80%d0%b5%d0%bb%d0%ba%d0%b0-%d0%b4%d0%be%d0%ba%d0%b0%d1%82%d0%be-%d0%bf/", "text": "45-годишен мъж е получил обгаряния, докато е пърлил пилета с газова горелка в дома си в павликенското село Михалци.Инцидентът станал около 16 часа в събота при 40-градусовата жега. В злополучния ден, И.Н. решил да ликвидира домашното си стопанство, защото не можел да изхранва пилците. За по-лесно и бързо се захванал да ги пърли с газова горелка на двора. Ненадейно обаче избил маркучът на горелката и се получило факелно горене. Извили се пламъци, които обгорили мъжа по корема и крайниците.Пострадалият незабавно бил откаран в областната болница във Велико Търново, където е настанен за лечение.", "date": "2017.07.02", "title": " Мъж обгорен от газова горелка, докато пърлел пилета"}
{"url": "https://trud.bg/%d0%bb%d0%be%d1%80%d0%b0-%d0%ba%d0%b0%d1%80%d0%b0%d0%b4%d0%b6%d0%be%d0%b2%d0%b0-%d1%87%d0%b0%d0%bb%d0%b3%d0%b0-%d1%80%d0%b0%d0%bf-%d0%bc%d0%b0%d0%bd%d0%b4%d0%b6%d0%b0-%d1%81-%d0%b3%d1%80%d0%be/", "text": "-Лора, тази година участва в юбилейните концерти на „Ъпсурт“ и „Сигнал“. Подготвяте ли нови общи проекти с тях, или работиш над твои самостоятелни песни?-В момента работя върху два мои самостоятелни проекта –единият ще е готов след седмица. С режисьорът Валери Милев вече заснехме и клип на песента „С мен или да“, а неин композитор е Светльо Къслев. Следващата ми песен ще е готова наесен, но приготовленията вече текат. С „Ъпсурт“ засега нямаме планове за съвместна песен, въпреки че много бих искала. Докато репетирахме за концерта се зароди такава идея, но още няма нищо конкретно. С баща ми също си говорим от доста време за съвместна песен, но не можем да се съберем от многото ни пътувания и да я реализираме.-Скоро бяха наградите на „БГ радио“. Съгласна ли си с избора на „Вдигам левел“ на Павел, Веци-Венц и Кристиан Костов за песен на годината?-Не смятам, че точно това е песента на годината, звучи ми малко несериозно. Искам да купя самолет на мама! Според мен по-скоро е като за детската „Евровизия“. Нямам нищо против момчетата, но наистина малко несериозно ми звучи. Иначе много харесвам песента на Кристиан Костов за „Евровизия“, дори бих гласувала за нея за песен на годината. Той ме кефи, талантлив е и евала за представянето му на конкурса.-Ти би ли участвала на „Евровизия“?-Не, за мен това е един малко смешен конкурс, имайки предвид някои от последните победили, визирайки Кончита Вурст, „Лорди“ и други травеститски изяви. Не е много сериозно, но нямам против хората да се борят.-Йорданка Христова получи наградата за „БГ-вдъхновител“. Ти на кого би връчила такава статуетка?-На „Ъпсурт“ бих я връчила. У нас има много качествени изпълнители, които си вършат работата на световно ниво като музика, текст, аранжименти и видеа. Има много добри и много талантливи хора в България и не знам как държавата ни ще смогне на толкова талантливи хора, явно трябва вече да започнем и в световен мащаб да се развиваме.–А какво мислиш за новата вълна в българската музика?-Не съм много добре запозната, защото напоследък популярната ни музика просто не граничи с жанровете, които харесвам – тоест не харесвам чалга и естрада. Обичам соул, хип-хоп, арендби, джаз, фънк и рап.-На теб или на баща ти – Йордан Караджов – му е по-трудно да оцелява в мътните води на музикалния ни бизнес?-На никой не му е трудно, ако си върши работата добре и изпитва удоволствие от нея. Ние правим това, което харесваме и това, което ни е на сърце, не изневеряваме на стила си, за да печелим повече пари. Така успяваме да си докарваме приятни емоции и да сме щастливи – не продаваме душата си и затова не ни е трудно.-А кой е най-големият абсурд в родния шоубизнес?-Най-големият абсурд е, че талантливи хора не правят музиката, която им е на сърце, а някакви бълвочи, само за да станат по-популярни. Например чалга изпълнители правят хип-хоп и това е е ужасно смешно, а тези от хип-хопа пък правят чалга и става пълна манджа с грозде. Нямам против хората да експериментират в други стилове, но да го правят със сърцето и да звучи добре. Според мен един артист трябва да е елегантен, фин и издържан, да не е брутален и груб. Музиката трябва да служи за възпитание на децата, а не да ги прави агресивни и вулгарни.-Какво те ядосва?-Ежедневната простотия, агресията и неуважението ни един към друг. Последното нещо, което видях в новините, е как един мъж слезе и удари беззащитна жена на пътя. Това не е мъж, а животно – не стига, че тя е в неравностойно положение, а освен това е и жена. Това е недопустимо, жал ми е, че има такива неща, явно нямаме ценностна система, възпитанието на хората е под всякаква критика и наистина трябва да се замислим много. Това не е нормален свят, това са някакви животни, макар животните да са по-възпитани.-Кой е най- нелепият текст, който си чувала?-Ако си пуснеш някое фолк радио и ще се наслушаш на уникални текстове. На мен ми се е случвало, докато сменям станциите и търся някоя готина песен, да попадна на такова радио и за текстовете им наистина нямам думи…-Ти би ли изпяла песен като „Яката дупара“ на Гери-Никол, ако знаеш, че ще стане хит?-Не! Аз съм вече зряла жена, може би като бях на нейната възраст и аз пеех такива неща, но на тези години ми се правят по стойностни песни. Не обвинявам никой в нищо, всеки си има индивидуален стил.-А случвало ли ти се е да се разплачеш, докато слушаш някой изпълнител?-На много песни съм плакала, но има една на Ерик Клептън – „Тиърс ин хевън“, която винаги ме докосва. Беше ми чудно дори как е успял да събере сили да напише и изпее такава песен, след тежките неща, които е преживял.-Имаш няколко татуировки. С днешна дата какво би си татуирала?-Повече нищо не бих си татуирала, дори съжалявам за тези, които съм си правила преди. Ако трябваше сега да го решавам – нямаше да си ги направя. Безсмислено е това с татуировките, макар че има и много красиви, но вече ми е банално. Едно време си казваш: колко яко, а сега всеки втори си е татуирал почти едно и също и вече не ме кефи.–Ти си привлекателна жена и сигурно често получаваш комплименти. Кой е най-странният от тях?-Скоро едно момче ми каза – ти много си се разкрасила, преди беше по-невзрачна! Направо паднах, ако иска да ме впечатли с това, няма как да успее. (Смее се.)-Какво мислиш за манията сред младите хора да са известни – независимо с какво?-Ами, явно си мислят, че човек като е известен и доста врати му се отварят. Това е така донякъде, но в същото време губиш личната си свобода. В днешно време лесно можеш да станеш известен, особено чрез интернет, но те не знаят какво може да загубят. Рискуваш постоянно да те сочат и да те коментират. Надявам се, че мен ме сочат с добро чувство, защото не претендирам с известността си. Дори си мисля, че рядко ме познават, аз излизам супер неглиже и не парадирам с нищо. За мен известността е нещо съвсем естествено, защото съм се родила в такова семейство и отрано свикнах с нея.-Не криеш, че като си била малка си износвала дрехите на своя брат. Това ли беше най-трудният период на семейството ви във финансово отношение?-Може би наистина тогава е бил най-трудният ни период, но нашите са правили всичко възможно, за да не страдаме от това. Винаги е имало какво да ядем и какви дрехи да носим, просто израстнахме в такава среда, в която беше трудно на всички. Да, имаше и деца с нови маратонки и дрехи, но това не е било важно за нас. За нас най-важно е да сме добри хора, но все пак и ние не сме ходили голи, а винаги сме били чисти, спретнати и най-важното – възпитани.-А чувала ли си някога родителите ти да се оплакват?-Не, никога, дори да не сме живели заможно и да ни е било трудно, те винаги са намирали начин да свързват двата края и да се грижат за нас.-Кой е най-любимият ти детски спомен?-С баща ми едно време всяка вечер играехме на змей, като той беше змеят, а аз и брат ми бягахме от него. Целта му беше да ни измори, за да заспим по-лесно, а ние чакахме вечерта с нетърпение, за да играем на змей. Той ни гонеше, а като ни хванеше ни хвърляше във въздуха, пазя уникални спомени от това.-Какъв дядо е Йордан Караджов?Той е много любвеобилен, като види двете си внучки очите му светват. Те осмислят целия му живот и го карат да се чувства истински щастлив. Може би те са единственото нещо, което го кара да се чувства толкова щастлив и горд. Много е всеотдаен с тях.–Забелязваш ли вече в Алиса склонност към музиката и сцената?-Да, тя постоянно пее и взима предмети, с които да пее вместо микрофон, също така като ни види с баща ми по телевизията и веднага започва да ни имитира.-Кои качества би искала дъщеря ви да вземе от вас с баща й и кои – не?-От мен бих искала да вземе трудолюбието, скромността, добротата, женствеността, красотата и как здраво съм стъпила на земята, а от баща й – безстрашието, макар че за една майка сигурно не е най-доброто детето й да е прекалено смело. (Смее се.) Иначе аз прекалено обичам да се забавлявам и понякога забравям за сериозни неща и без да искам ги жертвам. Понякога излизам да се забавлявам с приятели, вместо да остана и да напиша текст за песен например. Но може и така да е по-добре, защото човек не трябва да се вглъбява прекалено в разни неща.-А кой е най-лудият и забавен човек в твоята компания?-Най-лудият и забавен е режисьорът на клиповете ми Валери Милев, но не искам да разкривам повече подробности, защото е конфиденциално и само в нашата компания си ги знаем.-С Диляна Попова запознахте ли вече децата и правите ли планове на шега да се сродявате?-Да, по принцип с Диляна се виждаме понякога на кафе. Още докато бяха новородени сме си правили такива шегички – като пораснат да станат гаджета – Борил е много готин. (Смее се.)-Успяваш ли да погледнеш света през очите на малката Алиса и той като страната на чудесата ли изглежда през тях?-Ами, предполагам, че изглежда така. Много ми е интересно да я гледам как открива света и вижда нови неща – погледът и самото й поведение като се срещне с нови неща е уникален кеф за мен, както сигурно и за всеки родител. Алиса ме шашка всеки ден с нови реплики, тя си има свой бебешки език, супер смешен и забавен и много се смеем с нея.-Мислиш ли вече за второ дете и работите ли по въпроса? Момче, или момиче предпочиташ?-Много искам да имам второ дете! Децата са чудото на живота, с тях виждаш перфектната му страна. Като видя новородено бебе и ми се приисква пак да съм майка, но в момента не работим по въпроса, защото чакаме Алиса да порасне малко. Може би ще ми е интересно да видя какво е имаш момче, но мисля, че е по-лесно с момиче.-Баща ти Йордан Караджов е много вярващ и е разкривал, че е имал специално изживяване, когато му се е явил Бог. Ти в какво вярваш?-Забелязала съм, че след труден период в животът съдбата ми се отблагодарява и получавам някакъв дар от нея. В момента съм в такъв по-труден период и съм в очакване на голяма изненада! Има такива етапи, но това е сладкото на живота. Като имаш трудни периоди, правиш това, в което си най-добър и ти доставя най-голямо удоволствие, а най-накрая идват положителните резултати. Като ти е тежко и винаги след време ти се случва нещо много готино.-Сбъдват ли се молитвите ти?– Мисля, че се сбъдват, въпреки че не съм имала някакви конкретни и големи мечти. Сигурна съм, че когато силно искаш нещо и то се сбъдва, само трябва искрено да го пожелаеш. Вярвам в силата на вселената и съдбата.-Любимата ти мисъл, или цитат?-Live life large – Взимай всичко от живота. Трябва да се забавляваш и това е, иначе за какво живееш.", "date": "2017.07.02", "title": " Лора Караджова: Чалга + рап = манджа с грозде!"}
{"url": "https://trud.bg/%d0%b4%d0%be%d0%bd%d0%b0%d0%bb%d0%b4-%d1%82%d1%80%d1%8a%d0%bc%d0%bf-%d1%89%d0%b5-%d1%80%d0%b0%d0%b7%d0%b3%d0%be%d0%b2%d0%b0%d1%80%d1%8f-%d1%81-%d1%8f%d0%bf%d0%be%d0%bd%d1%81%d0%ba%d0%b8%d1%8f-%d0%bf/", "text": "Президентът на САЩ Доналд Тръмп ще проведе телефонен разговор с японския министър-председател Шинзо Абе, както и с китайския президент Си Дзинпин, предаде Ройтерс.Информацията за предстоящия разговор бе потвърдена от Белия дом.От администрацията на президента не уточниха причината за разговора, както и въпросите, които лидерите на трите най-големи икономики в света ще обсъдят.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Доналд Тръмп ще разговаря с японския премиер и китайския президент"}
{"url": "https://trud.bg/%d0%be%d0%b3%d0%bd%d0%b5%d0%b1%d0%be%d1%80%d1%86%d0%b8-%d1%81%d0%bf%d0%b0%d1%81%d0%b8%d1%85%d0%b0-1000-%d0%b4%d0%ba%d0%b0-%d0%b6%d0%b8%d1%82%d0%be-%d0%b2-%d0%b3%d0%be%d1%80%d0%bd%d0%be%d0%be%d1%80/", "text": "Пожарникарите спасиха 1000 дка с пшеница на земеделски производител в землището на горнооряховското село Първомайци в събота.Въпреки усилията на огнеборците обаче са изгорели 65 дка жито от масива, а причината е небрежност с боравене на открит огън в адската жега.Същия ден сутринта в Полски Тръмбеш са изгорели и 8 бали слама в току-що ожънат масив . Огнеборци и полиция са категорични ,че става дума за умишлен палеж,защото огромните бали били на разстояние една от друга 15-20 метра.Въпреки горещините от пожарната посочват, че има само няколко пожара на сухи треви .АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Огнеборци спасиха 1000 дка жито в Горнооряховско"}
{"url": "https://trud.bg/%d0%b4%d0%b0%d0%bd%d1%8a%d1%87%d0%b5%d0%bd-%d0%be%d1%81%d1%8a%d0%b4%d0%b8-%d0%bf%d1%80%d0%be%d0%ba%d1%83%d1%80%d0%b0%d1%82%d1%83%d1%80%d0%b0%d1%82%d0%b0-%d0%bd%d0%b0-77-%d1%85%d0%b8%d0%bb%d1%8f%d0%b4/", "text": "Данъчен инспектор, който бе задържан преди шест години с подкуп от 100 лева в Банско, осъди прокуратурата в България да му изплати 77 000 лева обезщетение, защото се оказа, че е незаконно обвинен и осъден.Окръжният съд в Благоевград уважи иска на Светлин Х., тъй като прие, че той е претърпял страдания и получил „300 болести“. Освен това претърпял и имуществени вреди през периода, докато траел съдебния процес срещу него. Мъжът бил уволнен от работа, останал без доходи и разчитал на финансовата подкрепа на съпругата си.Миналата година Светлин Х. получи условна присъда от съда в Благоевград за взет подкуп от 100 лева. Мъжът работил като инспектор по приходите в данъчната служба в София и бил командирован в Банско на проверка.На 12 февруари 2011 година той пристигнал в зимния курорт и в семеен хотел установил нередност във воденето на касовата книга на туристическия обект. За да не състави акт, държавният служител склонил да получи дар, който не му се полага. Взел от хотелиера две белязани банкоти от по 50 лева и веднага след това белезниците щракнали на ръцете му.След продължило 5 години разследване и съдебно дело, той получи 3 месеца условна присъда с тригодишен изпитателен срок.Присъдата обаче е отменена от по-горна съдебна инстанция като делото е върнато за ново разглеждане в Окръжен съд-Благоевград от друг състав, който отново признава Светлин Х. за виновен по повдигнатото срещу него обвинение и му е наложено условно наказание.Въззивен съд обаче отменя и тази присъда и признава мъжа за невиновен и оправдан по повдигнатото му обвинение.Съдебният процес преобърнал живота на набедения данъчен инспектор. Семейството и приятелите му се отдръпнали и престанали да комуникират с него. Той се почувствал смазан и съсипан психически, тъй като не знаел как да докаже своята невинност. Затова завел дело срещу прокуратурата – заради морални щети, както и за това, че е останал без препитание, тъй като бил уволнен от работа.За неимуществените вреди Светлин Х. ще получи от прокуратурата 20 000 лева обезщетение.А затова, че е останал без работа и е претърпял имуществени вреди, съдът осъди прокуратурата в България да изплати на данъчния инспектор 57 146 лева.Решението не е окончателно и може да се обжалва.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Данъчен осъди прокуратурата на 77 хиляди лева за незаконно обвинение в подкуп"}
{"url": "https://trud.bg/17-%d0%b3%d0%be%d0%b4%d0%b8%d1%88%d0%b5%d0%bd-%d0%b8%d0%b7%d0%be%d0%b1%d1%80%d0%b5%d1%82%d0%b8-%d0%b4%d1%80%d0%be%d0%bd-%d0%ba%d0%be%d0%b9%d1%82%d0%be-%d1%81%d0%bf%d0%b0%d1%81%d1%8f%d0%b2%d0%b0/", "text": "Мино Караджов е 17-годишен новатор, изобретил дрон, който предизвестява за лавинна опасност. Творението му се казва FlyPlank и е съвкупност от квадракоптер – станцията, в която се зареждат и обменят данни, и сървърът, който ги обработва.Основната му функция е спасяването на живот в планината. Излитайки от HomeStation сканира снежната покрива и придобива данни дали има опасност, или не. Ако срещне такава, се връща, за да обмени събраната информация. Системата изпраща сигнал през сайта на Планинската спасителна служба, ски патрулите и лифт персонала, също така затваря пистите чрез обозначителни знаци в тяхното начало, докато опасността не е преминала или отстранена. Освен данни за безопасността на туристите, FlyPlank може да дава информация и за състоянието на пистите и колко удовлетворени ще бъдат туристите от зимните спортове, разказва Мино. Той споделя, че доразвива идеята си, за да може изобретението му да открива и хора, затрупани от лавини или загубили се в планините.Героят ни е от Пловдив, но учи в Софийската професионална гимназия по електроника “Джон Атанасов”. Освен това е и студент в Софтуерния Университет, също така е и актьор в уеб сериала „Не така брат”, занимава се с дебати и е активен член на правната комисия към Софийския ученически съвет. „В свободното си време обичам да играя League of Legends с най-добрия ми приятел”, споделя Мино.Разказва, че разработва идеята за дрона от зимата: „Хрумна ми, когато карах ски с една приятелка и си ударих главата при падане от един лифт на Витоша”. Винаги е искал да свърже ските и иновациите. Още една причина за проекта е инцидент с негов близък приятел, затрупан от сняг по време на обучение за планински спасител, за щастие „оцеля, но прекара известно време в болница”, разказва изобретателят.Интересуваме се какво го мотивира, за да започне работа по проекта, а Мино обяснява, че не трябва да се губи времето в неща, които не носят щастие – „а какво по-готино от това да измисляш неща, които могат да спасят някого”.„Главната ми мотивация е всъщност един известен изобретател – Стив Джобс. В стаята си имам огромен негов плакат, а биографията му чета доста често, когато зацепя върху нещо или просто нещо не се получава”, споделя още.Чрез проекта си младият творец придобива все повече известност, среща както одобрение, така и скептични хора към идеята си. Казва, че попива и се учи от всички коментари, било то положителни или пък не. „Един скептичен коментар или препоръка никога не са излишни, за каквото и да е.”На 10 юни Мино участва и в шестото издание на Форума за популярна наука „Ratio”, където представя проекта си. Присъствието му на събитието е било полезно за неговата идея заради споделеното мнение от различни хора. „Това според мен е много по-важно от това да имаш награда или признание. Имаше много любопитни хора, готови да помогнат за реализирането на FlyPlank. Ratio хората са жестоки! Благодаря на организаторите за честта!”Любопитно ни е дали има и други проекти, които е осъществил, а Мино разказва пред „Труд”, че е правил такива, свързани с технологии и защита на населението, както и с малки автоматизирани плавателни станции. „Занимавал съм се и малко с космически разработки, доста е извънземно!”, смее се той. Награден и от НАСА17-годишният новатор притежава национални отличия и едно от НАСА за идея за оптимизиране на тяхно съоръжение. Той е и един от създателите през 2015 г. на инициативата „Ако си дал”, която има за цел да дари годна за консумация храна на хора в нужда, вместо да бъде изхвърлена.Предвид неговата млада възраст, го питаме дали не се възприема за гений, а Мино разказва скромно, че не се смята за такъв, а когато види проблем, не го подминава и търси решение. „Не приемам „няма как да стане” или отказ като опция. А дали има невъзможни неща за мен? Личи си, че не сте чували как пея! Невъзможно зле, завършва изобретателят.", "date": "2017.07.02", "title": " 17-годишен изобрети дрон, който спасява хора в планината\t\t\t"}
{"url": "https://trud.bg/%d0%b4%d0%b8%d1%80%d0%b5%d0%ba%d1%82%d0%be%d1%80%d0%ba%d0%b0%d1%82%d0%b0-%d0%bd%d0%b0-%d0%ba%d0%bb%d0%b8%d0%bd%d0%b8%d0%ba%d0%b0%d1%82%d0%b0-%d0%b2-%d0%ba%d1%83%d1%80%d0%b8%d0%bb%d0%be-%d0%bd%d1%8f/", "text": "При постъпването си в психиатричната клиника в Курило Стефан Станев е имал психотичен епизод, отключен от злоупотреба с наркотични вещества. Имал е симптоми, които са променили качествено съзнанието му за онзи период. Това посочи пред  директорката на клиниката д-р Цветеслава Гълъбова по повод миналото лечение на Станев, който .Тя уточни, че той е лекуван съвсем адекватно по време на тримесечния си престой, но след излизането му от институцията вече няма контрол над лечението му и злоупотребите са продължили. По думите й той е трябвало да се лекува поне още година и половина в амбулаторни условия и повече никога да не се докосва до наркотици – марихуана също.По повод притесненията, че той е можел да навреди на дъщеря си по време на срещите с нея, предвидени по закон, Гълъбова уточни, че психиатрите нямат право по закон да дават информация за състоянието на пациентите си на бивши съпрузи. Но дали едно лице е обществено опасно се преценява от съда, не от лекарите.„Не смятам че трябва да се оказа натиск върху психиатрите и нямаме право да нарушаваме закона. Има други институции, които следва да се заемат със защитата на детето”, добави тя.Д-р Гълъбова очерта множество проблеми при лечението на наркоманиите у нас. Липсва например концепция как те да бъдат лекувани и контролирани. „Най-лесно е да бъдат набутани в клиники. Когато тези хора направят психическо разстройство от употребата, биват настанявани в клиниките не се пита има ли клиниката програми за лечение на зависимости. Има и друга голяма група други методи за лечение – работа със семейството например”, добави тя.Психиатричните клиники не са специализирани за лечение на зависимости, категорична е тя. Има нужда да се изградят центрове за лечение на такъв тип проблеми и има нужда да се върне принудата при лекуване на тези хора.Големият проблем не е, че психично болните вървят по улицата сред нас, а защо са в този вид. Мястото им е сред нас – както е на глухите, слепите и т.н., но защо са така необгрижени след като излязат от болниците е въпросът, добави д-р Гълъбова.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Директорката на клиниката в Курило: Нямаме контрол над лечението на Стефан Станев след излизането му от институцията"}
{"url": "https://trud.bg/%d1%87%d0%b5%d1%82%d0%b8%d1%80%d0%b8%d0%bd%d0%be%d0%b3%d0%b8-%d0%bf%d0%be%d0%bb%d0%b8%d1%86%d0%b0%d0%b8-%d0%bf%d0%b0%d1%82%d1%80%d1%83%d0%bb%d0%b8%d1%80%d0%b0%d1%82-%d0%b2-%d0%bf%d0%b0%d1%80%d0%ba/", "text": "Следовите кучета на полицията заедно със своите водачи отскоро са живата охрана на парковете във Велико Търново. Инициативата е на ръководството на Областната дирекция на МВР в старата столица, а възможността е благодарение на сформираното ново звено „ Водачи на служебни кучета“ към Охранителна полиция в дирекцията.Петимата водачи на четириногите полицаи се редуват по график със своите кучета и търновци ги виждат всеки ден в парковете „Марно поле“, „Дружба“,„Н.Габровски“, в квартал Колю Фичето и в парк „Света гора“.Децата пък са най –любопитни и се сприятеляват бързо с обучените животни. Своеобразната „услуга“ на полицията се извършва от 11-те служебни кучета, които вече са само на едно място –в питомника във Велико Търново. Екипите от полицаи и техни помощници на четири лапи ще охраняват парковете и вечер ,за да няма опасност за малки и голели в летните жеги.Предвижда се в тъмната част на денонощието екипите да са от двама водачи и с по две кучета .Сред атрактивните двойки тези дни в търновските паркове бяха Георги Владимиров с четириногия комисар Мак. Нерон, Верон, Максимус, Зоро, Лоран, Ларго, Екси, Дарго и Нелс са другите публични имена на четироногите полицаи.Те обаче си имат и друго име под прикритие,на което отговарят при нужда и в акция само при команда от своя водач.Единствената жена ,водач на следово куче не само във Велико Търново,е Димитрина Желева със своя Нерон. Той живее при нея и освен държавните гранули от 700 грама на ден,си похапва и други вкусотии. В джипа си пък младата полицайка с бойни умения му е направила специална решетка за предвижване.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Четириноги полицаи патрулират в парковете на Велико Търново"}
{"url": "https://trud.bg/%d0%ba%d0%be%d1%80%d0%be%d0%bd%d1%8f%d1%81%d0%b0%d1%85%d0%b0-%d1%86%d0%b0%d1%80-%d0%ba%d0%b0%d0%bb%d0%be%d1%8f%d0%bd-%d0%bd%d0%b0-%d1%86%d0%b0%d1%80%d0%b5%d0%b2%d0%b5%d1%86-%d0%bf%d1%80%d0%b5%d0%b4/", "text": "Цар Калоян отново бе коронясан на средновековната крепост Царевец във Велико Търново. Както през 1204 г., римският пратеник кардинал Лъв положи корона на главата на великия български владетел, приел титлата крал. Историческата реконструкция на знаковото събитие бе част от кулминацията на международния фестивал „Ежедневието на средновековен Търновград – възходът на Калоян”. Горещината в съботната вечер не уплаши стотиците българи и чужденци, избрали да бъдат свидетели на възстановката. В нея участваха актьори от Музикално-драматичния театър „Константин Кисимов” и родолюбци от клуб „Традиция”.Веднага след коронацията пред погледите на публиката бе разиграно друго славно събитие от българската история. Зрителите се пренесоха в 1205 г., а пред тях оживя паметното сражение край Одрин. В битката цар Калоян нанесе решителен удар срещу латините – кръстоносци и отново, както преди повече от осем века, плени император Балдуин Фландърски.Вечерта продължи с изпълнения на средновековна музика от група „Ериней”. Малко преди 22,00 ч. факелно шествие освети крепостта Царевец. На площад „Цар Асен I” стотици наблюдаваха безплатната прожекция на аудиовизуалния спектакъл „Царевград Търнов – звук и светлина”.Международният реанакторски фестивал „Ежедневието на средновековен Търновград” продължава и днес. В шатрите, разположени из крепостта Царевец, посетителите могат да видят реални сцени от бита, занаятите, военното дело, културата и обичаите в Средновековна България, Византия и Европа. Необходимо е единствено заплащането на входна такса за Царевец, като билетът позволява многократни влизания.Официалното закриване на голямото събитие, организирано от Община Велико Търново, Регионалния исторически музейи СНЦ „Търновци”, е в 17,00 ч. днес. Във фестивала участват групи за възстановки от България, Румъния и Сърбия, както и много свободни реконструктори. Общият брой на реанакторите е над 120.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Коронясаха цар Калоян на Царевец пред стотици българи и чужденци"}
{"url": "https://trud.bg/%d0%bf%d0%b0%d0%b4%d0%b0-%d1%80%d0%b5%d0%b9%d1%82%d0%b8%d0%bd%d0%b3%d1%8a%d1%82-%d0%bd%d0%b0-%d0%bf%d1%80%d0%b5%d0%bc%d0%b8%d0%b5%d1%80%d0%b0-%d1%82%d0%b5%d1%80%d0%b5%d0%b7%d0%b0-%d0%bc%d0%b5%d0%b9/", "text": "Лейбъристите на Джереми Корбин вече водят със 6 процента пред консерваторите на премиера на Тереза Мей в последното проучване на общественото мнение. 6 на всеки 10 британци искат да запазят гражданството си в ЕС след Брекзит.Ново проучване на общественото мнение на „Opinium“, поръчано от вестник „Обзървър“, показва, че 45 поцента от британците подкрепят Лейбъристката партия, докато 39 на сто са за Консервативната партия, информира .Драстично пада популярността на премиера Тереза Мей след общите избори миналия месец. Рейтингът на премиера е спаднал с 20 процента, докато този на лидера на лейбъристите Джеръми Корбин се е увеличил с 4 процента. Проблемите на Тереза Мей да сформира коалиция с Демократичната юнионистка партия и неадекватната й реакция на  са посочени като фактори, повлияли на общественото мнение.В същото време друго проучване на London School of Economics показва, че 60 процента от британците искат да запазят гражданството си в ЕС след Брекзит, включително правата да живеят, работят, учат и пътуват в страните-членки на организацията. Голяма част от анкетираните са заявили, че са готови да платят големи суми, за да запазят тези си права. Подкрепата за запазване на гражданството е особено високо сред възрастовата група от 18 до 24 години – 85 на сто. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Пада рейтингът на премиера Тереза Мей"}
{"url": "https://trud.bg/%d0%b7%d0%b0%d1%89%d0%be-%d0%bd%d0%b5-%d0%b1%d0%b8%d0%b2%d0%b0-%d0%b4%d0%b0-%d1%83%d1%87%d0%b8%d0%bc-%d0%ba%d1%83%d1%87%d0%b5%d1%82%d0%be-%d0%b4%d0%b0-%d0%b3%d0%be%d0%b2%d0%be%d1%80%d0%b8/", "text": "Лято. Централен плаж. Женските съблекални. Вратата се отваря и влиза гол мъж, видимо подпийнал. Писъци и крясъци. – Нахалник, пияндурник, махай се… отивай в мъжката съблекалня! Той, безкрайно учуден: – Какво да правя там? Да не съм гей!Един човек научил кучето си да брои. Показва му два пръста: – Колко е това? – Бау, бау! Показва три пръста: – Бау, бау, бау! Извел една вечер той кучето и на връщане се отбил до кръчмата. Позаседял се там, а като се прибрал, жена му го почнала: – Къде ходиш бе? Пак ли се напи? – Три бири съм пил, попитай кучето! – Колко бири изпи тоя? – Бау, бау, бау! – А колко водки? – БАААУУУУУУУУУУ!Мъж направил беля и престоял седем години в затвора. В деня на освобождаването му го посрещат жена му и синът му. Сядат в колата и мъжът просъсква през зъби: – П.Е. Жената го поглежда и казва /пак през зъби/: – П.Я. Тръгват с колата и по време на пътя мъжът пак процежда през зъби: – П.Е. Жената непоклатимо отговаря: – П.Я. – Мамо, тате, – обажда се синът. – Какви са тия закодирани работи, които си говорите? – Какви, какви, – възмущава се бащата. – Майка ти иска първо да ядем…Младеж отива на гости на новото си гадже. На стената в стаята й са закачени голямо количество портрети. – Това да не са твоите предци? – пита младежа. – Не, това са твоите предшественици…Летен ден. Открито кафе. Четирима млади мъже пият биричка. От ъгъла се задава нарастващо „чук, чук, чук“… почукване от високи метални дамски токчета. Над тях… – дълги тренирани крака със символична поличка. По-нагоре талия с два пръста да я обхванеш, едва-едва носеща предизвикателен бюст. Ако погледнеш още по-нагоре – прелестна гарваново черна коса, обхващаща красиво и „невинно“ лице. Абе изобщо маце, та дрънка… Естествено четиримата настръхват и започват коментарите: – Леле, тая ако ми падне, каква волна програма ще й изпълня… Мацето отминава, токчетата заглъхват, а коментарите не стихват. По едно време обаче забелязват, че един от четиримата си мълчи, не взема участие в обсъжданията и си пие най-спокойно биричката. – Абе, ти да не си обратен бе? Как може като видиш такова парче да не кажеш нищо? За какво си мислиш? – За какво си мисля ли? Ами мисля си: Тази пък на кого ли е омръзнала?…В магазина: – Извинете, но нямам да ви върна. Вземете си дъвка с Мики Маус. – Аз да не съм дете?! Дайте ми с Батман…– Дъще, внимавай с този твой колега! – Но, татко, той е толкова скромен! Нищо лошо не правим, само учим за сесията. – Знам, знам, и ние с майка ти навремето само учехме, в резултат на което се роди ти баш за държавния изпит!…След поредна загуба треньорът успокоява футболистите: – Спокойно, момчета, ако не бяхте вие те нямаше да спечелят мача.– Какво е 90-60-90? – Шофиране в града, с преминаване край катаджия…Няколко съвсем нормални израза, заради които преди 20 години всички биха ви помислили за луд: – Ох, не мога да си вляза в пощата. – Забравих си телефона в къщи. – Утре ще си купя още памет. – Хайде да си купим домашно кино. – Сметни го на телефона си. – Случайно изтрих една книга. – Свали ми снимката на телефона.Млада фолк звезда среща музикален критик: – Знаете ли, че след като пуснах новия си клип, продажбата на телевизори се е увеличила два пъти! – Разбира се! И аз продадох моя!Пийва си биричката един човек и в това време търчи съседът му: – Може ли да взема кофа вода от твоя кладенец? – Може. След малко оня пак идва: – Може ли да взема още една кофа вода? – Вземай. Ситуацията се повтаря няколко пъти и накрая човекът с биричката пита: – Не разбирам. Имаш кладенец, а искаш вода от мене? – Тъщата паднала в моя кладенец, а водата й е само до брадичката…Строи се нов квартал. Пътят до него минава през гробището. Мъж се прибира след втора смяна, достатъчно подпийнал. Минава през гробищата и без да иска пада в една яма. След половин час минава втори мъж, също подпийнал. Чува, как от ямата се носят някакви стонове. Приближава се и поглежда вътре: – Кво, студено ли ти е? – Ддддддаааа! – А защо си се откопал тогава?– Защо си толкова тъжен? – Скарахме се с жената и тя се закле, че няма да ми говори десет дни. – Затова ли си толкова печален? – Да, днес изтича десетият ден!", "date": "2017.07.02", "title": " Защо не бива да учим кучето да говори?"}
{"url": "https://trud.bg/%d1%81%d0%bf%d0%b0%d1%81%d0%b8%d1%82%d0%b5%d0%bb%d0%b8-%d0%bf%d0%be%d0%bc%d0%be%d0%b3%d0%bd%d0%b0%d1%85%d0%b0-%d0%bd%d0%b0-%d1%84%d1%80%d0%b0%d0%bd%d1%86%d1%83%d0%b7%d0%b8-%d0%b7%d0%b0%d0%b3%d1%83/", "text": "Благоевградският отряд на Планинската спасителна служба помогна на двама  французи, които закъсали на слизане от връх Малък Мраморец към Рилския манастир. Сигнал за инцидента е подаден в 17:50 часа вчера.Момче и момиче от Франция объркали  пътеката на връщане от върха и навлизат вдясно към река Друшлявица. Те попаднали  в стръмните скалисти улеи към реката, а след подхлъзване на момичето и свличане по склона се изплашвали и  подавали  сигнал за помощ на тел.112.В 20:35 ч. Георги В. Ботев, Захари Петров и Георги Илков от отряда  пристигнали на място при бедстващите туристи. Момичето е прегледано и е обработена травма на дясното коляно. След като са им предоставени храна и напитки, са съпроводени до Рилския манастир, откъдето са транспортирани до хотел в Благоевград.Акцията приключила успешно в 22:30 часа, съобщиха от спаситиелната служба.", "date": "2017.07.02", "title": " Спасители помогнаха на французи загубили се в Рила планина"}
{"url": "https://trud.bg/%d1%80%d0%be%d0%ba%d0%b5%d1%80%d0%b8-%d0%b2%d1%8a%d1%80%d1%82%d1%8f%d1%85%d0%b0-%d0%bc%d0%b0%d1%88%d0%b8%d0%bd%d0%b8-%d0%ba%d1%80%d0%b0%d0%b9-%d0%b4%d1%83%d0%bd%d0%b0%d0%b2/", "text": "Атрактивно управление на мотоциклети в центъра на Лом демонстрираха рокери, участници в Националния събор, организиран от мотоклуб „Ягула“, Община Лом и спонсори.Жегите не уплашиха мотоциклетисти и публиката, която възторжено аплодираше виртуозните им изпълнения с машините. Рокерският събор продължи на брега на Дунав с рок концерти, зрелищни съзтезания и потоци от бира.Националният събор на мотоциклетистите в Лом се провежда за 15-и път, по традиция за него край Дунав пристигат рокери от цялата страна. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Рокери въртяха машини край Дунав"}
{"url": "https://trud.bg/%d0%be%d0%bf%d0%b5%d1%80%d0%b5%d1%82%d0%b5%d0%bd-%d1%82%d0%b5%d0%b0%d1%82%d1%8a%d1%80-%d0%bf%d1%80%d0%b5%d0%b4%d1%81%d1%82%d0%b0%d0%b2%d1%8f-%d0%bd%d0%b0-%d1%86%d0%b0%d1%80%d0%b5%d0%b2%d0%b5%d1%86/", "text": "Красива приказка за любовта и за търсенето на едно изгубено съкровище ще разкаже сред естествения декор на крепостта Царевец Музикално-драматичен театър „Константин Кисимов” във Велико Търново. Професионалният оперетен театър ще участва за първи път във фестивала „Сцена на вековете“. Трупата ще представи едно от своите най-обичани заглавия – оперетата „Цигански барон“ на Йохан Щраус. Спектакълът е на 28 юли от 21 часа.„С участието си във Втория сезон на българските оперни театри на Царевец търновският храм на Мелпомена иска да заяви своята водеща позиция на оперетната сцена в България. Това място е завоювано с усилията на десетки български творци, които са били в екипа на МДТ през неговата 45-годишна история“, обясни директорът на търновския театър Васил Вълчев.Той посочи, че оперетета „Цигански барон“ присъства в репертоара на театъра от създаването му досега и едно от най-играните заглавия. „Избрахме да се представим с този спектакъл, защото архитектурната среда да откритата сцена на Царевец е в пълна симбиоза със сценографията. Действието в оперетата също се развива в разрушен замък“, каза театралният шеф.Сред руините на царския дровец на търновската крепост публиката ще види противопоставянето на два свята – на властта в лицето на граф Хомонай и на граф Карнеро и този на веселите цигани. На този фон се развива и вълнуващата любовна история на Сафи и Шандор Баринкай. Популярното заглавие на великотърновския театър е дело на гост-режисьора Юлия Маринова. Диригентската палка е поверена на Игор Богданов. Хореографията е на Катя Богданова, а художник е Лидия Къркеланова. В спектакъла участват солистите, хорът, оркестърът и балетът на МДТ, както и танцьорите от ансамбъл „Искра” при читалище „Искра” във Велико Търново. е щатен солист в Държавния музикален и балетен център – София. Тя завършва оперно пеене в НМА „Панчо Владигеров“ през 1983 г. и музикално сценична режисура през 2006 г. Като режисьор от 2008 г. насам създава 15 концерт-спектакли, 3 детски пиеси и оперетата „Цигански барон“. Като солист има над 50 роли в оперети и мюзикъли, сред които са Арсена от „Цигански барон“, Лиза от „Графиня Марица“, Орест от „Хубавата Елена“, Ми от „Страната на усмивките“, Пилар от „Андалусия“, Доли от „Фраскита“, Мини Фей от „Хелоу Доли“, Гъмби от „Котки“, Янка от „Българи от старо време“, „Лелята на Чарли“, „Мамзел Нитуш“, „Последен валс“, „Царицата на чардаша“, „Една нощ във Венеция“, „Виенска кръв“, „Баядерка“, „Службогонци“ и др. Участва в самостоятелни гастроли в Украйна, Кипър и Германия, както и в турнета с театъра в Европа и Япония. е роден в Москва, там завършва музикалното училище и след това – хорово дирижиране в Московската консерватория в класа на Владимир Минин и Бондар. След това е приет в Консерваторията в Санкт Петербург, където учи оперно-симфонично дирижиране при Фьодоров и Мусин. Пет години е диригент в Академичния музикален театър в Самара. През 1988 г. се завръща в Санкт Петербург, за да преподава в консерваторията, а от 1990-а е диригент в музикалния театър „Лазеркале“. След това се оказва в България и от 1994-та е диригент-постановчик в Музикалния театър „Стефан Македонски“ в София. Гастролирал е със състава на този театър в Япония, Германия, Швейцария, Холандия, Белгия и Люксембург. Сред заглавията, които е дирижирал у нас, са мюзикълите „Йосиф и фантастичната му пъстра дреха“, „Исус Христос Суперзвезда“, „Мис Сайгон“ и „Котките“, както и повечето познати и обичани заглавия от оперетния репертоар.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Оперетен театър представя на Царевец в Търново „Цигански барон“ на Щраус"}
{"url": "https://trud.bg/%d0%bd%d0%b5%d0%bd%d0%be-%d0%b4%d0%b8%d0%bc%d0%be%d0%b2-%d0%b1%d1%8a%d0%bb%d0%b3%d0%b0%d1%80%d0%b8%d1%8f-%d0%b4%d0%b0-%d0%bc%d0%be%d0%b6%d0%b5-%d0%b4%d0%b0-%d1%81%d0%b5-%d0%b2%d1%8a%d0%b7%d0%bf%d0%be/", "text": "Има голяма вероятност България да може да се възползва от дерогации по новата европейска директива, която задава по-високи екоизизквания към централите, заяви пред  министърът на околната среда и водите Нено Димов.„Новите завишени изисквания, които са приети от ЕС, се отнасят до централи, които са новоизградени. Това тия с 99%очистка, Второ за съществуващите централи има повишаване с около 1 % – от 96 очистката е станала 97%, но има един член, които е изключително важен за България, който казва, че централи, които работят на въглища и имат обективни причини, могат да ползват дерогации. Т. е дерогации, свързани с отклонение от нормите.“, обясни министърът.Той посочи и критириите, които трябва да бъдат изпълнени.„Първо е техническото състояние. Българските ТЕЦ-ове от басейна на Марица Изток отговарят изцяло на това. Второ е географското положение, т. е. че имаме български въглища, които се намират в района. Третото условие е това да не влошава екологичната обстановка в района, която за съжаление към днешната дата не се изпълнява. Ние имаме два от трите критерия и трябва просто да се справим с третия критерий. Знаете, че в района на Марица Изток има превишаване на серните окиси, но тук е още един плюс, който е за България – на практика директивата дава възможност за дерогации само когато говорим за серни окиси, точно случая, в който попадат нашите централи. Т. е. ние имаме много голяма степен на вероятност да се възползваме от тази дерогация, стига да се справим с третия критерий.“, коментира Нено Димов.Той обясни, че директивата все още не е публикувана, но операторите на централите трябва да започнат своя анализ, тъй като възможността се дава централа по централа и срокът за доказване е 6 месеца от влизането на документа в сила.Министърът коменитра и превишаването на нормите на замърсяване на въздуха и опасността на България да бъдат наложени санкции за това от ЕС за това.„Качеството на въздуха непрекъснато се подобрява и всяка следваща година показателите са по-добри, но все още не са достигнали, тези, които трябва да бъдат според европейското и в частност българското законодателство. Така че тенденцията е очевидна, но резултатът все още не е постигнат. За да ускорим тази дейност, са предприети две действия. Първото е още при предишното правителство Борисов 2 е сключен договор със Световната банка, която да направи цялостно обследване за мерките, които трябва да бъдат приети на държавно ниво, там, където общините не могат да се справят. Първият междинен резултат от това проучване очакваме през есента на 2017 година, а окончателното през зимата на 2018 година.Успоредно с това са формирани две работни групи, които вероятно ще бъдат обединени в една с оглед на още един проблем, за който вероятно ще говорим. Става дума , че основните източници на замърсяване на въздуха с фини прахови частици. В различните градове не е едно и също. Примерно в град като София бих очаквал, макар че резултатите все още не са излезли, че автомобилният транспорт е значително по-сериозен от битовото отопление, докато в други вероятно ще е точно обратното. Но за да бъдат предприети адекватни мерки и насочени, ние трябва да адресираме проблема за конкретния град, който е решаващ. Ако битовото отопление е основният проблем, трябва да се върви към това примерно въглищата и дървата, които се продават, да са с ниско съдържание на сяра и пепел и не е невъзможно да се каже, че цената, която също ще е по-висока, ще се компенсира от калоричността, която ще дават. Когато печелиш нещо, задължително губиш нещо друго, то от другата страната на кантара стои здравето и качеството на въздуха.“, обясни министърът на околната среда и водите.Нено Димов посочи набелязаните етапи във връзка с мерките, свързани с катализаторите на автомобилите.„Катализаторите е втората посока, в която е започнато да се работи, като етапите, за които говорим, първото нещо, естествено аз ще изчакам работната група с техническите предложения, които ще направят, но първото нещо за мен е това кола без катализатор да не може да има първа регистрация. Втората стъпка, това са пунктовете, където се правят годишните технически прегледи, да се засили много сериозно контролът и там да не може да се дава този стикер за техническа годност на колата, ако няма катализатор. Третата стъпка е насочена към онези сервизи, които включително рекламират свалянето , а не замяната на катализатори, четвъртата стъпка да видим как ще се справим с кражбите на катализатори и петата, стъпка, която може би е най-трудната, е изграждането на културата, това е човек да знае, че това е полезно и всъщност тези спестени пари са спестени от едно място, но отиват в друго.“, обясни министърът.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Нено Димов: България ще може да се възползва от дерогации по нова европейска директива за екоизисквания към централите"}
{"url": "https://trud.bg/10-%d1%87%d0%be%d0%b2%d0%b5%d0%ba%d0%b0-%d1%81%d0%b0-%d0%bf%d0%be%d1%82%d1%8a%d1%80%d1%81%d0%b8%d0%bb%d0%b8-%d0%bf%d0%be%d0%bc%d0%be%d1%89-%d0%b2-%d0%bf%d0%b8%d1%80%d0%be%d0%b3%d0%be%d0%b2-%d0%b7/", "text": "10 човека са потърсили помощ в спешното на „Пирогов“ заради жегите на 1 юли. Това съобщиха от пресцентъра на лечебното заведение.Най-често е заради хипертонични кризи. Пациентите са прегледани и изследвани в спешното на „Пирогов „.След като са медикирани, те са освободени.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " 10 човека са потърсили помощ в „Пирогов“ заради жегата"}
{"url": "https://trud.bg/%d0%be%d1%86%d0%b5%d0%bb%d1%8f%d0%bb%d0%b0-%d1%81%d0%bb%d0%b5%d0%b4-%d0%b4%d0%b5%d0%bf%d0%be%d1%80%d1%82%d0%b0%d1%86%d0%b8%d1%8f%d1%82%d0%b0-%d0%bd%d0%b0-%d0%ba%d1%80%d0%b8%d0%bc%d1%81%d0%ba%d0%b8/", "text": "Днес Мелания Дучева е на 80 г. Когато нямала още 7 г., тя с цялото є семейство – майка, братя (най-малкият още нямал две годинки), сестра и и 80-годишният дядо – били депортирани от Крим в Пермския край.Тогава семейство Дучеви живеели в Желябовка. Селото било наречено на революционера Андрей Желябов, един от организаторите на убийството на император Александър II (1881 г.). Кирил Дучев – бащата на Мелания, бил сред създателите на местния колхоз, където бил най-добрият тракторист и комбайнер.Когато войната започнала, той се включил в партизански отряд. След освобождаването на полуострова през април 1944 г. влязъл в редовете на Червената армия и участвал в освобождаването на Европа. А на 24 юни 1944 г. призори почукали на врата на дома на Дучеви.“Беше на зазоряване, горе-долу в 4 часа сутринта. Събудихме се и не разбрахме какво става. Стоят войници и казват, че имаме 15 минути да си съберем багажа. След това ни натовариха на каруци и ни откараха на гарата, където ни натовариха на влакове…”, разказва Мелания Дучева . Вагоните не били пътнически, а товарни.Хората имали толкова храна, колкото успели да вземат от домовете си. За да нахрани децата си, майката на Мелания на една от гарите се измъкнала от вагона, за да размени златната си халка срещу хляб и мляко. Замалко да изпусне влака. Децата се разплакали, ко нако я видели, че се прибира, се развикали: “Мама ни донесе хляб и мляко!”На една от гарите местните жители попитали охраната кого возят. Врагове на народа, отговорили. Тогава един от местните се провикнал “Какво ги изселвате, какво ги возите насам-натам, трябва направо да ги разстреляте, тук – на място.” Като чул тези думи, Фьодор – 80-годишният дядо на Мелания, починал в ръцете на майка й. Погребали го на тази малка безименна гара.Изселените били докарани в Чердин в Пермска област. Там става студено още през август, когато често пада и първият сняг. От гарата българите били откарани с шейни.Част от депортираните, сред които и Дучеви, били настанени в бараки с германски военнопленници. Така те живели цяла година. Работа нямало. 14-годишният Фьодор, брат на Мелания, помагал на местните за къшей хляб и малко картофи.Година по-късно при тях дошъл бащата Кирил, който се завърнал от фронта. Заедно с него семейството се преместило в село Болшая Соснова. То се намирало в 20-километрова зона, чието напускане било забранено. Бащата започнал работа като механик в колхоз, а майката – като чистачка в училище. Дучеви получили малка стая, в която се настанили всички – бащата, майката, Мелания и сестра й и тримата братя.“В колхоза отглеждаха грах. Хранехме се с него на закуска, обяд и вечеря”, разказва Мелания Дучева. Оттогава тя не може не само да понася, но и да гледа грах. Понякога имали късмет да намерят малко месо – обикновено вътрешности от някое заклано говедо.Баща й не доживял връщането в Крим, починал през 1951 г. Децата отишли да работят, за да припечелват пари. Едва 14-годишната Мелания се захванала със свличане на дървени трупи по реките. Веднъж тя паднала между две такива трупи във водата и едва не била премазана.По-късно етническата българка работила в комбинат за целулоза. Там започнала да се занимава с художествена самодейност, която се оказала нейното призвание. През 1961 г. Мелания Дучева завършила диригентския факултет в Пермското музикално училище. Станала учителка по музика.През 1965 г. семейството се преселило в Украйна, в Днепропетровска област. За завръщане в Крим тогава не можело да става и дума – не разрешавали на депортирани.По-късно Мелания се омъжила и се преселила със съпруга си в украинския град Белая Церков.След трагедията в Чернобил през 1986 г. тя можела отново да отиде в Крим, но не за постоянно. Била представител на обществена организация, която осигурявала на засегнатите от радиацията свежи плодове от полуострова. Тогава имала възможност да види родното си село – след повече от 40 години.Тя се завърнала в Крим чак през 1992 г.Мелания Дучева се опитва за възстанови корените на българския си род. Установила, че Дучеви пристигнали в Крим в края на ХIХ век от Бургас.", "date": "2017.07.02", "title": " Оцеляла след депортацията на кримските българи пред ТАСС: Казваха ни, че трябва  да ни разстрелят, не да ни изселват\t\t\t"}
{"url": "https://trud.bg/%d1%82%d0%b0%d0%b9%d0%bd%d0%b8%d1%82%d0%b5-%d0%bd%d0%b0-%d1%81%d1%8a%d0%ba%d1%80%d0%be%d0%b2%d0%b8%d1%89%d0%b5-%d0%be%d1%82-%d0%bd%d0%b0%d0%b4-%d1%81%d0%b5%d0%bd%d1%82-%d0%bc%d0%b8%d0%ba/", "text": "Националният исторически музей (НИМ) издаде луксозна книжка с хубави снимки за най-загадъчното старобългарско съкровище – съкровището от Над Сент Миклош, която е част от поредицата “Колекциите на Националния исторически музей”.Над Сент Миклош е село в Трансилвания, което сега е в границата на Румъния, но когато е намерено е било в пределите на Австро-Унгария. Оригиналът на съкровището е изложен във Виенския музей на история на изкуството. В момента виенската експозиция гостува на Националния археологически музей в София и може да бъде разгледана до 9 юли.В австрийския музей съкровището е анотирано като прабългарско и се смята, че е от IX век. Въпреки това учените спорят за произхода му – различни мнения твърдят, че то е аварско, тюркско или с печенежки произход.През 70-те години на миналия век, когато Людмила Живкова е министър на културата, австрийският канцлер Бруно Крайски подарява на българската държава абсолютно точно до милиметър копие на съкровището, което днес е част от експозицията на Националния исторически музей в София.Преди години пред вестник “Труд” група изтъкнати български историци, сред които и проф. Божидар Димитров, изказаха хипотезата, че съкровището е принадлежало лично на хан Аспарух.То е намерено на 3 юли 1799 г. При прокопаване на изкоп за оградата на дворното си място, на дълбочина само от една стъпка селянинът Неза Вуин, жител на банатското село Над Сент Миклош (дн. Сънниколау Маре, Румъния), се натъква на едно от най-забележителните съкровища от Средновековието – добре познатото и у нас съкровище от Над Сент Миклош (Св.Никола Велики).Това са 23 златни съда с общо тегло 9,925 кг, които той продава на две части: едната на двама православни търговци – Трандафил Пандович и Марк Димитриевич, а другата – на златаря Янкович. След някои перипетии, при които част от съкровището е отнесено дори в Санкт Петербург за продажба (за щастие неосъществена), в началото на август същата година почти цялото съкровище е събрано в град Пеща. От него липсват (и досега) дръжките на кани №1 и 2. Разследването на обстоятелствата около намирането му, предприето от властите скоро след откриването му, установява и други по-незначителни липси. И до днес обаче съществува подозрение, че не всички намерени съдове са били прибрани от семейството на откривателя.Новината за находката бързо се разнася из Пеща и главният съдия на града Янош Борарош изпраща по този повод доклад до службите във Виена. На 18 септември 1799 г. абат Нойман, директор на виенската императорска и кралска антична сбирка, уведомява началника на кралската канцелария за находката и го моли да убеди императора да се разпореди съкровището, което в онзи момент се намира в Пеща, да бъде пренесено във Виена и предадено на Античната сбирка. Абат Нойман не забравя да изтъкне и предимствата управляваната от него служба да придобие находката. Само седмица по-късно, на 25 септември, имперската канцелария уведомява абата, че император Франц вече е разпоредил това да бъде направено. Малко по-късно, в първите дни на октомври, съкровището е вече във Виена. Днес то, по чудо оцеляло след Наполеоновите войни, след бунтовните събития от 1848-1849 г., след двете световни войни, се пази в сбирките на Музея за история на изкуството във Виена и основателно се смята за един от съхраняваните там шедьоври. Поради многобройните нерешени проблеми, които то поставя – за датировката му, за принадлежността към една или друга средновековна общност, за мястото на производство на отделните съдове, за смисъла на надписите, гравирани по някои от тях и пр. – учените и до днес не са загубили интерес към проучването му.Стефан Шонвизнер оповестява находката за пръв път в научната литература в труда си “Унгарски известия по монетното дело от началото до наши дни”, издаден в Буда през 1801 г. След историческа справка за обстоятелствата, при които е намерено, той дава кратко описание на всеки от предметите, а в заключението на труда си изказва предположение, че вероятно “това съкровище е било притежание на някой княз на българите, тъй като те са вледели тези земи преди идването на унгарците”.Това първо изследване е последвано през 1850 г. от публикация на съкровището от Йозеф Арнет, директор на Монетния кабинет и древностите във Виена, но наистина голяма крачка към научното осмисляне на находката е направена 34 години по-късно от Йожеф Хампел. В отделен труд, посветен единствено на това съкровище, издаден през 1884 г. на унгарски, а през следващата година и на немски, Хампел го представя за пръв път съобразно изискванията на тогавашната наука. Освен коректното описание на съдовете, което обогатява и с чудесни графични изображения, той извършва и първите задълбочени стилови анализи. Прави и поредния опит да разгадае произхода му, основавайки се предимно на прочита на надписите, гравирани върху някои от съдовете. Хампел е и първият учен, който предлага номерацията на отделните предмети, което се използва и досега.Последвалите публикации върху Над-Сент-Миклошкото съкровище са толкова много, че само списъкът им може да бъде издаден като отделна книга. В значителен брой от тях авторите им, нерядко изневерявайки на принципите на научната добросъвестност и плащайки дан на личните си пристрастия, се стремят да докажат ту, че съкровището е българско, ту че е печенежко, ту че е унгарско, ту че е аварско, ту че е хазарско. Вероятно тези спорове ще продължат поне докато не бъдат установени със сигурност както времето на укриване на съкровището, така и производствените центрове на съставящите го съдове, тъй като отдавна е изяснено, че те не са изработени по едно и също време и в едно и също златарско ателие, а и докато не бъдат извършени достатъчно убедителни преводи на текстовете върху тях и на отделни знаци, които всъщност свързват твърде разнообразните по произхода им предмети в обща цялост. Сигурно е, че докато не се издират и не се въведат в работа по проучването му нови писмени източници и докато не се открият достатъчно сигурни паралели, които дават “здрава опора” за решаването на спорните въпроси, предположенията около Над-Сент-Миклошкото съкровище ще се множат, без да се стигне до окончателно решение на проблемите, с които се сблъскват учените. Дотогава обаче всяка добре мотивирана хипотеза би била полезна крачка по пътя на проучването му.В заключение трябва да се спомене, че установяването през последните десетилетия на все повече зороастрийски ирански елементи, характеризиращи оформлението и декорацията на значителен брой от съдовете, придава допълнителна тежест на виждането, че съкровището е било най-малкото ползвано в прабългарска среда, тъй като от близо век вече се трупат повече свидетелства, че иранските елементи не само присъстват, а може би са и в основата на културата на създателите на Първото българско царство.", "date": "2017.07.02", "title": " Тайните на съкровището от Над Сент Миклош\t\t\t"}
{"url": "https://trud.bg/%d0%b4%d0%b6%d0%b5%d0%b9%d0%ba-%d0%b4%d0%b6%d0%b8%d0%bb%d0%b5%d0%bd%d1%85%d0%be%d0%bb-%d0%be%d0%b1%d0%b8%d1%87%d0%b0%d0%bc-%d0%b4%d0%b0-%d1%81%d0%b5-%d0%b3%d1%80%d0%b8%d0%b6%d0%b0-%d0%b7%d0%b0-%d1%81/", "text": "– Мистър Джиленхол, новият ви филм Okja изглежда много актуален в контекста на турбулентния и нажежен политически климат в момента, не мислите ли?– Не бих могъл да си представя по-подходящо време за излизането на подобна продукция, която има толкова важни послания за опазването на природата. Околната среда е изключително важна тема за всички на планетата и смятам, че Okja успява да представи емоционално и интелектуално ангажиращ поглед към ситуацията, в която се намираме. Сега е времето да бъдем фокусирани върху проблемите с прекомерната индустриализация и консумация, с огромното количество производство, което неминуемо се отразява на животинските и растителни видове, обитаващи това прекрасно синьо кълбо, което наричаме свой дом. Защото Земята е дом за всички.– Вие сте силно ангажиран с околната среда. Това ли е една от най-големите ви грижи извън актьорската професия.– Да, точно така. Би трябвало да е сред приоритетите на всички ни. Новият филм, в който участвам, е история за едно малко момиче и нейната връзка с едно нежно създание. Но през този естетически и драматургичен ключ ние разгръщаме важни теми за опазването на природата. Както казах и преди, не бих могъл да си представя, че има по-подходящо време за излизането на такъв филм. Надявам се, че Okja ще достигне до максимален брой зрители, ще докосне техните сърца, ще ги развълнува и ще ги накара да се замислят за някои важни неща, които касаят всички хора на планетата.– Вие сте играл роли в някои наистина удивителни филми. И почти винаги сте в прекрасна физическа форма. Притеснява ли ви определението „секс-символ”?– Надявам се, че мога да бъда нещо повече от това. Наистина обичам това, което правя и давам 100% от себе си за всеки филм, в който участвам. Силно вярвам във физическата трансформация за всеки образ. Обичам да навлизам в образа, да потъвам в персонажа, да се потапям във вътрешния психологически свят на героя, който ми е отреден от сценария. А когато от мен се изисква да вляза в топ форма за някой филм, то аз винаги се старая да постигна максималните резултати и да изглеждам наистина впечатляващо.– Вие нямате репутацията на човек, който обича да се къпе в славата и да се радва на бонусите, които холивудският успех носи на звездите. Така ли е?– Да, не мисля, че това е част от моя характер. Аз съм доста скромен и срамежлив човек. Много държа на личното си пространство. Но съм наясно, че като актьор аз позиционирам себе си в публичното пространство. Знам, че публиката харесва филмови звезди. Смея да твърдя, че ставам все по-уверен в това амплоа и се справям все по-добре с тази част от живота си. Ставам все по-добра кинозвезда. Но все пак винаги бих предпочел да отида на планина с приятели или да изпия някоя бира в хубава компания, да се посмея с близки хора, отколкото да крача по червения килим за някаква лъскава премиера. Това може никога да не се промени.– Мислите ли за сериозна връзка?– Да, мисля, че времето да се задомя вече е дошло. Всеки минава през различни фази в своя житейски път и в един момент човек се изморява от пътуването по света и иска да даде начало на нещо стабилно, да основе своя дом и семейство.– Какво е отношението ви към екстремните преживявания. Имате ли нужда от адреналин, като например колегата ви Том Круз, който често сам прави каскадите си?– Правил съм доста страшнички неща в кариерата си, един път за малко щях да умра от измръзване докато снимахме „Еверест”, но търсенето на тръпка не е онова, което ме дефинира като личност. Мисля, че изследването на човешки отношения може да бъде точно толкова вълнуващо, колкото и среща с опасността. Знам си границите и има някои неща, които никога не бих направил.– Какво си мислите, когато хората ви казват, че заслужавате да спечелите „Оскар”?– Наградите гъделичкат и възбуждат детето във всеки от нас. Печелиш, празнуваш, а на следващия ден отново трябва да отидеш на работа. И всъщност това е нещото, което най-много обичам – самата работа. Актьорската игра ми носи най-голямо удоволствие. Ако, разбира се, и самият филм се получи. Това все пак са два часа от вашия живот. Когато хората останат доволни от филм с мое участие се чувствам прекрасно и не бих могъл да искам нещо повече. Бях изключително щастлив от приема на филми като „Дони Дарко”, „Затворници”, „Враг”, „Лешояда”, „Снайперисти”… Работил съм с някои от най-добрите режисьори на нашето време и съм научил толкова много от тях. Това е неоценимо и ме е обогатило повече от всичко.– Искате ли да имате деца?– Да, искам. Мисля, че ще стане, когато дойде точното време. Трябва да се получи органично, не бих искал да форсирам събитията.– Все още сте в добра форма. Много ли тренирате?– Обичам да се грижа за себе си. Бих искал да поостана на тази земя за известно време. Човек трябва да полага грижи за тялото и съзнанието си. По принцип държа да съм във форма.", "date": "2017.07.02", "title": " Джейк Джиленхол: Обичам да се грижа за себе си"}
{"url": "https://trud.bg/%d0%bd%d0%b0%d0%b3%d1%80%d0%b0%d0%b4%d0%b8%d1%85%d0%b0-%d0%bf%d0%be%d0%b1%d0%b5%d0%b4%d0%b8%d1%82%d0%b5%d0%bb%d0%b8%d1%82%d0%b5-%d0%b2%d1%8a%d0%b2-%d0%b2%d1%82%d0%be%d1%80%d0%be%d1%82%d0%be-%d0%b8/", "text": "Официалната церемония по награждаване на отличените в Националния литературен конкурс „С море в сърцето” се проведе на 1юли 2017 г. в Лятното кино на град Царево.В третото издание на конкурса участие взеха над двеста автори, чиито текстове бяха оценени от тричленно жури в състав: проф. дн Боян Биолчев (председател) – филолог, сценарист и белетрист, Милена Лилова- поетеса, Николай Табаков – писател и издател. Съгласно класирането на журито, наградените в раздел проза са:Антония Атанасова (1-во място), Иванка Краева (2-ро място), Николай Мирков (3-то място),в раздел поезия : Кръстьо Раленков (1-во място), Мария Панайотова (2-ро място), Минко Танев (3-то място).Отличените автори, заели призовите места, получиха, парична награда, плакет и грамота. В приветствените си думи към участниците и публиката кмета Лапчев подчерта, че се чувства задължен да подкрепя хората, които чрез перото изразяват своите чувства към морето и в негово лице талантливите писатели на България имат постоянен приятел. Специален гост на церемонията по награждаване бе народният представител г-жа Диана Саватева.Участници и публика в Националния литературен конкурс „С мре в сърцето“ бяха поздравени от децата от Школата по пиано с ръководител г-жа Костова.Тридесет от текстовете на номинираните и участници са събрани в сборник, издание на община Царево, който скоро ще бъде достъпен и в електронен формат.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Наградиха победителите във второто издание на Национален литературен конкурс „С море в сърцето”"}
{"url": "https://trud.bg/%d0%b8%d0%b2%d0%b0%d0%bd-%d0%b8%d0%b2%d0%b0%d0%bd%d0%be%d0%b2-%d1%86%d0%b5%d0%bd%d0%b0%d1%82%d0%b0-%d0%bd%d0%b0-%d0%bf%d0%b0%d1%80%d0%bd%d0%be%d1%82%d0%be-%d0%b8-%d1%82%d0%be%d0%bf%d0%bb%d0%b0%d1%82/", "text": "Възможно е цената на парното и топлата вода да бъде намалена, ако природният газ поевтинее значително. Това обяви пред  председателят на Комисията за енергийно и водно регулиране Иван Иванов.„Ако природният газ надмине повече с пет процента, ние ще активираме тази възможност за промяна на цената на топлинната енергия за потребителите.“, уточни той.Иванов добави, че цената на природния газ може да бъде намалена през септември, без да уточнява с колко.Той се противопостави на идеята държавата да субсидира електроенергията от АЕЦ Белене, ако проектът бъде реализиран.„Ще се противопоставя категорично на такова държавно участие, което да доведе до повишаване на добавката „задължение към обществото“, което трябва да плащат всички български потребители и бизнес, и битови потребители. Не трябва да допуснем българският потребител в следващите десетилетия да изплаща едно неразумно решение, което да ги натовари тях.“, коментира Иванов.„В никакъв случай ангажимент за дългосрочно изкупуване на енергията на преференциални цени. Това е недопустимо за българските потребители в дългосрочен план.“, допълни председателят на КЕВР. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Иван Иванов: Цената на парното и топлата вода ще намалее, ако природният газ поевтинее\t\t\t"}
{"url": "https://trud.bg/%d0%bd%d0%b5%d0%bb%d0%b5%d0%b3%d0%b0%d0%bb%d0%b5%d0%bd-%d0%bf%d1%80%d0%b5%d1%81%d0%b5%d0%bb%d0%bd%d0%b8%d0%ba-%d0%b5-%d0%bf%d0%be%d1%87%d0%b8%d0%bd%d0%b0%d0%bb-%d0%be%d1%82-%d0%b7%d0%b0%d0%b4%d1%83/", "text": "40-годишен нелегален мигрант е починал от задушаване в ТИР, пътуващ към Бългрия, предаде БТА.Това установиха турските гранични власти, предприели проверка на ТИР-а, който е пристигнал на ГКПП Капъкуле на път за България.В ТИР-а били открити още шестима, изпаднали в безсъзнание също от задушаване. Те били откарани в болницата в Одрин, като петима от тях вече са изписани, но лечението на един продължава.При разследването е установено, че преселниците са от Пакистан и Афганистан. Не се съобщава самоличността на шофьора на ТИР-а.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Нелегален преселник е починал от задушаване в ТИР, пътуващ към България\t\t\t"}
{"url": "https://trud.bg/%d1%84%d0%b5%d1%81%d1%82%d0%b8%d0%b2%d0%b0%d0%bb-%d0%bd%d0%b0-%d0%b0%d0%b7%d0%b8%d0%b0%d1%82%d1%81%d0%ba%d0%b0%d1%82%d0%b0-%d0%ba%d1%83%d0%bb%d1%82%d1%83%d1%80%d0%b0-%d1%81%d0%b5-%d0%bf%d1%80%d0%be/", "text": "Фестивал на азиатската култура се провежда в Борисовата градина в София. Форумът се организира от дипломатическия корпус на азиатските държави и има за цел да популяризира културно-историческото наследство на континента Азия – изкуство, специфични занаяти, фолклор, кулинария.Той е организиран от посолствата на Виетнам, Индия, Индонезия, Иран, Китай, Монголия, Пакистан, Палестина, Сирия, Тайланд, Филипините, Южна Корея и Япония.Фестивалът започна в 11:00 ч. и ще продължи до 20:00 ч. Събитието бе открито от вицепрезидента на България Илияна Йотова, министъра на туризма Николина Ангелкова, , Н. Пр. посланикът на Индонезия г-жа Сри Астари Расджид, Н. Пр. посланикът на Палестина д-р Ахмед Ал Матдбух и представители на дванадесетте азиатски посолства у нас.Те посрещнаха посетителите на екзотичното събитие със специално организиран парад, в който се включиха лично посланиците на 12-те държави и над 50 атрактивни азиатски изпълнители в традиционни костюми.Над 120 участници и над 30 активности от екзотичния континент ще бъдат представени в неделния ден – сред тях типични за азиатската култура танци, музика, изкуство, кухня, природа и традиции.За децата са предвидени различни занимания, сред които китайски начин за изрязване на хартия, индонезийски игри, представяне на косплей герои от Япония и други. Посетителите на Фестивала ще могат да се снимат с участниците в специалния фото-кът. Партньор на събитието е Международният дамски клуб, който ще продава талони за томбола за големите награди – 2 билета от Turkish Airlines до избрана азиатска дестинация и 15 ваучера за фитнес, масаж или спа процедури, осигурени от Виктория СПА.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Фестивал на азиатската култура се провежда в София"}
{"url": "https://trud.bg/%d0%bd%d0%b5%d0%bc%d1%81%d0%ba%d0%b8-%d0%b4%d0%b0%d1%80%d0%b8%d1%82%d0%b5%d0%bb%d0%b8-%d0%bf%d0%be%d1%81%d0%b5%d1%82%d0%b8%d1%85%d0%b0-%d0%be%d0%b1%d0%bd%d0%be%d0%b2%d0%b5%d0%bd%d0%b0%d1%82%d0%b0/", "text": "Представители на немската фондация „Помощ за България“ посетиха в неделя Отделението по педиатрия в МБАЛ „Свети Иван Рилски“ в Горна Оряховица, за да разгледат извършените ремонти в него с дарени от тях средства. Председателят на благотворителната организация Юрген Мюлер, съпругата му Риа Мюлер, Зилке Лоренц и доброволката от българска страна Изабел Шимидова бяха посрещнати от управителя на болницата д-р Иван Иванов и от част от екипа в отделението.В детското отделение бяха извършени ремонти на кухненския бокс, в който се приготвя млечната кухня и на няколко стаи за бебета на стойност 6000 лева, осигурени от „Помощ за България“. Помещението за млечна кухня е напълно ремонтирано с нов санитарен фаянс, теракота, нови шкафове и закупена бяла техника – бойлер, хладилник и микровълнова печка. Боксовете за бебета са освежени и обновени. Това е вторият поред дарителски жест на организацията в горнооряховската болница. През миналата година германците осигуриха близо 12 000 лева за пълен ремонт на санитарните възли, които бяха в плачевно състояние и заради тях имаше опасност РЗИ да затвори отделението.По традиция фондация „Помощ за България“ от години подпомага социални и здравни заведения, както и болни дечица, и социално слаби семейства във великотърновска област. Тримата благотворители от Германия са в областта от 28 юни. За краткия си престой те са имали много интензивна работна програма.В четвъртък са организирали екскурзия на 45 деца от Кризисния център в Балван и от Центъра за деца от семеен тип във Велико Търново до Арбанаси и Петропавловския манастир. След кратката разходка в селището, децата са яздили коне и понита в конната база „Калоян“. След това са посетили и Петропавловския манастир, и в района са игри на открито.Немските им приятели са ги зарадвали с играчки и спортни пособия- федербали, водни пистолети и др. Освен транспорта и всички разходи по атракциите, те са им организирали и обяд в комплекс „Манастира“. На следващия ден германците са посетили Полски Тръмбеш, за да подпомогнат няколко социално слаби семейства, които са им посочени от местната управа.За шест семейства в нужда те са осигурили лекарства и храни. От фондацията са провели и срещи с ръководствата на Помощното училище „Теодосий Търновски“ и на Дома за деца, лишени от родителски грижи в Ново село. Основна тема на разговора е била запазването на програмата за втора закуска за децата, която също се финансира от „Помощ за България“. От 4 години германците финансират целогодишно втора закуска за 70 деца от дома за сираци, като тя се осигурява чрез кетъринг.Благотворителите споделиха, че си партнират успешно със здравните и социални заведения от региона, които са коректни партньори и представят изрядна отчетност за даренията, затова и подпомагането им продължава.След посещението си в болницата днес, немските гости отпътуваха към семейството на 11-годишното великотърновче Пресиян, което страда от мускулна дистрофия, за да му окажат подкрепа с хранителни продукти.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Немски дарители посетиха обновената с техни средства педиатрия в Горна Оряховица"}
{"url": "https://trud.bg/%d0%b7%d0%b0%d0%b4%d1%80%d1%8a%d1%81%d1%82%d0%b2%d0%b0%d0%bd%d0%b8%d1%8f-%d0%b1%d0%bb%d0%be%d0%ba%d0%b8%d1%80%d0%b0%d1%85%d0%b0-%d1%85%d1%8a%d1%80%d0%b2%d0%b0%d1%82%d0%b8%d1%8f/", "text": "Хърватия е блокирана от огромни задръствания. На места колоната от столицата Загреб към морските курорти достигна 14 километра, съобщава .В Хърватия поне температурите са напълно поносими за разлика от тези в Гърция, където термометрите отчетоха до 45 градуса на сянка.Местните власти предложиха безплатни климатизирани помещения за социално слаби, възрастни и семейства с деца.Очаква се температурите да спаднат рязко с 10 градуса от утре.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Задръствания блокираха Хърватия"}
{"url": "https://trud.bg/%d0%b4%d0%be%d0%b1%d1%80%d0%b0-%d0%bf%d0%be%d0%bb%d0%b8%d1%87%d0%b1%d0%b0-%d1%80%d0%b8%d0%b1%d0%b0%d1%80%d0%b8-%d1%85%d0%b2%d0%b0%d0%bd%d0%b0%d1%85%d0%b0-%d0%bc%d0%b0%d0%b9%d0%ba%d0%b8-%d0%bf%d0%b0/", "text": "Рибари хванаха майки паламуд и няколко турука. Това е изключително добра поличба- че най- вероятно ще има много паламуд и тази есен, както миналата година. А тогава уловът беше незапомнен от години.Майките – паламуд вече са хвърлили хайвера си и в началото на юли той трябва да се люпи. Това съобщиха пред Труд рибари и споделиха, че миналата година първата циганка била уловена на 1- ви юли. В началото на август, пак миналото лято,  те хванаха паламуд на въдици за сафрид. Паламудът е още малък, така наречената „циганка“- 90- 100 грама, но това че подрани е добра поличба, прогнозираха тогава те и излязоха прави. А сега още по- рано се натъкват на майките.Рибарите са решили да запалят свещички на патрона си Свети Николай, който да им донесе пак същата слука. „Не ламтим за повече, нека да е както миналия сезон“, казват морските вълци.От десетина дни те ловят и дребен сафрид. На даляните изкарват по 200- 400 килограма всяка сутрин, а на чепаре слуката също е добра. Лови се и попче, това е за лятото, коментираха риболовците.Те потвърдиха, че край лодките им играят много малки делфини, но засега нямало случай на намерени мъртви бозайници, покосени от масова смърт както бе миналата година, когато се оказа, че за умрели от шарка.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Добра поличба: Рибари хванаха майки – паламуд"}
{"url": "https://trud.bg/%d0%b6%d0%b5%d0%bd%d0%b0-%d1%81%d1%82%d1%80%d0%be%d0%b8-%d0%ba%d1%8a%d1%89%d0%b8-%d0%bd%d0%b0-200-%d0%b3%d0%be%d0%b4%d0%b8%d0%bd%d0%b8-%d0%b2-%d0%bc%d0%b8%d0%bd%d0%b8-%d0%b2%d0%b0%d1%80%d0%b8%d0%b0/", "text": "Може ли днес да си купиш къща на столетие за 100-200 лева? Красива, обитаема, със струпани дърва за огрев и бали слама в плевнята, а може и изоставена с потрошени прозорци и издънен покрив. Да, само трябва да откриеш строителката Светлана Митева. Бившата декораторка на стъкло и порцелан от град Нови пазар сега е изкусен майстор, но само на стари домове. Не че новите луксозни сгради и спретнати санирани блокове не си струват. Но друго е да можеш да изградиш къща, в която е преминал животът на няколко поколения.„Влюбена съм в българските възрожденски домове“, признава Светлана. И като няма пари за голяма, решила да създава с ръцете си умалени модели на тези нашенски чудеса. По нашия край в Шуменско няма точно с такава архитектура, обяснява Светлана и признава, че когато отишла в Родопите, се вдъхновила за начинанието.„Идете в село Лещен и ще ме разберете. Там времето е спряло. Неописуема красота и спокойствие излъчва това село. Не съм очаквала“, признава майсторката. Дори и хората са по-различни, много мили, спокойни, човечни. Но настоява, че непременно всичко “трябва да се види с очи и да се почувства с душа“. Същото е и в близкото село Ковачевица, в Етъра. Там старите къщи са защитени и със сигурност ще се запазят, но има десетки села у нас, където българското богатство се руши и бавно чезне. Някъде наследниците не могат да се разберат и от някогашните къщи вече са останали само озъбени стени към небето, другаде крадци са изпреварили собствениците и са опустошили всичко…Затова Светлана започнала да строи къщите на старите майстори. Прави ги толкова истински, че като ги погледнеш, ти се иска да влезеш вътре. Действа у дома, на масата в кухнята. Но работи не с пластмаса, гума или глина. А като истински строител с цимент, дърво и камък. Изпод ръцете й вече е излязло цяло голямо село само от къщи на 100-200 години. И както тя казва, всяка е съчинена от нейното въображение. Понеже мащабът е приблизително 1:20, вече са й отишли три торби от основния строителен материал всяка по 25 кг. Здравият цимент в къщите й е моделиран така, че прилича на кирпич. Зависи как ще го обработиш и оцветиш, пояснява майсторката. И като всяко населено място и Светлиното е пълно с обитаеми, пълни с живот къщи и грохнали, тъжни, зарязани от стопаните им.При първите дървото в градежа се оцветява във всички нюанси на кафеникавото, а при изоставените властва сивото, синкаво до черно. Светлана издава, че в началото ползвала клони от лешникови издънки. Много трудно се обработвали. После по съвет на друг опитен в занаята с мини къщите, започнала да купува клечки за захарен памук и за сладолед.За градежа на малка къща отива поне седмица време. Но по-голям имот на два ката, със стълби, чардак, плевня и обор за животните се гради и за месец. Който си мисли, че е лесна работа, се лъже. Редене на покрив с мини каменни плочи може да отнеме толкова, колкото майсторите да покрият истинска къща. Светлана си е пренесла камъни от Родопите и ги цепи с чук, като каменоделците. Хванала му е цаката и казва, че вижда резките на камъка, бие и така изкарва правилни люспи. Същата работа може да свърши и кората на иглолистно дърво. По-лесно се обработва и е по-евтино. За строителката е важно къщите да изглеждат автентично, затова се старае да постави чак зеления мъх, който често превзема старите смълчани домове.Чуди се дали еколози няма да я укорят, но за изкуството си го е събирала от местността Патлейна край старата столица Велики Преслав. Също и по поляните на историко-археологическия резерват „Мадара“. Все святи места за българите.Най-хубавото е, че българите ценят и купуват, и стегнати, и изоставени къщи. Всяка си има обаянието. Дори потрошените прозорчета и пробитите покриви са очарователни за мнозина. А Светлана усетила, че я бива в строенето, когато й писали истински строители. Зърнали къщите й на снимки в интернет. Зрителната измама е тотална, макетите изглеждат като къщи в реални размери, от които всеки миг може да излезе старица и да започне да мете с метлата подпряна на дувара. И те започнали да пишат коментари как най-лесно може да се ремонтира покрива с тежките каменни плочи, разказва през смях строителката. Изобщо не разбрали, че това са къщи, градени с пинсети и шпатулки за декорация.Светлана обаче признава, че от мини строителството не може да се издържа. Цените са от 70 лв. за малките модели, които се побират в дланите й до максимум 250 лв. за най-големите имоти. Вече знае, че състоятелните хора повече се пазарят. Има опит от фирмаджия, който реновирал стара къща, но в същото време искал да я има и в порутения й вид. Така по две снимки Светла създала пълно копие на дома със 17 прозореца, изкъртени греди, зеещи врати и множество стопански постройки. За цял месец работа получила 40% от минималната заплата.Ако не се брои творчеството й, тя е безработна от 4 г. Семейството разчита на съпруга й, който е шофьор и обикаля цяла България. Изучили са двама студенти. „Справяли сме се. Нормален живот, без да се лишаваме от нищо. Не сме богати, само с моженето си. А това е по-голямо богатство, отколкото да имаш пари. Те развалят човека. Който ги има, пак може да не е щастлив, затова не искам много“, разсъждава Светла. И ще продължава да утвърждава българската красота с ръцете си, защото след две свои изложби вижда, че се цени. Връзката с миналото не е прекъсната, убеждава се тя всеки ден. ", "date": "2017.07.02", "title": " Жена строи къщи на 200 години в мини вариант\t\t\t"}
{"url": "https://trud.bg/%d0%b2%d0%b8%d0%b6%d1%82%d0%b5-%d0%ba%d0%b0%d0%ba-%d1%81%d0%b5-%d0%bf%d1%80%d0%be%d0%bc%d0%b5%d0%bd%d1%8f-%d0%b4%d0%b2%d0%b8%d0%b6%d0%b5%d0%bd%d0%b8%d0%b5%d1%82%d0%be-%d0%b2-%d1%81%d0%be%d1%84%d0%b8/", "text": "Част от бул. „Дондуков” – участъкът от бул. „Цар Освободител“ до ул. „Георги С. Раковски“, ще бъде затворен от утре за основен ремонт, съобщиха от Столичната община. Реконструкцията ще продължи до 31 август.Заради затварянето на част от булеварда ще има следните промени в организацията на движението:От 3 юли до 31 август се забранява влизането на пътни превозни средства по бул. „Княз Ал. Дондуков” между бул. „Цар Освободител“ (при Министерски съвет) и ул. „Г. С. Раковски“;Забранява се и престоят и паркирането на бул. „Цар Освободител“ на 30 м след ул. „Княз Александър I“ в посока ул. „Г. С. Раковски“;За същия период 3 юли – 31 август, се променя маршрутът на временната автобусна линия № 20 ТМ.Автобусите по линията ще се движат от бул. „Княгиня Мария Луиза” наляво през пл. „Независимост“, надясно по бул. „Цар Освободител“, наляво по ул. „15-ти ноември“, надясно през площад „Александър Невски“, надясно по ул. „Оборище“ и наляво по бул. „Васил Левски“ до площад “Васил Левски” – двупосочно;Разкриват се временни двупосочни спирки в района на кръстовището бул. „Цар Освободител“ – ул. „Княз Александър I“ и на площад „Васил Левски”;Закриват се временните двупосочни спирки по бул. „Княз Ал. Дондуков“;Закриват се местата за почасово платено паркиране и се изместват местата за платено паркиране „служебен абонамент“.От днес – 2 юли, до 15 август ще е , където също се извършва основен ремонт това лято.Паралелно с това продължава работата по ул. „Кракра“, където се изгражда нов релсов път и предстои полагане на асфалт, предстои да се изпълнят и кривите на релсовия път при кръстовището с бул. „Янко Сакъзов“.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Вижте как се променя движението в София заради ремонт по „Дондуков“"}
{"url": "https://trud.bg/%d0%be%d1%81%d1%81%d0%b5-%d0%be%d1%81%d1%82%d0%b0%d0%bd%d0%b0-%d0%b1%d0%b5%d0%b7-%d0%b3%d0%b5%d0%bd%d0%b5%d1%80%d0%b0%d0%bb%d0%b5%d0%bd-%d1%81%d0%b5%d0%ba%d1%80%d0%b5%d1%82%d0%b0%d1%80/", "text": "Организацията за сигурност и сътрудничество в Европа остана без генерален секретар, след като не бе постигнато съгласие кой да бъде избран за приемник на италианския дипломат Ламберто Заниер, чиито мандат изтече още в петък, 30 юни, предава Deutsche Welle.Нов ръководител на организацията не бе утвърден, тъй като членовете й – 57 на брой, включително САЩ и Руската федерация, не успяха да съгласуват „пакета“ назначения на редица ръководни длъжности, уточнява медията.Съгласно думите на Заниер, сложната ситуация свидетелства за дълбокия разкол в ОССЕ. Дипломатически източници твърдят, че липсата на подходящи кадри е само една от причините за кризата.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " ОССЕ остана без генерален секретар"}
{"url": "https://trud.bg/%d0%bf%d0%be%d0%b6%d0%b0%d1%80-%d0%b2-%d0%b1%d0%b5%d0%b6%d0%b0%d0%bd%d1%81%d0%ba%d0%b8-%d0%bb%d0%b0%d0%b3%d0%b5%d1%80-%d0%b2-%d0%bb%d0%b8%d0%b2%d0%b0%d0%bd-%d0%bf%d1%80%d0%b8%d1%87%d0%b8%d0%bd%d0%b8/", "text": "Трима души са загинали при големия пожар в лагера за сирийски бежанци в долината Бекаа в Ливан, съобщиха местните медии. На телевизионните кадри се вижда, че на мястото на инцидента е имало най-малко една експлозия. Пламъци и гъст черен дим се издигат над лагера.Източник от ливанските сили за сигурност съобщи за Ройтерс, че причината за пожара засега не е известна. По данни на ливанското правителство, в страната има над 1 милион сирийски бежанци. Много от тях живеят в импровизирани селища с палатки, разпръснати в цял Ливан.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Пожар в бежански лагер в Ливан причини смъртта на трима души"}
{"url": "https://trud.bg/%d0%bd%d0%b0%d0%b9-%d0%bc%d0%bb%d0%b0%d0%b4%d0%b0%d1%82%d0%b0-%d0%bf%d0%b8%d1%81%d0%b0%d1%82%d0%b5%d0%bb%d0%ba%d0%b0-%d0%b2-%d1%81%d0%b2%d0%b5%d1%82%d0%b0-%d1%81%d1%82%d0%b0%d0%bd%d0%b0-%d0%bd%d0%be/", "text": "Определената като най-младата писателка в света Йоана Николова от София стана първата носителка на новоучредената „Детска Вазова награда”, която се дава на млад автор, издал своя собствена книга. 14-годишната ученичка от столицата, която нашумя наскоро с дебютния си фентази роман „Параноя”, спечели единодушно приза, учреден по идея на председателя на органа по избор на носителя на „Вазова награда” и потомък на Патриарха на българската литература доц. Д-р Григорий Вазов.Йоана Николова ще получи приза на името на Иван Вазов на официална церемония в Сопот на 9 юли, когато ще бъде награден и тазгодишният победител в по-горната възрастова категория – професор Симеон Янев. Всички 11 члена на комисията единодушно се обединиха около неговата кандидатура, въпреки че за „Вазовата награда” за 2017 г. в деловодството на Община Сопот бяха постъпили още три номинации.  Проф. дфн Симеон Янев е роден на 27 ноември 1942 в Нови хан, Софийска област. Истинското му име е Симеон Янакиев Симеонов, но ползва псевдонима Симеон Янев. Български писател, есеист, теоретик, литературовед, преподавател по нова българска литература в Софийски университет „Свети Климент Охридски“. Проф. Янев е определен като един от най-добрите познавачи на Иван Вазов и ярък стожер на българщината.На своето заседание комисията за избор на носителя на „Вазовата награда” реши да се трансформира в комитет. Предстои разширяване на честванията, посветени както на Патриарха на българската литература, така и на целия Вазов род. Предвижда се в следващите години Вазовата награда да стане международна, а през 2018 г. ще бъде учредена и Вазова награда за журналистика. Тя ще бъде давана за публикации, свързани с Иван Вазов. Присъстващите на заседанието определиха особено важната роля, която играе Сопот в утвърждаване на българския дух. В своето експозе Иван Гранитски беше категоричен, че от Сопот ще започне новото Възраждане на България. Комитетът ще инициира и тридневни Вазови тържества. Почетният гражданин на община Сопот доц. д-р Григорий Вазов разкри, че в бъдеще ще се присъжда и Военна Вазова награда за литература.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Най-младата писателка в света стана носител на първата „Детска Вазова награда”"}
{"url": "https://trud.bg/%d0%be%d1%82%d0%ba%d1%80%d0%b8%d1%85%d0%b0-%d0%bf%d0%b0%d0%bc%d0%b5%d1%82%d0%bd%d0%b0-%d0%bf%d0%bb%d0%be%d1%87%d0%b0-%d0%bf%d0%be-%d1%81%d0%bb%d1%83%d1%87%d0%b0%d0%b9-15-%d0%b3%d0%be%d0%b4%d0%b8%d1%88/", "text": "Паметна плоча по повод 15 години от смъртта на Николай Хайтов бе открита в двора на Професионална гимназия „Свети Патриарх Евтимий” в Асеновград, в която големият наш писател е учил. Посланието, изписано на паметната плоча, са думите на Хайтов „Планината може и да не повдигнеш, но си струва да опиташ”, а на откриването й присъстваха неговата дъщгеря Елена Хайтова и заместник-кметът на Община Асеновград Мария Вълканова.Дъщерята на писателя награди отличените ученици в конкурса за есе на тема „Едно е да ти се иска, друго е да можеш, а пък трето и четвърто — да го направиш…”. Върху този популярен цитат от разказа на Николай Хайтов „Мъжки времена” разсъждаваха възпитаниците пна асеновградските училища. След откриване на паметната плоча присъстващите поставиха цветя и се поклониха пред творчеството на Николай Хайтов. Сред гостите на събитието бе и неговата внучка Елица, която подари картина на училищното ръководство.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Откриха паметна плоча по случай 15-годишнината от смъртта на Николай Хайтов в училище в Асеновград"}
{"url": "https://trud.bg/%d0%ba%d0%bc%d0%b5%d1%82%d1%8a%d1%82-%d0%bd%d0%b0-%d0%bf%d0%b5%d1%89%d0%b5%d1%80%d0%b0-%d0%ba%d0%be%d0%bc%d0%b0%d0%bd%d0%b4%d0%b8%d1%80%d0%be%d0%b2%d0%b0-8-%d0%be%d0%b1%d1%89%d0%b5%d1%81%d1%82%d0%b2/", "text": "Осемте обществени възпитатели в Община Пещера ще дежурят по график цяло лято край фонтана в центъра на града, а работата им там ще бъде да не допускат къпането в него на непълнолетни лица.С тази своя нова роля обществените възпитатели в Родопския град са натоварени със заповед, издадена лично от кмета на общината Николай Зайчев, а изпълнението й влиза в сила незабавно. Фонтанът в центъра на Пещера е любимо място за разхлада и спасение от летните горещини на малчуганите от ромската махала в града, някои от които изобщо не се притесняват да се къпят в него и чисто голи.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Кметът на Пещера командирова 8 обществени възпитатели да охраняват фонтана в центъра на града"}
{"url": "https://trud.bg/%d1%88%d0%b5%d1%81%d1%82%d0%b8%d1%8f%d1%82-%d1%80%d0%b5%d0%b3%d0%b8%d0%be%d0%bd%d0%b0%d0%bb%d0%b5%d0%bd-%d0%bf%d0%be%d0%bb%d1%83%d1%84%d0%b8%d0%bd%d0%b0%d0%bb-%d0%bd%d0%b0-%d1%84%d0%b5%d0%bd-%d0%ba/", "text": "Шестият регионален полуфинал на Kamenitza Фен Купа 2017 стартира снощи на игрищата в „Младежки спортен център – Гребна база“ в Пловдив. Участващите отбори са общо 32, като 6 са представители на област Пазарджик, а останалите 26 са от града домакин. Всеки от тях е доказал уменията си по време на предварителните квалификации, в които взеха участие близо 150 тима от двата областни центъра.Официалният старт на регионалната надпревара беше даден от футболист №1 на България за 1999г. Александър Александров „Кривия“ – ветеран на Марица, Левски, Черно Море и Ботев и Здравко Лазаров „Електричката“ – ветеран на Локомотив, Черно Море, Левски, ЦСКА и Славия. За да изразят подкрепата си към турнира, на сцената се качиха и Виолета Малева – главен експерт в Министерството на младежта и спорта, Стоянка Груйчева – златен медалист по гребане от олимпиадата в Монреал през 1976г. и легендата на българската и европейската лека атлетика Лиляна Томова. „Благодаря на организаторите, че вече 15 години провеждат този страхотен турнир и повишават спортната култура в България. Това безспорно е най-големият и най-добрият футболен турнир за непрофесионалисти у нас. Пожелавам на всички участници да играят футбол без капка фалш и изцяло в духа на феърплей.“, сподели Виолета Малева.По време на кариерите си Александров и Лазаров са играли в едни и същи отбори, но пътищата им се преплитат единствено в редиците на Левски София през сезон 1998/99. Снощи двамата футболисти бяха обединени от един друг отбор, специално сформиран за демонстративен мач по случай откриването на Kamenitza Фен Купа в града под тепетата. „Кривия“ и „Електричката“, подкрепени от Мустафа Мехмедов и Христо Трифонов, се изправиха срещу тима на организаторите от „Каменица“, за да покажат как се играе футбол без капка фалш и да вдъхновят полуфиналистите за предстоящите дербита. Срещата започна с едноминутно мълчание в памет на Аян Садъков – една от големите легенди на българския футбол, с огромен принос за популяризирането и развитието на спорта у нас.Демо-мачът протече много оспорвано и изцяло в духа на феърплей. През първото полувреме двата тима си размениха по два гола. Точен за отбора на „Кривия“ беше Мустафа Мехмедов, а за „Каменица“ – младият Иван Бурнарски. Втората половина от мача започна много добре за тима на организаторите и те бързо взеха преднина с две попадения на Николай Стоилов и Петко Петков. Отговорът на „Кривия“ и „Електричката“ не закъсня. Пет минути преди края на редовното време Христо Трифонов се разписа за 4:3, а в последната минута „Електричката“ вкара куриозен гол с петичка и изравни за 4:4. При последвалите дузпи организаторите допуснаха 2 поредни грешки и загубиха с крайното 7:6.След красивата демонстрация на майсторство и феърплей, футболната фиеста продължи с мачовете от програмата на турнира. 32-та отбора полуфиналисти бяха разделени в 8 групи. Тимовете на първо и второ място от всяка група ще продължат напред към фазата на директните елиминации, а накрая двата най-добри отбора ще се изправят един срещу друг във финалния мач, който ще започне днес (2 юли), от 19:30 часа.", "date": "2017.07.02", "title": " Шестият регионален полуфинал на Фен Купа 2017 стартира в града под тепетата"}
{"url": "https://trud.bg/%d0%bf%d0%be-%d0%b8%d0%bd%d0%b8%d1%86%d0%b8%d0%b0%d1%82%d0%b8%d0%b2%d0%b0-%d0%bd%d0%b0-%d0%bc%d0%b8%d0%bd%d0%b8%d1%81%d1%82%d1%8a%d1%80-%d0%b0%d0%bd%d0%b3%d0%b5%d0%bb%d0%ba%d0%be%d0%b2%d0%b0-%d1%81/", "text": "По инициатива на министъра на туризма Николина Ангелкова РИОСВ-Бургас започна проверка за екозамърсяване, което според сигнал е причинено от хотел в местността Каваците.В сигнала си посетители сигнализират, че хотелът е свързал отпадните си води към тръба на дъждовната канализация, след което биологични отпадъци и тоалетна хартия са се изсипали на близкия плаж.На място експерти от Министерството на туризма и Комисията за защита на потребителите ще направят цялостна инспекция за работата на хотела. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " По инициатива на министър Ангелкова се проверява сигнал за екозамърсяване, предизвикано от хотел в местността Каваците"}
{"url": "https://trud.bg/%d0%bc%d0%b0%d1%82%d1%8e-%d0%bc%d0%b0%d0%ba%d0%ba%d0%be%d0%bd%d1%8a%d1%85%d0%b8-%d0%b7%d0%bb%d0%b0%d1%82%d0%bd%d0%be%d1%82%d0%be-%d0%bc%d0%be%d0%bc%d1%87%d0%b5-%d0%bd%d0%b0-%d1%82%d0%b5%d0%ba%d1%81/", "text": " Макконъхи не е типична Холивудска знаменитост. Той е от Тексас, вярващ християнин и е сред малцината артисти, които не нападнаха Тръмп след избирането му за президент.Макконъхи сподели в едно интревю, че знаменитостите ще трябва да свикнат, че Доналд Тръмп е новият държавен глава на САЩ и да спрат с истериите. Той добави, че според него е важно президентът да успее в своята работа заради благото на страната. Репликите му не бяха добре приети в средите и от медиите, но за щастие Макконъхи вече е прекалено голям, за да трябва да се страхува от отрицателни реакции в доминираното от ляволиберални фигури и идеи публично пространство. Той си извоюва позиция на свобода и независимост благодарение на внушителна кариера, наситена със страхотни изпълнения.Матю Дейвид Макконъхи е носител на награди „Оскар“, „Златен глобус“, „Сатурн“, „Сателит“, „Златна камера“, „Изборът на публиката“ и награда на „Гилдията на киноактьорите“. Името му е грее в надписите на заглавия като „Време да убиваш“, „Контакт“, „Амистад“, „Сватбеният агент“, „Царството на огъня“, „Адвокатът с линкълна“, „Клубът на купувачите от Далас“, „Вълкът от Уолстрийт“, сериалът „Истински детектив“ и други.Той започна като сериозен драматичен актьор през 90-те години на миналия век, после стана секс-символ в романтични и приключенски комедии, в които показваше своето изваяно плажно тяло, а в началото на новия век отново се завърна сред големите момчета и зае мястото си сред най-класните актьори на своето поколение. В последните години той достави страхотни изпълнения във филми като „Убиецът Джо“, „Клубът на купувачите от Далас“, „Кал“, „Вълкът от Уолстрийт“. Наложи се и в телевизията с брилянтна игра във феноменално успешния първи сезон на „Истински детектви“. Образът на Маккьонъхи се превърна в културен феномен и вдъхнови стотици статии и анализи.Макконъхи е роден на 4 ноември 1969 г. в малкото американско градче Ювалди, Тексас. Майка му Mери „Кей“ Кетлийн, е преподавателка в детска градина и писател, а баща му, Джеймс Доналд Макконъхи, е бивш играч в отбора по американски футбол Грийн Бей Пакърс, който има петролен бизнес.Макконъхи израства и учи в тексаския град Лонгвю. По време на ученическите си години той е избран за най-красив ученик в годишника на гимназията. През 1988 г. прекарва една година в градчето Уорнървал, Австралия, по програма за образователен обмен. През 1989 г. Матю продължава образованието си в Тексаския университет, където изучава филмово и телевизионно изкуство.Започва кариерата си с няколко реклами и му е дадена малка роля в „Dazed and Confused“ (1993). След като получава малки роли в няколко филми („Angels in the Outfield“, „Return of the Texas Chainsaw Massacre“ и „Boys on the Side“), Макконъхи прави удар с ролята си на адвокат Джейк Бриганс във „Време да убиваш“ (1996) по романа на Джон Гришам.Преди 11 години Макконъхи се запознава с бразилския модел, дизайнер и участник в телевизионни продукции Камила Алвес. Преди пет лета двамата сключват брак в Остин, Тексас, където живеят. Матю и Камила имат три деца, от които две момчета и едно момиче. Качва 20 килограма за ролята в „Злато“Макконъхи е известен с драматичните преобразявания за роля. Той отслабна драстично, за да изиграе болния от СПИН каубой Рон Уудроф в драмата по действителни събития „Клубът на купувачите от Далас“.А за една от последните си роли – в приключенската драма„Злато“ – Матю Макконъхи трансформира фигурата си с „диета“ от чийзбургери, която особено много му допада. За негоНевероятен импровизаторМатю Макконъхи е дар за всеки режисьор. Той е майстор импровизатор. В сцената от „Вълкът от Уолстрийт“, в която неговият персонаж обяснява на героя на Леонардо ДиКаприо важните неща от брокерския бизнес е ярка илюстрация на таланта на Матю да подхожда нестандартно и креативно към епизоди с диалог. Той обогатява кадъра, насища порстранството, вкарва свои маниери и малки трикове. Страхотна работи свърши по филма, ще се радвам скоро пак да работим заедно. Научих толкова много от него в „Истински детектив“Матю е великолепен мъж и актьор, от малка съм му фенка. Не се учудвам, че толкова много жени въздишат по него. В „Истински детектив“ той създаде наистина легендарен образ. Аз имах малка роля и за мен беше привилегия да бъда на една снимачна площадка с хора като него и Уди. Гледах и попивах. Научих толкова много от Матю Макконъхи в „Истински детектив“. И по време на снимките и после като гледах готовия продукт. Матю е един от най-добритеМатю е един от най-добрите актьори, с които съм работил. Толкова съм щастлив, че бяхме част от успеха на сериала „Истински детектив“. Страхотен сценарий, великолепен екип, вдъхновяваща работна атмосфера. Успяхме да развием образите с в различните епизоди, имахме време за истинска актьорска работа. А Макконъхи е майстор на преобразяването и потапянето в персонаж. Голяма работа е.", "date": "2017.07.02", "title": " Матю Макконъхи – Златното момче на Тексас"}
{"url": "https://trud.bg/%d0%b2%d0%b5%d0%bb%d0%b8%d0%bd%d0%b3%d1%80%d0%b0%d0%b4-%d0%b4%d0%be%d0%bc%d0%b0%d0%ba%d0%b8%d0%bd-%d0%bd%d0%b0-%d0%ba%d0%be%d0%bd%d1%84%d0%b5%d1%80%d0%b5%d0%bd%d1%86%d0%b8%d1%8f-%d0%bf%d0%be-%d0%bc/", "text": "Спа столицата на Балканите Велинград ще бъде домакин от 5 до 7 юли на национална конференция по медицински и здравен туризъм, съобщиха от общината.Водещата тема на форума ще бъде „Профилактика и превенция на здравето”, а лектори и модератори ще бъдат председателят на парламентарната комисия по здравеопазване в 44-ото Народно събрание Даниела Дариткова-Проданова, заместник-председателят на Управителния съвет на Българския лекарски съюз д-р Галинка Павлова, представители на Министерството на здравеопазването, на Министерството на туризма, МОСВ, Агенцията по заетостта и водешите медицински университети у нас.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Велинград домакин на конференция по медицински и здравен туризъм"}
{"url": "https://trud.bg/%d0%b4%d0%b5%d1%81%d0%b5%d1%82%d0%ba%d0%b8-%d1%85%d0%b8%d0%bb%d1%8f%d0%b4%d0%b8-%d0%bf%d0%bb%d0%be%d0%b2%d0%b4%d0%b8%d0%b2%d1%87%d0%b0%d0%bd%d0%b8-%d0%be%d1%81%d1%82%d0%b0%d0%bd%d0%b0%d1%85%d0%b0/", "text": "Десетки хиляди пловдивчани останаха без климатици в най-горещия ден от началото на 2017 година – 1 юли, след като в събота след обяд и привечер токът угасна заради голяма авария. Повече от 3 часа бяха нужни на дежурните екипи на EVN, за да възстановят нормалното електрозахранване в район „Централен”, след като живеещите между бул. „Марица юг” и площад „Централен” се изпържиха в адската жега, а термометрите в домовете им показваха 41-42 градуса. Още по-критична беше ситуацията за хората оттатък река Марица – в квартал „Кършиака” и район „Северен”, където останаха без ток за още по-дълъг период от време.  Локална авария имаше и в район „Тракия”, като без електричество за 2-3 часа останаха блоковете в няколко микрозони. Същия ден пловдивчани бяха допълнително неприятно сюрпризирани от новината, че токът в града и в цяла Югоизточна България поскъпва с 1,7%.Цяло чудо е, че в Пловдив се размина без нито един смъртен случай в съботния ден, а само с четирима колабирали в жегите, а дежурните екипи на Центъра за спешна медицинска помощ трябваше да се отзоват на близо 60 сигнала за хора със сърдечно-съдови проблеми или получили топлинен удар заради липсата на ток в домовете им. Линейки хвърчаха нонстоп и из Асеновград, като част от подадените сигнали били и от ромската махала „Лозница”. Дежурните лекари останали приятно изненадани от любезния тон на мургавите пациенти, които допреди седмица се държали изключително нагло по телефона и с екипите на Спешна помощ.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Десетки хиляди пловдивчани останаха без ток и климатици в най-горещия ден за 2017 г."}
{"url": "https://trud.bg/%d1%80%d0%b0%d0%b7%d1%88%d0%b8%d1%80%d1%8f%d0%b2%d0%b0%d1%82-%d1%81%d0%b8%d0%bd%d1%8f%d1%82%d0%b0-%d0%b7%d0%be%d0%bd%d0%b0-%d0%b2-%d0%bf%d0%bb%d0%be%d0%b2%d0%b4%d0%b8%d0%b2-%d1%81-10/", "text": "С нови 10 улици в централната градска част и един булевард в район „Северен”  – „България”, ще бъде разширена „синята зона” в Пловдив, ако общинските съветници в местния парламент подкрепят с гласовете си предложенията на  кмета Иван Тотев за изменение и допълнение на Наредбата за реда за спиране, престой и паркиране на пътни превозни средства на територията на града под тепетата.Основният мотив на градоначалника за допълване на списъка на улиците и булевардите с разрешено краткотрайно платено паркиране е, че  по този начин ще се ограничи спирането върху тротоари и зелени площи. Изменението се налага и заради нарасналата необходимост от регулиране на паркирането в навотарени и оживени зони на града, аргументира се вносителят на предложението. По разчетите на градската управа платените паркоместа в Пловдив ще се увеличат на 2200, което ще донесе допълнителни приходи в общинската хазна. Разширението на „синята зона” ще стане факт след 1 или 15 август, а по 1,50 лв. за час престой вече ще се плаща освен за бул. „България”, който е част от републиканската пътна мрежа, и за улиците „Никола Петков”, „Иван Андонов”, „Захари Стоянов”, „Йоаким Кърчовски”, „Йордан Йовков”, „Леонардо да Винчи, „Петър Парчевич”, „Димчо Дебелянов”, „Георги Раковски” и  „Щросмайер”.Предложението на кмета Иван Тотев включва и създаване на нови членове и параграфи в общинската наредба, по които на недобросъвестни шофьори ще бъдат налагани глоби от 50 до 200 лева за престой или паркиране в паркове, градини, върху детски площадки, зелени площи, пешеходни пътеки, велоалеи, тунели, подлези, надлези, мостове, стеснени участъци от пътя и такива с ограничена видимост. 200 лв. пък е фиксираната финансова санкция за  паркиране върху места, обозначени и предназначени за хора с увреждания. Въвежда се и нов член, според който „при престояване на задържаното със скоба превозно средство за повече от 3 часа или след изтичане на работното време на „синята зона” ППС-ата задължително се освобождават след налагането на глоба в размер на 50 лв.”АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Разширяват „синята зона” в Пловдив с 10 улици и булевард „България”\t\t\t"}
{"url": "https://trud.bg/%d0%b2%d1%82%d0%be%d1%80%d0%be%d0%ba%d0%bb%d0%b0%d1%81%d0%bd%d0%b8%d1%87%d0%ba%d0%b0-%d0%be%d1%82-%d1%81%d0%be%d1%84%d0%b8%d1%8f-%d1%81%d0%bf%d0%b5%d1%87%d0%b5%d0%bb%d0%b8-%d1%81%d1%8a%d1%81%d1%82/", "text": "8-годишно българче спечели първо място на международното технологично състезание CoderDojo Coolest Projects Showcase в Дъблин, Ирландия.Второкласничката Тайра Ридваева стана победител в категорията Скратч с мултимедиен проект, създаден с помощта на визуалния език за програмиране Scratch. Чрез него Тайра по забавен начин представя някои плодове и зеленчуци с цел да убеди децата да се хранят здравословно.Журито на конкурса е най-впечатлено от качествения код, атрактивния дизайн и интерактивното презентиране с помощта на платката makey makey, която превръща плодовете и зеленчуците в клавиатура на компютъра, разказа майката на Тайра Шенай Хасанова пред “Труд”.Младата програмистка се е състезавала с около 1000 деца от 17 държави. Тайра Ридваева учи в столичното частно основно училище “Веда”, където е отличничка. Освен че е добра в програмирането, второкласничката изучава успешно немски, английски, китайски и турски език. Обича да рисува. На 6 годинки печели първо място с рисунка от състезание на ЧЕЗ, допълни още майката на Тайра. Условие за участие в състезанието CoderDojo е посещаването на клуб в България, затова родителите на 8-годишната програмистка я включват в Coder Dojo клуб в “Музейко” и в “Телерик”. Всичко това се случва чрез съдействието на учителката Мария Серкеджиева, която е ментор там.Въпреки че бащата на Тайра е компютърен инженер, именно Мария Серкеджиева – преподавателката на ученичката по информационни технологии, открива таланта на малката – “за което сме й много благодарни”, споделя майката на Тайра.Първото място на състезанието CoderDojo в Ирландия носи на 8-годишната програмистка плакет, XBOX- плейстейшън, платка за програмиране-Genuino 101 и ARCKIT- сглобяем архитектурен модел на сграда. Тайра е участвала и в българския вариант на състезаниетo, където също била сред наградените заради оригинална идея. Тя има награда и от друго българско състезание – IT Знайко.“Със сигурност ще продължи да се развива в тази посока. Ще помага като ментор на други деца. Иска да се развива в тази област, т.е. ще се цели в дигиталните върхове.”, сподели Шенай Хасанова за бъдещото развитие на дъщеря си.“Колкото до конкретната професия, предвид факта, че дигиталните технологии са много динамични и бързо развиващи се, за момента едва ли можем да назовем професията на бъдещето с една дума. И тя, и ние, като нейни родители знаем едно – че и харесва да се занимава с това и с лекота усвоява нови и нови знания в тази област.”, завърши майката на Тайра.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Второкласничка  от София спечели състезание в Дъблин\t\t\t"}
{"url": "https://trud.bg/1816-%d0%ba%d0%b0%d0%bd%d0%b4%d0%b8%d0%b4%d0%b0%d1%82%d0%b8-%d0%b2-%d0%b1%d0%b8%d1%82%d0%ba%d0%b0-%d0%b7%d0%b0-605-%d0%bc%d0%b5%d1%81%d1%82%d0%b0-%d0%b2-%d0%bc%d0%b5%d0%b4%d0%b8%d1%86%d0%b8%d0%bd/", "text": "1816 кандидат-студенти влизат този понеделник в надпревара за 605 места в Медицински университет-Пловдив. Мераклиите за доктори са с 400 повече от миналата година и на практика конкуренцията е доста по-жестока, тъй като трима души се борят за едно място, обяви зам.-ректорът по учебната дейност проф. Мария Куклева. И това лято „Медицина” си остава най-предпочитаната специалност – 605 души са я посочили като първо желание, а местата са 150. 360 са поискали да учат най-много фармация, където държавните бройки са 82, а други 351 кандидат-студенти са поставили под №1 стоматологията, където  ще се приемат 100 души. През тази година няма да се приемат българи платено обучение, така че който не се класира за държавна поръчка, ще трябва да пробва късмета си догодина. Приемът ще е по равно момчета и момичета. Кандидати с бал под 24.00 няма да бъдат класирани, а това означава, че тройкаджии нямат шанс да попаднат в списъците на приетите.1316 са кандидатите за трите магистърски специалности, което е с 300 повече от 2016 г., а със 100 повече – 583, са се регистрирали за бакалавърските. Местата за бакалаври са общо 273, като от тях 90 са за медицински сестри, а 20 за акушерки. За първи път през тази година приемният изпит ще е „2 в 1”, като на 3 юли от 9 до 13.30 часа кандидат-студентите ще държат наведнъж двата теста в модули по биология и химия. По двете дисциплини  ще имат отделна оценка, която участва удвоена в балообразуването. За него са взимат също бележките от дипломата по химия и биология и така максималният бал остава 36.00. Заради високите температури всички зали и аудитории са климатизирани, увериха от ръководството на Медицински университет-Пловдив.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " 1816 кандидати в битка за 605 места в Медицински университет – Пловдив"}
{"url": "https://trud.bg/%d0%b1%d0%b5%d0%b7%d0%bf%d0%bb%d0%b0%d1%82%d0%bd%d0%b8-%d0%be%d1%87%d0%bd%d0%b8-%d0%bf%d1%80%d0%b5%d0%b3%d0%bb%d0%b5%d0%b4%d0%b8-%d0%b2-%d1%83%d0%bc%d0%b1%d0%b0%d0%bb-%d1%81%d0%b2%d0%b5%d1%82/", "text": "Безплатни очни прегледи за пациенти над 55-годишна възраст ще се проведат от 10 юли до 18 август в Клиниката по очни болести на Университетска болница „Свети Георги” в Пловдив. „Кампанията е за откриване на макулна дегенерация, свързана с възрастта и старческата катаракта”, обясни началникът на клиниката проф. д-р Нели Сивкова. Макулната дегенерация, свързана с възрастта (МДСВ) и сенилната катаракта(старческото перде) са заболявания, срещащи се предимно при хора над 50– 55 години. С напредване на възрастта честотата им нараства значително. Засягат се двата пола и обикновено двете очи.Около 30% от хората след 75-годишна възраст имат някаква форма на макулна дегенерация. При нея се уврежда централната част на ретината, докато катарактата води до помътняване на собствената леща на окото. Оплакванията при двете заболявания могат да бъдат сходни и практически неразличими от пациентите – намалено зрение за далече и близо, влошена контрастна светлочувствителност, разкривяване на образите и др. При старческата катаракта единственото ефикасно лечение е оперативното, тъй като тя води до обратима слепота.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Безплатни очни прегледи в УМБАЛ „Свети Георги” от 10 юли до 18 август"}
{"url": "https://trud.bg/%d1%83%d0%b2%d0%b5%d0%bb%d0%b8%d1%87%d0%b0%d0%b2%d0%b0%d1%82-%d0%b8%d0%bc%d0%be%d1%82%d0%b8%d1%82%d0%b5-%d0%b8-%d1%89%d0%b0%d1%82%d0%bd%d0%b8%d1%82%d0%b5-%d1%81%d0%bb%d1%83%d0%b6%d0%b8%d1%82%d0%b5/", "text": "Имотите, за които ще отговаря пряко ОИ „Старинен Пловдив” на територията на архитектурно-историческия резерват, ще се увеличат с още един, ако местният парламент подкрепи предложението на кмета Иван Тотев да бъде предоставено управлението на къща „Ламартин” на Общинския институт с директор Минко Кафтански. Имотът на ул. „Княз Церетелев” 19 в Стария град е публична държавна собственост, но на 6 октомври 2016 г. с договор бе учредено безвъзмездното право на управление от Община Пловдив, която сега го предоставя на Общински институт „Старинен Пловдив”. Къща „Ламартин” носи името на прочутия френски поет, който е творял в града под тепетата, а имотът с обща площ от 439 кв. метра включва 2 сгради – триетажна и едноетажна.Във връзка с откриването за посещение на новото бижу на Стария град – къща „Клианти” на ул. „Княз Церетелев” 16, чиято реставрация продължи 10 години и глътна 1,6 млн. лв., кметът на Пловдив Иван Тотев предлага да се открият 3 нови щатни бройки – екскурзовод, организатор продажба и реклама и уредник. Необходимите средства за заплати, социални разходи и осигуровки за увеличаването на  персонала на Общински институт „Старинен Пловдив” от 30 на 33 души ще струва на градската хазна общо 30 621 лева годишно. Според вносителите на предложението само за една седмица от отварянето на къща „Клианти” за посетители са „избити” 1/3 от тези годишни разходи за заплатите на тримата нови служители.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Увеличават имотите и щатните служители в общински институт „Старинен Пловдив”"}
{"url": "https://trud.bg/%d0%bf%d0%b0%d0%bf%d0%b0-%d1%84%d1%80%d0%b0%d0%bd%d1%86%d0%b8%d1%81%d0%ba-%d0%bf%d1%80%d0%b8%d0%b7%d0%be%d0%b2%d0%b0-%d0%b7%d0%b0-%d0%ba%d1%80%d0%b0%d0%b9-%d0%bd%d0%b0-%d0%bd%d0%b0%d1%81%d0%b8%d0%bb/", "text": "Папа Франциск призова днес да се сложи край на насилието във Венецуела и каза, че в мислите си е със семействата на жертвите на вълната от протести, разтърсващи латиноамериканската страна от три месеца насам, предаде Франс прес. В тях загинаха 89 души.„Призовавам за край на насилието и за мирно и демократично решение на кризата (във Венецуела)“, каза папата в края на традиционната неделна благословия, която отправи на площад Свети Петър във Ватикана.Вчера противниците на венецуелския президент Николас Мадуро отбелязаха три месеца от началото на почти всекидневните протести. В петък четири души починаха по време на демонстрации в Баркисимето, град на 350 километра западно от столицата на Венецуела Каракас, информира Протестите са в контекста на икономическа криза в петролната страна, разорена от спада в цените на суровия петрол. Кризата доведе до галопираща инфлация и до сериозен недостиг на много продукти.На няколко пъти папа Франциск изрази загриженост от случващото се във Венецуела, уверявайки в края на април, че Светият престол е склонен да се намеси, за да улесни разрешаване на кризата, но, при условие че има ясни условия за това.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Папа Франциск призова за край на насилието във Венецуела"}
{"url": "https://trud.bg/%d0%b2%d0%b0%d1%88%d0%b8%d0%bd%d0%b3%d1%82%d0%be%d0%bd-%d0%b5-%d1%87%d0%b0%d1%81%d1%82-%d0%be%d1%82-%d1%81%d0%be%d1%84%d0%b8%d1%8f/", "text": "Моята днешна улица – „моята“ не е дума само за собственост, а и за принадлежност. Днешната улица, която обитавам, разбираемо не е моя собствена. Аз й принадлежа, а не тя на мене. Тя ми дава повече, отколкото аз на нея. Дава ми история, колорит, всекидневие и всякакви други поводи за размисъл.", "date": "2017.07.02", "title": " Вашингтон е част от София\t\t\t"}
{"url": "https://trud.bg/20-%d0%b4%d1%83%d1%88%d0%b8-%d0%b7%d0%b0%d0%b3%d0%b8%d0%bd%d0%b0%d1%85%d0%b0-%d0%bf%d1%80%d0%b8-%d1%81%d0%b0%d0%bc%d0%be%d1%83%d0%b1%d0%b8%d0%b9%d1%81%d1%82%d0%b2%d0%b5%d0%bd-%d0%b0%d1%82%d0%b5%d0%bd/", "text": "Броят на жертвите на самоубийствения атентат в сирийската столица Дамаск надхвърли 20 души. По информация на Франс прес 7 от тях са представители на силите за сигурност.Атаката е най-кървавата в Дамаск за последните няколко месеца. Три коли с експлозиви се опитаха сутринта да влязат в града, като две от тях бяха взривени от силите за сигурност. Третата обаче успя да проникне на площад Тахрир и там шофьорът се самовзриви, когато колата му е била обградена.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Над 20 души загинаха при самоубийствен атентат в Дамаск"}
{"url": "https://trud.bg/%d0%b1%d0%b5%d0%bb%d1%87%d0%b5%d0%b2-%d0%ba%d1%80%d0%b8%d1%82%d0%b8%d0%ba%d1%83%d0%b2%d0%b0-%d1%87%d0%b5%d1%80%d0%b2%d0%b5%d0%bd%d0%b8%d1%82%d0%b5-%d0%be%d1%82%d0%bb%d0%b8%d1%87%d0%bd%d0%b8%d1%86/", "text": "ЦСКА записа шеста поредна победа в контролите, но въпреки това, треньорът Стамен Белчев не остана доволен от играта.„Трябва да сме по-комбинативни и агресивни, заяви специалистът. – Когато не се получават нещата, има поводи за притеснение. Много бавно играем с топката, а когато не бе в нас, стояхме далеч от хората.“„Червените“ победиха „Етър“ с 2:0 с голове на Кирил Десподов и Рубен Пинто.Преди двубоя от „Армията“ се похвалиха с трето ново попълнение. ЦСКА привлече Тиаго Родригес, който бе собственост на „Порто“. Халфът подписа за две години. Преди трансфера, полузащитникът не е напускал родината си, където е носил екипите на „Витория“ (Гимараеш), „Амаранте“ и „Маритимо“. Преди Родригес, „армейците“ подписаха с халфа Рафаел Енрике и вратаря Витаутас Черниаускас.", "date": "2017.07.02", "title": " Белчев критикува „червените“ отличници"}
{"url": "https://trud.bg/%d0%b0%d1%81%d0%b5%d0%bd%d0%be%d0%b2%d0%b3%d1%80%d0%b0%d0%b4-%d0%bf%d0%b5%d1%82%d0%b8-%d0%b4%d0%b5%d0%bd-%d0%bf%d0%be%d0%b4-%d0%bf%d0%be%d0%bb%d0%b8%d1%86%d0%b5%d0%b9%d1%81%d0%ba%d0%b0-%d0%be%d0%b1/", "text": "Пети ден поред Асеновград осъмва под невиждана от местните жители полицейска и жандармерийска обсада, която е блокирала двата моста над река Чая и всички възможни подстъпи към ромската махала „Лозница” заради опасения от евентуални етнически сблъсъци след побоя, нанесен над деца, треньори и родители от клуба по кану-каяк „Асеновец” в понеделник на язовир „40те извора” и край местната болница.Тогава 150 роми потърсиха саморазправа след пуснат слух за тяхно убито дете, което по-късно се оказа, че е само с пукната глава. Служители на реда от 9 областни дирекции бяха командировани в неделя да помагат на колегите си от Пловдив и да не допускат пияни, дрогирани и провокатори до обявения за 20 часа протестен митинг срещу ромските безчинства у нас под надслов „Заедно за Асеновград” пред паметника на цар Иван Асен Втори и шествието по улиците на града час по-късно. В града под Асеновата крепост се очакваха рокери и националисти от всички краища на страната начело с видни ютуб герои като Петър Низамов-Перата и Динко от Ямбол, както и ултраси от най-големите футболни агитки – на „Левски”, ЦСКА, „Локомотив” (Пд) и „Ботев” (Пд).До момента в Асеновград не беше пристигнал нито един виден политик, а и такива не се очакваха, след като лидерът на ДРОМ Илия Илиев заплаши дори вицепремиера Валери Симеонов, че ще следи под лупа всяка негова стъпка, изява и дума и ще сезира Европейската комисия и институции в ЕС, както и главния прокурор Сотир Цацаров политикът да бъде подведен под наказателна отговорност съгласно чл. 162 от НК, предвиждащ от 1 до 3 години затвор.  „Не бива заради няколко виновни да страдат всички в квартала и да бъдат поставяни под общ знаменател като престъпници, побойници и убийци, а наркомани, пияници и агитки да страхуват мирните роми”, призова ромският лидер. Кметът на Асеновград д-р Емил Караиванов също излезе със специално обръщение към съгражданите си преди големия протест и ги призова към разумни реакции, бдителност и не допускане на провокации и ескалация на напрежението. „Онези, които ще ги донесат, ще си тръгнат, а ние ще продължим да живеем тук и да искаме обща сигурност, спокойствие и гаранция за ред и закон”, декларира градоначалникът.Още от събота сутринта е започнало почти масова евакуация на цели семейства от ромската махала „Лозница”, която през  уикенда опустя от страх от саморазправа от страна на националисти. Ромите потърсили спасение при роднини в Пловдив, съседни села и дори в горите из Родопите, докато отмине „бурята”… АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Асеновград пети ден под полицейска обсада и блокада\t\t\t"}
{"url": "https://trud.bg/%d0%bd%d0%b0%d0%b9-%d0%b4%d0%be%d0%b1%d1%80%d0%b8%d1%8f%d1%82-%d0%b7%d0%b0-201516-%d0%b2-%d0%b0%d0%bd%d0%b3%d0%bb%d0%b8%d1%8f-%d1%80%d0%b8%d1%82%d0%b0-%d0%b1%d0%be%d1%81-%d1%81-%d1%85%d0%bb%d0%b0/", "text": "Рияд Марез, звездата на миналогодишния шампион на Англия „Лестър“, показа, че не е забравил от къде е тръгнал. Халфът, към когото има интерес от „Барселона“ и „Арсенал“, посети родния Алжир. Там Марез поигра на топка с деца от родното село на баща му Бени Сноус. Избраният за най-добър играч в английската Висша лига за сезон 2015/16 рита бос с малчугани на тяхната улица.Националът използва лятната си ваканция, за да се прибере у дома, за да се види със семейството си и приятелите. В интернет се появиха кадри как Марез се забавлява с топка между къщите на Бени Сноус. Селото е с население от 11 000 души. От кадрите се виждат руините и бедността в района. Може би именно това е накарало Риян Марез да поиграе футбол на бос крак с деца, които го боготворят.„Сега може да е световна звезда, но алжирецът никога няма да забрави от къде е тръгнал“, написа британското издание „Дейли Мейл“.Не е тайна, че през 2013 година струващият около 60 млн. евро в момента играч бе пред трансфер в… „Ботев“ (Пловдив). Тогавашният спортен директор на клуба Александър Александров дори гледа изявите на Марез на живо. Преди 4 сезона полузащитникът играеше за френския „Льо Авър“. По време на преговорите с „канарчетата“ обаче пристигнала изненадващата оферта от „Лестър“. Марез казал „не“ на Кривия и подписал с „лисиците“, които го привлякоха за сума около 500 хил. евро.", "date": "2017.07.02", "title": " Най-добрият за 2015/16 в Англия рита бос с хлапетата на село"}
{"url": "https://trud.bg/%d0%b1%d0%b0%d1%81%d0%ba%d0%b5%d1%82%d0%bd%d0%b0%d1%86%d0%b8%d0%be%d0%bd%d0%b0%d0%bb-%d0%be%d1%82%d0%b8%d0%b4%d0%b5-%d0%b2-%d1%82%d0%b8%d0%bc%d0%b0-%d0%bd%d0%b0-%d1%81%d0%b0%d0%b1%d0%be%d0%bd%d0%b8/", "text": "„ ", "date": "2017.07.02", "title": " Баскетнационал отиде в тима на Сабонис"}
{"url": "https://trud.bg/%d0%bc%d0%b8%d1%80%d0%b5%d0%bb%d0%b0-%d1%81-%d1%80%d0%b5%d0%ba%d0%be%d1%80%d0%b4-%d0%b8-%d0%b1%d0%be%d0%bd%d1%83%d1%81-%d0%be%d1%82-2000-%d0%bb%d0%b2/", "text": "“", "date": "2017.07.02", "title": " Мирела с рекорд и бонус от 2000 лв."}
{"url": "https://trud.bg/%d0%b7%d0%b5%d0%bc%d0%b5%d1%82%d1%80%d0%b5%d1%81%d0%b5%d0%bd%d0%b8%d0%b5-%d0%be%d1%82-4-%d0%bf%d0%be-%d1%80%d0%b8%d1%85%d1%82%d0%b5%d1%80-%d1%80%d0%b0%d0%b7%d1%82%d1%8a%d1%80%d1%81%d0%b8-%d0%be%d1%85/", "text": "Земетресение от четвърта степен по Рихтер разтърси по обед Охрид и предизвика паника сред населението, съобщават македонските медии. Част от града остана без ток, най-вероятно защото се е включила автоматичната система за защита. Причинени са щети на по-стари сгради.Епицентърът на земетресението е на осем километра източно от Охрид, на дълбочина три километра. Трусът е усетен също в Струга, Ресен и Битоля, информира По-рано сутринта е бил регистриран по-слаб трус – с магнитуд 2,7 по скалата на Рихтер. След земетресението по обяд с магнитуд 4 бяха регистрирани още три с магнитуд съответно 2,3, 2,4 и 2,8 по Рихтер, съобщава сайтът Охрид нюз.През последните две седмици районът на Охрид почти всеки ден е разтърсван от слаби земетресения. Очевидци, които също посочват, че трусовете продължават от дни, разказаха: Да, от няколко дена. Уплашихме се, беше силно. Ние сме от България и го усетихме – не странично, а беше към земята – чу се и тътен, неприятно беше, казаха свидетели.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Земетресение от 4 по Рихтер разтърси Охрид"}
{"url": "https://trud.bg/%d1%80%d1%83%d0%bc%d1%8a%d0%bd%d0%b5%d1%86-%d0%b2%d0%b4%d0%b8%d0%b3%d0%bd%d0%b0-%d1%81%d0%b2%d0%b5%d1%82%d0%be%d0%b2%d0%bd%d0%b0%d1%82%d0%b0-%d0%ba%d1%83%d0%bf%d0%b0-%d0%b2-%d0%b1%d0%be%d0%b6%d1%83/", "text": "Румънецът Андреа Херк с кон Идаркитаго (на снимката) триумфира със световната купа по прескачане на препяствия в Божурище.Той мина най-бързо трасето с височина 160 см. В оспорваната надпревара стартираха 27 ездачи, но само 5 от тях стигнаха баража. От българите с най-предно класиране е Ивайло Бонев с Куентин – трети. А фаворитът Ангел Няголов със Санваценто бутна препяствие и остана 4-ти. ", "date": "2017.07.02", "title": " Румънец вдигна световната купа в Божурище"}
{"url": "https://trud.bg/%d0%b4%d1%8a%d1%80%d0%b2%d0%be-%d0%bf%d0%b0%d0%b4%d0%bd%d0%b0-%d0%b2%d1%8a%d1%80%d1%85%d1%83-%d1%87%d0%be%d0%b2%d0%b5%d0%ba-%d0%b2-%d0%b1%d0%be%d1%80%d0%b8%d1%81%d0%be%d0%b2%d0%b0%d1%82%d0%b0-%d0%b3/", "text": "Дърво падна върху човек в Борисовата градина в София. За късмет, мъжът се е разминал само с уплаха и без наранявания.Според свидетели мъжът лежал под дебелата сянка на кестена, когато един от клоните паднал върху него, предаваОт Зелени системи към Общината обясниха, че в горещото време листната част на дървото изсмуква течностите от него и това е причината за инцидента. Те призовават в жегите хората да не сядат под дървета с големи корони.Това не е първият инцидент в столичния парк – през 2015 г. човек почина, след като беше затиснат от паднало дърво.Тогава от Столичната община възложиха на експерти от Лесотехническия университет да направят оценка на растителността и да дадат препоръки.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Дърво падна върху човек в Борисовата градина в София\t\t\t"}
{"url": "https://trud.bg/%d0%b1%d0%be%d1%80%d0%b8%d1%81%d0%be%d0%b2-%d1%81%d0%b2%d0%b8%d0%ba%d0%b2%d0%b0-%d0%bd%d0%b0%d1%86%d0%b8%d0%be%d0%bd%d0%b0%d0%bb%d0%bd%d0%b8%d1%8f-%d0%be%d0%bf%d0%b5%d1%80%d0%b0%d1%82%d0%b8%d0%b2/", "text": "По разпореждане на министър-председателя Бойко Борисов в МВР се свиква националния оперативен щаб, създаден съгласно Стратегията за намаляване на риска от бедствия 2014-2020. Това съобщиха от правителствената информационна служба. Оперативният щаб ще координира действията на институциите предвид очакваните поройни дъждове и градушки.Премиерът нареди областните управители да бъдат по местата си и докладват във всеки един момент за ситуацията по региони. Министър-председателят разпореди също при утежняване на обстановката поради метеорологични условия, да бъде информиран незабавно за предприемане на допълнителни мерки.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Борисов свиква националния оперативен щаб заради очакваните поройни дъждове и градушки"}
{"url": "https://trud.bg/%d0%bd%d1%8f%d0%bc%d0%b0-%d0%be%d0%bf%d0%b0%d1%81%d0%bd%d0%be%d1%81%d1%82-%d0%b7%d0%b0-%d0%b6%d0%b8%d0%b2%d0%be%d1%82%d0%b0-%d0%bd%d0%b0-%d0%b1%d1%8a%d0%bb%d0%b3%d0%b0%d1%80%d0%b8%d1%82%d0%b5-%d1%80/", "text": "Няма опасност за живота на ранените българи, . В това се увери българският консул от посолството ни в Анкара Георги Пантелеев, който е посетил днес пострадалите.Двама български граждани загинаха, а други 6 бяха ранени при катастрофа в централна Турция, след като микробус със софийска регистрация се сблъска челно с пътнически микробус с турски номера на пътя Кония – Караман.Двама от шестимата пострадали са изписани от болниците, в които са били настанени. Четирима са под лекарско наблюдение в местни болници без опасност за живота. Един от тях е в стабилно състояние и ще бъде изписан в близките дни, на другите трима предстоят операции във връзка със счупени крайници.Установена е самоличността на двамата загинали българи, посолството в Анкара е установило контакт с роднините и оказва необходимото съдействие по транспортиране на тленните останки до родината.  АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Няма опасност за живота на българите, ранени при катастрофата в Турция"}
{"url": "https://trud.bg/%d0%bf%d0%be%d0%b6%d0%b0%d1%80-%d0%b2-%d0%bd%d0%b5%d0%b4%d0%be%d0%b2%d1%8a%d1%80%d1%88%d0%b5%d0%bd%d0%b0-%d0%b6%d0%b8%d0%bb%d0%b8%d1%89%d0%bd%d0%b0-%d1%81%d0%b3%d1%80%d0%b0%d0%b4%d0%b0-%d0%b2-%d0%bb/", "text": "Недовършена жилищна сграда в Източен Лондон гори, предадоха местни медии.На място са изпратени 12 коли на пожарната и близо 80 пожарникари, които се опитват да овладеят пламъците.Покривната конструкция на сградата е почти напълно изгоряла, съобщиха властите.Местните власти са с повишено внимание след 14 юни, когато пожар унищожи 24-етажната сграда „Гренфел Тауър”, дом на почти 600 души. Най-малко 80 загубиха живота си, а десетки бяха ранените. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Пожар в недовършена жилищна сграда в Лондон\t\t\t"}
{"url": "https://trud.bg/%d0%be%d1%81%d1%82%d0%b0%d0%b2%d0%b8%d1%85%d0%b0-%d0%b2-%d0%b0%d1%80%d0%b5%d1%81%d1%82%d0%b0-%d0%b4%d0%b2%d0%b0%d0%bc%d0%b0%d1%82%d0%b0-%d1%80%d1%83%d1%81%d0%bd%d0%b0%d1%86%d0%b8-%d0%bd%d0%b0%d0%bf/", "text": "Съдът остави за постоянно в ареста двамата руснаци, Туристите, които са баща и син, твърдят, че те самите са жертви на побой, информира По-рано през деня публикувахме кадри, заснети от съпругата на единия от задържаните. Тя твърди, че охраната на хотела, в който имат апартамент, нахлува докато спят.„Измъкнаха мъжа ми от леглото, той си удари главата в стената. В коридора полицаите го държаха, а охраната натискаше гърлото му с крак”, разказва Ирина Игорова.От хотела обясниха, че потърсили помощ от полицията след инцидент в ресторанта.„Чух трясък, от терасата се хвърляха някакви неща, може би шишета или чаши. Хората се изплашиха, това е чиста случайност, че никой не беше наранен”, разказва Никола Калоянов, управител на ресторанта.Руснаците бяха докарани в съда в Несебър в синини.Полицаите получиха забрана да говорят с медиите, но от показанията им стана ясно, че са удряни в апартамента от двамата руснаци.Внезапното нападение ги принудило да използват белезници.Съдията остави в ареста туристите с мотива, че брутално се саморазправили с полицейски служител. Наказанието, което могат да получат е до 5 години затвор.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Оставиха в ареста двамата руснаци, нападнали полицаи в Свети Влас"}
{"url": "https://trud.bg/%d1%84%d0%b5%d0%b4%d0%b5%d1%80%d0%b5%d1%80-%d0%be%d1%87%d0%b0%d0%ba%d0%b2%d0%b0-%d0%bf%d1%80%d0%be%d0%b1%d0%b8%d0%b2-%d0%bd%d0%b0-%d0%b3%d1%80%d0%b8%d0%b3%d0%be%d1%80/", "text": "Сезонът на трева в тениса стигна кулминацията, време е за „Уимбълдън“. Третият турнир от Големия шлем е шанс за тези, които не са взели своето на клей, да се реваншират. Двама от тях са Роджър Федерер и Григор Димитров. Маестрото от Швейцария започна фантастично годината, но след това реши да пропусне целия сезон на червено. „Трябваше да бъда безкомпромисен и да си дам възможност да възстановя за сезона на трева – признава Федерер. – В момента изобщо не съжалявам за решението си.“ Димитров, който в началото на кариерата си бе сочен за наследник на Федерер, постъпи различно. Той се хвърли смело в турнирите на клей, но не успя да постигне много – 4 победи и 5 загуби, като на „Ролан Гарос“ отпадна от първия поставен съперник – испанеца Пабло Кареньо Буста. Българинът все пак е с 9 години по-млад от 35-годишния швейцарец и има повече енергия. А Федерер е сигурен, че Григор може да избухне отново, тъкмо на „свещената трева“.  Така направи го в Мелбърн през януари, когато стигна полуфинал на „Аустрелиън Оупън“, а Маестрото грабна титлата. „Милош Раонич, Кей Нишикори и Григор Димитров са в добра позиция точно сега – смята Федерер. – Могат да стигнат много напред и това няма да е изненада.“ Фаворити в „Ол Ингланд Клъб“ обаче остават тенисистите от „голямата четворка“. Освен Федерер там са Рафаел Надал, Анди Мъри и Новак Джокович. Особеностите на схемата ги разминават чак до полуфиналите, а по пътя към единия от тях швейцарецът може да се изправи именно срещу Димитров. И вероятно тъкмо това е шансът на българина да поднесе голямата изненада. Дамската надпревара пък се очертава още по-оспорвана, тъй като има поне десет тенисистки с реални шансове за титлата. Липсата на суперфаворитката Серена Уилямс, оттеглянето на Мария Шарапова и проблемите на двукратната шампионка Петра Квитова отваря възможност към цяла плеяда тенисистки най-сетне да запишат името си в историята. А може приказката от „Ролан Гарос“ да се повтори и някое неизвестно момиче да отмъкне славата под носа на фаворитките.", "date": "2017.07.02", "title": " Федерер очаква пробив на Григор"}
{"url": "https://trud.bg/%d0%b8%d1%82%d0%b0%d0%bb%d0%b8%d0%b0%d0%bd%d1%81%d0%ba%d0%b8%d1%8f%d1%82-%d0%b2%d1%8a%d1%82%d1%80%d0%b5%d1%88%d0%b5%d0%bd-%d0%bc%d0%b8%d0%bd%d0%b8%d1%81%d1%82%d1%8a%d1%80-%d0%bf%d1%80%d0%b8%d0%b7/", "text": "Министърът на вътрешните работи на Италия Марко Минити призова другите европейски държави да отворят пристанищата си за корабите, които ежедневно спасяват хиляди мигранти в Средиземно море.Призивът дойде след като италианският комитет на Червения кръст предупреди, че ситуацията в приемателните центрове в страната става критична. От началото на годината Италия е приела повече от 83 хиляди души. Това е близо 20 на сто повече в сравнение със същия период на 2016-та.Тази вечер италианският вътрешен министър ще обсъди проблема с колегите си от Франция и Германия. В съвещанието в Париж ще вземе участие и ресорният еврокомисар <b>Димитрис Аврамопулос.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Италианският вътрешен министър призова европейските страни да отворят пристанищата си за корабите с мигранти"}
{"url": "https://trud.bg/%d0%b7%d0%b0%d0%bc%d0%b5%d1%81%d1%82%d0%bd%d0%b8%d0%ba-%d0%b3%d0%bb%d0%b0%d0%b2%d0%bd%d0%b8%d1%8f%d1%82-%d0%bc%d1%8e%d1%84%d1%82%d0%b8%d1%8f-%d0%b1%d0%b8%d1%80%d0%b0%d0%bb%d0%b8-%d0%bc%d1%8e%d0%bc/", "text": "„Хората гледаха как бият жена ми и дъщерите ми”, разказа зам.-главният мюфтия Бирали Мюмюн пред Миналата седмица две момичета нападнаха семейството на Мюмюн пред столичен супермаркет, защото съпругата му носела забрадка. Девойките били подстрекавани от млад мъж, а самият Мюмюн разтървал побоя.„Две момичета яростно биеха моите дъщери и първата ми реакция беше да спра всичко това. По Божията воля се случи да се овладея”, споделя зам.-главният мюфтия.По думите му нападателките са били на не повече от 16-18 години.„Попитах ги какво се е случило, получих ругатни и плювни – много неочаквана агресия. Дори се опитаха и към мен да посегнат”, допълва той.„В случая става въпрос за най-обикновена забрадка”, поясни още той.„Това не са първите такива проблеми, които срещаме. Всеки мюсюлманин има нещо на ум, че когато съпругата му излезе, може да се случи това. Не малко пъти са минавали граждани, плюели са и са преминавали, но не е имало такава физическа агресия”, пояснява Мюмюн.Според него в цялата неприятна ситуация има и някаква мъдрост, защото ако не се беше случило на неговото семейство, този инцидент нямаше да придобие гласност.„Хората отказват да подадат жалба, да извикат полиция. Замълчават си, живеят скришно с проблемите си. Поради липса на доверие, на разбиране от обществото, не се преминава към някаква процедура”, допълва той.По думите му обществото трябва „да си свери часовника”, защото сме далече от реалността. „Години наред се насажда омраза, говори се срещу различните, по-специално срещу мюсюлманите – мога да очаквам друга реакция, когато всеки ден се изсипва лавина настроения срещу религиите. Не само от медиите, ако щете от учебниците по история”, допълва Мюмюн.Той разказа за случай, при който бил на официално посещение във Вършец, където джамията се намирала до местното училище.„Децата викаха срещу нас „стреляйте по тях, по мръсните турци, по поробителите”. Това са деца – какво се случва? Какво се случва в учебниците ни, как се представя тази история?”, пита се Мюмюн.Той е категоричен, че незабавно трябва да се проведе обществен дебат и подобен тип нападения да се инкриминират.„Не можем да гледаме дали човекът, който се е сбил е християнин или мюсюлманин. Тук е нормално да видиш джамия, църква, синагога. Нормално е да видиш жена, която ходи по различен начин. Държавата трябва да поеме нещата и да се изгради това цялостно национално чувство”, категоричен е Мюмюн. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Заместник-главният мюфтия Бирали Мюмюн: Хората гледаха как бият жена ми и дъщерите ми"}
{"url": "https://trud.bg/350-diplomatic-flights-carry-weapons-for-terrorists/", "text": "At least 350 diplomatic Silk Way Airlines (an Azerbaijani state-run company) flights transported weapons for war conflicts across the world over the last 3 years. The state aircrafts of Azerbaijan carried on-board tens of tons of heavy weapons and ammunition headed to terrorists under the cover of diplomatic flights.Documents implicating Silk Way Airlines in arms supplies were sent to me by an anonymous twitter account – Anonymous Bulgaria.The leaked files include correspondence between the Bulgarian Ministry of Foreign Affairs and the Embassy of Azerbaijan to Bulgaria with attached documents for weapons deals and diplomatic clearance for overflight and/or landing in Bulgaria and many other European countries, USA, Saudi Arabia, UAE, Turkey, to name a few.According to these documents, Silk Way Airlines offered diplomatic flights to private companies and arms manufacturers from the US, Balkans, and Israel, as well as to the militaries of Saudi Arabia, UAE, and US Special Operations Command (USSOCOM), and the military forces of Germany and Denmark in Afghanistan and of Sweden in Iraq. Diplomatic flights are exempt of checks, air bills, and taxes, meaning that Silk Way airplanes freely transported hundreds of tons of weapons to different locations around the world without regulation. They made technical landings with stays varying from a few hours to up to a day in intermediary locations without any logical reasons such as needing to refuel the planes.According to the International Air Transport Association (IATA) Dangerous Goods Regulations, operators, transporting dangerous goods forbidden for transportation by air by civil aircrafts, must apply for exemption for transportation of dangerous goods by air.According to the documents, Azerbaijan’s Foreign Ministry has sent instructions to its embassies in Bulgaria and many other European countries to request diplomatic clearance for Silk Way Airlines flights. The embassies sent diplomatic notes to the Foreign Ministry of the relevant country to request such exemption. The Foreign Ministry sent back a note signed by the local civil aviation authorities giving exemption for the transportation of dangerous goods.The requests for diplomatic clearance included information about the type and quantity of the dangerous goods – heavy weapons and ammunition. However, the responsible authorities of many countries (Bulgaria, Serbia, Romania, the Czech Republic, Hungary, Slovakia, Poland, Turkey, Germany, UK, Greece, etc.) have turned a blind eye and allowed diplomatic flights for the transport of tons of weapons, carried out by civil aircrafts for military needs. Under IATA regulations, the transport of military cargo by civil aircrafts is not allowed. To get around this legality, Silk Way Airlines applied for diplomatic exemption through local agencies. U.S. sends $1 billion worth of weaponsAmong the main customers of the “diplomatic flights for weapons” service provided by Silk Way Airlines are American companies, which supply weapons to the US army and US Special Operations Command. The common element in these cases is that they all supply non-US standard weapons; hence, the weapons are not used by the US forces.According to the register of federal contracts, over the last 3 years American companies were awarded $1 billion contracts in total under a special US government program for non-US standard weapon supplies. All of them used Silk Way Airlines for the transport of weapons. In some cases when Silk Way was short of aircrafts due to a busy schedule, Azerbaijan Air Force aircrafts transported the military cargo, although the weapons never reached Azerbaijan.The documents leaked from the Embassy include shocking examples of weapon transport. A case in point: on 12th May 2015 an aircraft of Azerbaijan Air Forces carried 7,9 tons of PG-7V and 10 tons of PG-9V to the supposed destination via the route Burgas (Bulgaria)-Incirlik (Turkey)-Burgas-Nasosny (Azerbaijan). The consignor was the American company Purple Shovel, and the consignee – the Ministry of Defense of Azerbaijan. According to the documents, however, the military cargo was offloaded at Incirlik military base and never reached the consignee. The weapons were sold to Purple Shovel by Alguns, Bulgaria, and manufactured by Bulgaria’s VMZ military plant. According to the federal contracts registry, in December of 2014 USSOCOM signed a $26.7 million contract with Purple Shovel. Bulgaria was indicated as the country of origin of the weapons.On 6th June 2015, a 41-year old American national Francis Norvello, an employee of Purple Shovel, was killed in a blast when a rocket-propelled grenade malfunctioned at a military range near the village of Anevo in Bulgaria. Two other Americans and two Bulgarians were also injured. The US Embassy to Bulgaria then released a statement announcing that the U.S. government contractors were working on a U.S. military program to train and equip moderate rebels in Syria. Which resulted in the U.S. Ambassador in Sofia to be immediately withdrawn from her post. The very same weapons as those supplied by Purple Shovel were not used by moderate rebels in Syria. In December of last year while reporting on the battle of Aleppo as a correspondent for Bulgarian media I found and filmed 9 underground warehouses full of heavy weapons with Bulgaria as their country of origin. They were used by Al Nusra Front (Al Qaeda affiliate in Syria designated as a terrorist organization by the UN).Another U.S. contractor involved in the same program for non-US standard military supplies is Orbital ATK. This company received $250 million over just the past two years. Information as to what type of weapons and to whom those weapons were supplied is classified.According to the documents, Orbital ATK transported weapons on 6 diplomatic Silk Way Airlines flights in July and August of 2015 flying the route Baku (Azerbaijan)-Tuzla (Bosnia and Herzegovina)-Baku-Kabul (Afghanistan). The weapons were exported by IGMAN j.j. Konjic, (Bosnia and Herzegovina) commissioned by Orbital ATK. The consignee was the National Police of Afghanistan. Interestingly, all these diplomatic flights with weapons had technical landings and a 7 h 30 min stop at Baku before their final destination – Afghanistan.Military aircrafts of Azerbaijan transported 282 tons of cargo (PG-7VL and other grenades) on 10 diplomatic flights in April and May 2017 to the destination Baku-Rijeka (Croatia)-Baku. The consignor was the Ministry of Defense of Azerbaijan, and the consignee – Culmen International LLC, USA. This same company has been awarded two contracts ($47 million each) along with other contractors for non-US standard weapon supplies on 18 February 2016 and 19 April 2017 respectively. Culmen International LLC has also signed a $26.7 million contract for foreign weapons with the Department of Defense and a $3.9 million contract for newly manufactured non-US standard weapons.Chemring Military Products is another main contractor in the program for non-US standard weapon supplies to the US army through diplomatic Silk Way Airlines flights. This military supplier has 4 contracts for $302.8 million in total. The weapons were purchased from local manufacturers in Serbia, Bulgaria, and Romania and according to documents transported to Iraq and Afghanistan via diplomatic flights.One of those flights in particular, on 18 October 2016, carrying 15.5 tons of 122 mm rockets bought by Chemring in Belgrade, Serbia, was diverted from its destination – Kabul, and instead landed in Lahore, Pakistan. After a 2-hour stop, the aircraft took off to Afghanistan. The only possible explanation for the extension of the flight by a thousand kilometers is offloading in Pakistan, even though documents stated that the cargo was destined for Afghanistan.The largest non-US standard weapons supplier to the US army is Alliant Techsystems Operations-USA with contracts totalling $490.4 million. In December of 2016, this company transported tons of grenades (API 23×115 mm, HE 23×115 mm, GSH 23×115 mm) from Yugoimport, Serbia to the Afghani Defense Ministry on diplomatic flights to the destination Baku-Belgrade-Kabul. Saudi Arabia – sponsor and arms distributorBesides the USA, another country that has purchased huge quantities of Eastern-European weapons and exported them on Silk Way Airlines diplomatic flights is Saudi Arabia. In 2016 and 2017, there were 23 diplomatic flights carrying weapons from Bulgaria, Serbia and Azerbaijan to Jeddah and Riyadh. The consignees were VMZ military plant and Transmobile from Bulgaria, Yugoimport from Serbia, and CIHAZ from Azerbaijan.The Kingdom does not buy those weapons for itself, as the Saudi army uses only western weapons and those weapons are not compatible with its military standard. Therefore, the weapons transported on diplomatic flights end up in the hands of the terrorist militants in Syria and Yemen that Saudi Arabia officially admits supporting.The Arab Kingdom also distributes military cargo to South Africa – a region plagued by wars over the control of the wealth in gold and diamonds found in African countries.On 28 April and 12 May this year, Silk Way carried out two diplomatic flights from Baku to Burgas-Jeddah-Brazzaville (Republic of Congo). The military cargo on-board of both flights was paid for by Saudi Arabia, according to the documents leaked from Azerbaijan’s Embassy to Bulgarian sources. The aircraft made a technical landing at Jeddah airport with a 12 h 30 min stop for the first flight and 14 h stop for the second one.The aircraft was loaded with mortars and anti-tank grenades including SPG-9 and GP-25. These very same weapons were discovered by the Iraqi army a month ago in an Islamic State warehouse in Mosul. Islamic State jihadists are also seen using those heavy weapons in propaganda videos posted online by the terrorist group. Interestingly, the consignee on the transport documents, however, is the Republican Guards of Congo.In February and March of 2017, Saudi Arabia received 350 tons of weapons on Silk Way diplomatic flights flying to the route Baku-Belgrade-Prince Sultan-Baku. The cargo included 27 350 psc. 128-mm Plamen-a rockets and 10 000 pcs. 122 mm Grad rockets. The consignor was Tehnoremont Temerin, Serbia to order by Famеway Investment LTD, Cypruss.On 5 March 2016, an Azerbaijan Air Force aircraft carried 1700 pcs. RPG-7 (consignor: Ministry of Defense of Azerbaijan) and 2500 pcs. PG-7VM (consignor: Transmobilе Ltd., Bulgaria) for the Defense Ministry of Saudi Arabia. Diplomatic flights from Burgas Airport to Prince Sultan Airport on 18 and 28 February 2017 each carried a further 5080 psc. 40 mm PG-7V for RPG-7 and 24 978 psc. RGD-5. The weapons were exported by Transmobile, Bulgaria to the Ministry of Defense of Saudi Arabia. Such munitions and RPG-7 originating in Bulgaria can often be seen in videos filmed and posted by the Islamic State on their propaganda channels.UAE is another Arab country that has purchased Eastern European weapons which are not compatible with its military standards and were apparently re-supplied to a third party. On three flights to Burgas-Abu Dhabi-Swaihan in March and April of 2017, Silk Way transported 10.8 tons of PG7VM HEAT for 40 mm RPG-7 on each flight with technical landing and a 2-hour stop in Abu Dhabi. The exporter is Samel-90, Bulgaria, the importer – Al Tuff International Company LLC. The latter company is involved with Orbital ATK LLC, which is the Middle East subsidiary of the American military company Orbital ATK. Although the ultimate consignee is the UAE army, the documents of the flight reveal that the sponsoring party is Saudi Arabia. Cash PaymentsOn 26 February 2016, an Azerbaijan Air Force aircraft took off from Baku and landed in UAE, where it loaded two armored vehicles and one Lexus car. The request for diplomatic clearance indicated the payment as cash – US dollars. The aircraft landed in North Sudan and, the next day, in the Republic of Congo. The exporter was Safe Cage Armour Works FZ LLC, UАЕ and the receiving party was the Republican Guards of Congo. The sponsoring party, however, was Saudi Arabia. Diplomatic Flights carry deadly white phosphorusWhite Phosphorus is an incendiary weapon whose use is very controversial due to the deadly harms it can inflict. On 31 March 2015, Silk Way transported 26 tons of military cargo including white phosphorus from Serbia (exporter: Yugoimport) and 63 tons from Bulgaria (exporter: Arsenal). On 22 March, another 100 tons of white phosphorus were exported from Yugoimport, Belgrade to Kabul. No contract is attached to the documents of those flights.On 2 May 2015, a Silk Way aircraft loaded 17 tons of ammunition, including white phosphorus, at Burgas airport. The exporter was Dunarit, Bulgaria. The aircraft made a technical landing and a 4-hour stop at Baku before reaching its final destination – Kabul. The consignee was the Afghani police. No contract is attached as proof. Baku – international hub for weaponsAzerbaijan’s Ministry of Defense was repeatedly the consignee of weapons which it actually did not receive. On 6 May 2015, an Azerbaijani military aircraft flew to Burgas (Bulgaria)-Incirlik (Turkey)-Burgas. It carried aviation equipment from Bulgaria to Turkey with the consigner: EMCO LTD, Sofia, and consignee – Ministry of Defense of Azerbaijan. However, the cargo was offloaded in Turkey and never reached Azerbaijan.Some of the weapons that Azerbaijan carries on diplomatic flights were used by its military in Nagorno-Karabakh against Armenia. In 2016, Azerbaijan accused Armenia of using white phosphorus. Armenia denied the allegations and in turn accused Azerbaijan of fabrication, as the only piece of evidence was based on a single unexploded grenade found by Azerbaijan’s soldiers. According to the documents from the Embassy of Azerbaijan in Sofia, white phosphorus munitions were carried on a diplomatic flight via Baku the previous year.Baku plays the role of an international hub for weapons. Many of the flights make technical landings with stops of a few hours at Baku airport or other intermediary airports en-route to their final destinations. Moreover, these types of aircrafts flying to the same destinations do not typically make technical landings. Therefore, a landing for refueling is not actually required. Despite this, Silk Way aircrafts constantly made technical landings. A case in point: in December of 2015 Silk Way carried out 14 flights with 40 tons of weapons on each flight to the destination Ostrava (the Czech Republic)-Ovda (Israel)-Nososny (Azerbaijan). The exporter is not mentioned in the documents while the receiver is consistently the Defense Ministry of Azerbaijan. Strangely, the aircraft diverted and landed at Ovda airport (a military base in Southern Israel), where it remained for 2 hours.In 2017, there were 5 flights from Nish (Serbia) via Ovda (Israel) to Nasosny (Azerbaijan). Each flight carried 44 tons of cargo – SPG Howitzer, RM-70/85. The consignor is MSM Martin, Serbia, the consignee: Elbit Systems, Israel, and the Ministry of Defense of Azerbaijan. All aircrafts landed in Israel and stayed for 2 hours en-route to Azerbaijan.The same Israeli company Elbit Systems on a flight from Barno (the Czech Republic) via Tel Aviv (Israel) to Bratislava (Slovakia) re-exported armored vehicles (TATRA T-815 VP31, TATRA T-815 VPR9). They were sent by Real Trade, Prague to Elbit Systems. The ultimate consignee, however, was the Ministry of Defense of Azerbaijan. The aircraft landed in Tel Aviv and then in Bratislava, where the cargo was imported by another company – MSM Martin, Slovakia. It is not clear why the plane flew from Europe to Asia and then back to Europe with the same cargo on-board. Ultimately, it did not reach its final destination – Azerbaijan. This type of aircraft, IL 76TD, can carry cargo of up to 50 tons. This one carried only 30 tons according to the documentation provided. Therefore, it could carry additional cargo of 20 tons. Since the flight was diplomatic, it was not subjected to inspection. A military coup after a diplomatic flight to Burkina FasoSome diplomatic flights carry weapons for different conflict zones crossing Europe, Asia and Africa. Such is the case with two Azerbaijan Air Forces flights to the destination Baku-Belgrade-Jeddah-Brazzaville-Burkina Faso on 30 August and 5 September 2015. The consignors were CIHAZ, Azerbaijan, and Yugoimport, Serbia. The consignee was the Ministry of Defense of the Republic of Congo. The aircraft made two technical landings – in Turkey and Saudi Arabia.The 41.2-ton cargo from Baku and Belgrade included: 7, 62 mm cartridges, 12 pcs. sniper rifles, 25 pcs. М12 “Black Spear” calibre 12,7х108 mm, 25 psc. RBG 40×46 mm/6M11, and 25 pcs. Coyote machine gun 12,7х108 mm with tripods. The same heavy machine gun appeared in videos and photos posted online by militant groups in Idlib and the province of Hama in Syria a few months later. The aircraft also carried: 1999 psc. M70B1 7,62х39 mm and 25 psc. М69А 82 мм. On 26 February 2016, a video featuring the same М69А 82 mm weapons was posted to Youtube by a militant group calling itself Division 13 and fighting north of Aleppo.Interestingly, the aircraft that carried the same type of weapons landed in Diyarbakir (Turkey), 235 km away from the border with Syria. Another type of weapon, RBG 40 mm/6M11, which was from the same flight and supposedly destined for Congo too, appeared in a video of the Islamic Brigade of Al Safwa in Northern Aleppo.After Turkey, the aircraft landed in Saudi Arabia and remained there for a day. Afterwards it landed in Congo and Burkina Faso. A week later, there was an attempted military coup in Burkina Faso. 300 tons of RPG-s, machine guns and ammunition for the KurdsIn March of 2017, over 300 tons of weapons were allegedly sent to the People’s Protection Units (YPG) in Northern Syria. Six diplomatic flights transported 43 tons of grenades on each flight from VMZ Military Plant, Bulgaria, to the Defense Ministry of Iraq. There are no contracts applied, however. On 28 March, 82 tons of cargo (AKM 7,62×39 mm and AG-7) were sent from Otopeni (Romania) to Erbil (Iraqi Kurdistan). The consignor was Romtechnica S.A., the consignee – again the Ministry of Defense in Baghdad. No contracts are provided for this flight either.On 16 March 2016, yet another Silk Way diplomatic flight carried 40 tons of military cargo from Slovenia to Erbil: the exporter is ELDON S.R.O., Slovakia, the importer – Wide City Ltd. Co, Erbil, the final consignee – the government of Kurdistan.Wide City Ltd. Co has three offices – in Limassol (Cyprus), Sofia (Bulgaria) and Erbil. The office of the Bulgarian company Techno Defence Ltd is at the address in Sofia. On the website of the company, the owner of Techno Defense Ltd Hair Al Ahmed Saleh claims that he has an office in Erbil and that his company manufactures Zagros weapons in Azerbaijan (K15 zagros, 9×19 mm and automatic K16 zagros). These types of Zagros weapons appeared in propaganda footage posted by the military wing of the Kurdish PKK party, which is designated as a terrorist organisation by Turkey. The President of Azerbaijan Ilham Aliev is also an ethnical Kurd.I reached out to all sides concerned involving my investigation. However, I have not received any comment.", "date": "2017.07.02", "title": " 350 diplomatic flights carry weapons for terrorists\t\t\t"}
{"url": "https://trud.bg/%d0%b0%d1%80%d0%bc%d0%b8%d1%8f%d1%82%d0%b0-%d1%82%d1%8a%d1%80%d1%81%d0%b8-2500-%d1%80%d0%b5%d0%b7%d0%b5%d1%80%d0%b2%d0%b8%d1%81%d1%82%d0%b8/", "text": "МО не се е отказало да възстанови висшето военно-въздушно училищеБлизо 2500 доброволни резервисти не достигат, за да попълнят състава на войската. Това става ясно от отговор на депутатско питане на министъра на отбраната Красимир Каракачанов. Според него, като се прибягват и 5600 незаети места във войсковите формирования, общо незаетите длъжности за офицери, сержанти и войници стават 8100. Поради тази причина МО е разработило план за преодоляване на проблема. Мерките, заложени в него, целят постигане на ефект, който да доведе до задържане на личния състав и да повиши мотивацията за служба, става ясно още от отговора. До 2018 г. трябва да се създадат условия за назначаването на 1300 души, след което до 2022 г. трябва да бъдат приемани по 800 мераклии всяка година. Друга мярка пък предвижда парите за личен състав да се отпускат по списъчен състав, както е било преди, тоест, колкото трябва да е числеността на армията. А не както е сега – по щатен състав. Това не позволява на командирите да назначават нови хора, тъй като средства се дават само за тези, които в момента служат.Друга мярка пък предвижда да се увеличи базата за изчисляване на заплатите на военните. Това обаче може да стане само със Закона за държавния бюджет за догодина. В момента базата е 380 лв. и не е променяна от 2009 г. Една от идеите е да се обвърже с минималната работна заплата, която сега е 460 лв. или със средната в обществения сектор.Ръководството на министерството не се е отказало да търси положителен отговор на въпроса за възстановяване на висшето военно-въздушно училище в Долна Митрополия. Според Каракачанов в документите за оценяване и акредитация има пропуски, които трябва да се отстранят.", "date": "2017.07.02", "title": " Армията търси 2500 резервисти\t\t\t"}
{"url": "https://trud.bg/%d0%be%d0%b1%d0%b8%d0%bb%d0%bd%d0%b8-%d0%b2%d0%b0%d0%bb%d0%b5%d0%b6%d0%b8-%d0%b8-%d0%b3%d1%80%d1%8a%d0%bc%d0%be%d1%82%d0%b5%d0%b2%d0%b8%d1%87%d0%bd%d0%b8-%d0%b1%d1%83%d1%80%d0%b8-%d0%bd%d0%b8-%d0%be/", "text": "Предупреждение за гръмотевични бури и обилни валежи е обявен за 25 области в страната за 3 юли 2017 г. Това показва справка на сайта на Националния институт по метеорология и хидрология (НИМХ) при БАН. В 10 области в страната важи оранжев предупредителен код. Това са областите Видин, Враца, Монтана, Плевен, Ловеч, Велико Търново, Габрово, Русе, Търговище и Разград. Там се очакват силни гръмотевични бури, значителни валежи и градушки. Очаквани количества валежи са 35-65 мм за 12 часа.При тази степен на предупреждение са възможни наводнения на имоти и в транспортната мрежа, прекъсвания в електроснабдяването, комуникациите и водопреносната мрежа. Възможно е да се наложи частична евакуация. Възможни са внезапни наводнения, пориви на вятъра и градушки и мълнии, които могат да нанесат поражения върху сградите. Съществува опасност при шофирането заради намалена видимост и аквапланинг.Жълт код за гръмотевични бури и обилни валежи е обявен в областите Силистра, Шумен, Варна, Бургас, Сливен, Ямбол, Кърджали, Хасково, Стара Загора, Пловдив, Пазарджик, Смолян, Софийска област, София-град и Перник. В тези области също се очакват силни гръмотевични бури, значителни валежи и градушки, но в по-малки количества – до 35 мм за 12 часа.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Обилни валежи и гръмотевични бури ни очакват утре"}
{"url": "https://trud.bg/6-%d0%be%d1%82-%d0%b2%d1%81%d0%b5%d0%ba%d0%b8-10-%d0%b1%d1%80%d0%b8%d1%82%d0%b0%d0%bd%d1%86%d0%b8-%d0%b8%d1%81%d0%ba%d0%b0%d1%82-%d0%b4%d0%b0-%d0%b7%d0%b0%d0%bf%d0%b0%d0%b7%d1%8f%d1%82-%d0%b5%d0%b2/", "text": "6-а от всеки 10 британци искат да запазят европейското си гражданство след Брекзит, включително правото да работят, живеят, учат и пътуват в Евросъюза. Това показва проучване на Лондонския институт по икономика. Настроението е най-масово сред младежите между 18 и 24 години и лондончани.Паралелно с Брекзит, Великобритания започва още един процес по прекратяване на договор с европейски държави. Става въпрос за Лондонското споразумение за риболова, подписано още преди Кралството да стане член на Евросъюза, информира АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " 6 от всеки 10 британци искат да запазят европейското си гражданство след Брекзит"}
{"url": "https://trud.bg/%d0%b2%d0%b8%d0%b6%d1%82%d0%b5-%d0%b0%d0%ba%d1%86%d0%b5%d0%bd%d1%82%d0%b8%d1%82%d0%b5-%d0%b2-%d0%b1%d1%80%d0%be%d1%8f-%d0%bd%d0%b0-%d0%b2%d0%b5%d1%81%d1%82%d0%bd%d0%b8%d0%ba-%d1%82%d1%80%d1%83-12/", "text": "350 дипломатически полета с оръжие за терористи през БългарияРазследване на „Труд“ разкри международен канал за Сирия, Ирак, Афганистан, Пакистан, Конго. Държавната авиокомпания „Силк Уей“ на Азербайджан превозва военни пратки с ноти от посолствата си в Европа, Азия, Африка и САЩ   Хаотично безвремиеПопулизмът хваща дикиш само с прости обяснения. Има много разлики между Мишо Бирата и Миро Боршоша, но те не са съществени – коментар на Чавдар Найденов.    Антагонизъм между правителство и президент е загуба за държавата и народаНе са достатъчно средствата за бойна подготовка и модернизация на армията, казва депутатът от „БСП за България“ Спас Панчев в интервю за „Труд“.   Капитулира ли консенсусът в отбраната?Политическата конфронтация взриви решенията на КСНС – анализ на Спирдон Спирдонов.    Д-р Глинка Комитов – Шеф без правомощияСилует на подалия оставка директор на НЗОК", "date": "2017.07.02", "title": " Вижте акцентите в броя на вестник „Труд“ в понеделник, 3 юли 2017"}
{"url": "https://trud.bg/%d0%bd%d0%b0%d1%88-%d1%83%d1%87%d0%b5%d0%bd-%d0%be%d1%82%d0%ba%d1%80%d0%b8-%d1%81%d0%b8%d0%b0%d0%bc%d1%81%d0%ba%d0%b8-%d0%b1%d0%bb%d0%b8%d0%b7%d0%bd%d0%b0%d0%ba-%d0%bd%d0%b0-%d0%bc%d0%b0%d1%80%d1%81/", "text": "Астрономът работи в БАН и в Северна ИрландияВ орбитата на Марс има останки от древна минипланета, която е неин генетичен близнак, но се е разпаднала на части преди много време. Това е най-новата хипотеза, над която работи международен екип от астрономи, съобщи пред „Труд“ доц. д-р Галин Борисов, експерт по изследване на химичния състав на тела от Слънчевата система. Ученият работи в Института по астрономия на БАН и в обсерваторията в Арма, Северна Ирландия. Той гостува в Планетариума на ВВМУ „Н. Вапцаров“ в родната си Варна за Деня на астероида с интересна лекция за резултатите от последното си проучване. То е направено съвместно с още петима астрономи от Северна Ирландия, Италия и Полша върху деветте астероида в орбитата на Марс. Наричат ги троянци, защото се движат в орбита на едно и също средно разстояние от Слънцето като планетата, но на 60 градуса пред или зад нея.Осем от марсовите троянци са зад Червената планета. „С помощта огромните телескопи на Европейската южна обсерватория в Чили в края на миналата година успяхме да определим химичния състав на два от тях. Оказа се, че той е сходен с този на Марс. Това ни наведе на теорията, че при образуването си планетата е имала конкурент. Той обаче не е успял да набере нужната маса и се е разпаднал, а части от него са формирали астероидите, които днес наблюдаваме“, обясни доц. Борисов.Двата изследвани от него обекта са от семейството на най-големия открит преди 25 г. и кръстен на Архимед астероид Eureka. Спектрографският им анализ доказал, че са негово генетично копие. Екипът събира доказателстваОстаналите астероиди около Марс са по-малки и трудни за изследване от Земята, но екипът ще наблюдава още два, за да събере повече доказателства за теорията си. Тя влиза в разрез тезата на астрономи от САЩ, според които астероидите са отчупени от самата Червена планета при голям сблъсък.“При този сценарий вероятността отломъци да останат в орбитата на Марс е минимална”, смята доц. Борисов.", "date": "2017.07.02", "title": " Наш учен откри сиамски близнак на Марс\t\t\t"}
{"url": "https://trud.bg/%d0%b0%d0%b2%d1%82%d0%be%d0%b1%d1%83%d1%81%d0%b8%d1%82%d0%b5-%d0%bf%d0%be%d0%bb%d1%83%d1%87%d0%b0%d0%b2%d0%b0%d1%82-%d0%bf%d1%80%d0%b5%d0%b4%d0%b8%d0%bc%d1%81%d1%82%d0%b2%d0%be%d1%82%d0%be-%d0%bd/", "text": "Ще увеличим ефективността на обществения транспорт в големите градове, казва Светослав ИвановПоправки в Закона за движение по пътищата (ЗДП) ще намалят значително закъсненията на обществения транспорт в София и в големите градове. Предстоящите промени касаят статута на градските автобуси и тролеи, които ще получат предимството на трамваите. Новите правила ще намалят времетраенето за придвижването в градовете, ще повишат безопасността на пътниците и ще увеличатефективността на обществения транспорт, казва в мотивите към законопроекта вносителят му Станислав Иванов (ГЕРБ). Според предварителната оценка на въздействието на поправките новите правила ще доведат и до намаляване на вредните емисии. Пак като полза от даването на статут като на трамваите на градските транспортни средства се изтъква и повишаването на пътнико потока, а от там и продажбата на билети.Освен т.нар. “бърза писта” за автобуси и тролеи, поправките в ЗДП предлагат и по-строги мерки срещу неправилното паркиране. С въвеждането им ще се сложи край на неколкодневен престой на автомобили със сложени скоби по улиците. В края на работния ден на съответната зона за почасово платено паркиране, “заскобените” коли ще бъдат премествани принудително.Припомняме, че само преди 2 седмици в народното събрание бяха гласувани други текстове от Закона за движението по пътищата, чрез които бяха премахнати знаците, с които се обозначават камерите. Депутатите решиха още за нарушения заснети с видеокамера, за които не се отнемат контролни точки или право на управление на МПС, да се издават електронни фишове.", "date": "2017.07.02", "title": " Автобусите получават предимството на трамваите"}
{"url": "https://trud.bg/%d1%85%d0%b8%d0%bb%d1%8f%d0%b4%d0%b8-%d1%83%d1%87%d0%b0%d1%81%d1%82%d0%b2%d0%b0%d1%82-%d0%b2-%d0%b4%d0%bd%d0%b5%d1%88%d0%bd%d0%b8%d1%8f-%d0%bf%d1%80%d0%be%d1%82%d0%b5%d1%81%d1%82-%d1%81%d1%80%d0%b5/", "text": "Хилядно шествие по улиците в Асеновград. Протестиращите се блъскат в жандармерията, за да пробият в ромската махала, предава БНТ. Рокери и футболни агитки подкрепиха протестиращите.Над 2000 души са се включили в петия пореден протест в Асеновград срещу насилието от страна на група роми към тийнейджъри спортисти, информира . В шествието се включиха фенове от няколко футболни агитки в страната, рокери и граждани. Те скандираха „Сърце и душа за България!“. Редиците на протестиращите бяха предвождани от църковни хоругви и знамена, с изображениятана Богородица, Исус Христос и Васил Левски.Полицейското присъствие е засилено. Специален дрон следи протичането на шествието. В охраната са включени и конни патрули.Това е най-мащабният протест заради побоя над гребци. По-рано хората смятаха да пренесат шествието си за понеделник заради постоянните проверки на документи и мерките за сигурност.Напрежението в града ескалира, след като в понеделник група роми нападна деца и треньори от клуба по гребане. След масовото сбиване 7 души се озоваха в болница, а други 9 в следствения арест.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.02", "title": " Хиляди участват в днешния протест срещу насилието в Асеновград\t\t\t"}
{"url": "https://trud.bg/%d0%bf%d0%be%d1%81%d0%ba%d1%8a%d0%bf%d0%b2%d0%b0%d1%82-%d1%81%d0%b8%d1%80%d0%b5%d0%bd%d0%b5-%d0%be%d1%80%d0%b8%d0%b7-%d0%b8-%d0%b1%d1%80%d0%b0%d1%88%d0%bd%d0%be/", "text": "Краве сирене, ориз и брашно тип „500” поскъпват с над 2% на едро само за седмица, показват данни на Държавната комисия по стокови борси и тържища (ДКСБТ) за периода 26-30 юни. Цената на брашното се повишава с 3,7% до 0,84 лева за килограм. Сиренето по борсите добавя 2,8% към стойността си и достига 5,97 лева за килограм с ДДС. Оризът поскъпва с 2,1% до 1,91 лв./кг.Усреднено, цените на хранителните продукти, следени от ДКСБТ записват минимален ръст в края на юни. Индексът, който следи институцията, достига 1,348 пункта при ниво от 1,347 в началото на месеца.Стойностите на повечето плодове и зеленчуци намаляват, като най-значително е това по отношение на кайсиите, които регистрират понижение от 43% до 1,15 лева за килограм на едро. С над 13% намалява цената на зелената салата, с по около 7% по-ниска е цената на краставиците и доматите, а с 8% – на тиквичките.В същото време цената на ябълките се увеличава с 3,6%, а на морковите с 3,3%. От комисията съобщават за поскъпване на прясното мляко, макар и минимално – с 0,6% до 1,57 лева за 1 литър. Маслото обаче се търгува на едро с 1,2% по-евтино в края на юни.", "date": "2017.07.02", "title": " Поскъпват сирене, ориз и брашно\t\t\t"}
{"url": "https://trud.bg/%d0%b1%d0%b3-%d1%80%d0%be%d0%bc%d0%ba%d0%b0-%d1%81%d0%bf%d0%b5%d1%87%d0%b5%d0%bb%d0%b8%d0%bb%d0%b0-e139-000-%d0%be%d1%82-%d0%bf%d1%80%d0%be%d1%81%d1%82%d0%b8%d1%82%d1%83%d1%86%d0%b8%d1%8f/", "text": "Българка от ромски произход е спечелила €139 000 от проституция в Берлин за 3 години, разказа в репортаж германският в. „Ханделсблат“. Жената е наречена в статията Дрина (30 г.), но това не е истинското й име.„В България аз съм кралица“, споделя Дрина, която нарича себе си циганка, а не ромка. За парите, които е спечелила, тя може да си купи в София 3-стаен апартамент. Заминала за Солун, след като завършила училище, след това отишла в Прага и най-накрая в Берлин, където връщала бутилки и старо желязо, за да се прехранва. Скоро след това братовчед й, който днес е неин интимен приятел, се мести в Берлин и й предлага да проституира, което е много по-доходоносно. Дрина плаща данъци, тъй като проституцията е легална в Германия, въпреки че властите се съмняват, че много от жриците на любовта укриват доходи. Двамата с братовчед й плащат наем от €250 евро за стая от 10 кв. м в Южен Берлин, но той има „Мерцедес“. Докато в България средната работна заплата е €450.В софийския кв. „Надежда“, където е израснала Дрина, днес живее ромката Наташа (28 г.), която също би искала да замине за Германия, но не може да си го позволи. Със съпруга й имат 5 деца, а родителите им помагат да си плащат наема от €200 лв. за 3-стаен апартамент.", "date": "2017.07.02", "title": " БГ ромка спечелила €139 000 от проституция\t\t\t"}
