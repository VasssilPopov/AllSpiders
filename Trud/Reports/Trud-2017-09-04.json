{"url": "https://trud.bg/%d0%bd%d0%be%d0%b2%d0%b8-14-%d1%81%d0%bb%d1%83%d1%87%d0%b0%d1%8f-%d0%bd%d0%b0-%d1%85%d0%b5%d0%bf%d0%b0%d1%82%d0%b8%d1%82-%d1%80%d0%b5%d0%b3%d0%b8%d1%81%d1%82%d1%80%d0%b8%d1%80%d0%b0%d0%bd%d0%b8-%d0%b2/", "text": "Нови 14 случая на хепатит са регистрирани през месец август на територията на Пазарджишка област, съобщиха от Регионалната здравна инспекция. С тях покосените от жълтеница в региони това лято се увеличават на 29, като случаите през юли са били 15. В периода 1-31 август в Пазарджишко са регистрирани и 5 случая на пациенти с ентероколити, по 4случая на салмонелоза и дизентерия и по един болен с марсилска треска и варицела. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.04", "title": " Нови 14 случая на хепатит регистрирани в Пазарджишка област"}
{"url": "https://trud.bg/%d1%80%d1%83%d1%81%d0%ba%d0%b8-%d0%b7%d0%bd%d0%b0%d0%bc%d0%b5%d0%bd%d0%b8%d1%82%d0%be%d1%81%d1%82%d0%b8-%d0%bf%d1%80%d0%b8%d1%81%d1%82%d0%b8%d0%b3%d0%b0%d1%82-%d0%b2-%d1%81%d0%b2%d0%b5%d1%82%d0%b8/", "text": "Цяла плеяда руски знаменитости пристигат през уикенда в Свети Влас. Курортното градче ще бъде домакин на поредното издание на популярната руска игра „Цар Горы“. В нея ще вземат участие едни от големите имена на руската артистична, спортна и бизнес сцена. Организатор на събитието e руският интелектуален Клуб „Инкогнито“, а домакините от българска страна са предоставили цялата база на „Диневи Ризорт“ за провеждане на мероприятието. Играта ще се проведе на 10  септември 2017 г. в комплекс „Адмирал“. В списъка с популярни имена се открояват бившият двукратен световен шампион по бокс в супертежка категория Николай Валуев. „Звярът от Изтока“, както е известен в спортните среди, е настоящ депутат в Руската Дума и е един от най-атрактивните участници в играта. Друга знаменитост е  популярният кино и театрален актьор Андрей Ургант. Актьорският състав се допълва от Емануил и Ирина Виторган. Той е народен артист на Русия и собственик на Виторган-Клуб, който събира и организира артисти от различни жанрове. Сред останалите състезатели в „Цар Горы“ са певците Сергей Рогожин и Афина Делиониди, генералният директор на издателство „Комерсант“ Максим Ефимов, Рушель Блаво – собственик на клиника за традиционна и нетрадиционна медицина и др. Водещ ще бъде Алексей Блинов – член на елитарния клуб „Какво?, Къде?, Кога?“.", "date": "2017.09.04", "title": " Руски знаменитости пристигат в Свети Влас\t\t\t"}
{"url": "https://trud.bg/%d0%bc%d1%8a%d0%b6-%d0%b7%d0%b0%d0%b3%d0%b8%d0%bd%d0%b0-%d0%bd%d0%b0-68-%d0%b8%d1%8f-%d0%ba%d0%bc-%d0%bd%d0%b0-%d0%b0%d0%b2%d1%82%d0%be%d0%bc%d0%b0%d0%b3%d0%b8%d1%81%d1%82%d1%80%d0%b0%d0%bb%d0%b0/", "text": "Мъж е загинал при тежката катастрофа, станала в района 68-и километър на автомагистрала „Тракия” в посока София малко преди 11.30 часа, съобщиха от пресцентъра на Областна дирекция на МВР-Пазарджик. Около 11.15 часа там постъпил сигнал за лека катастрофа между два леки автомобила, само с материални щети, в района на 68-и км на АМ „Тракия“ в посока София и полицаите веднага се отправили към местопроизшествието. Докато извършвали оглед на мястото на първата катастрофа в непосредствена близост станала втора след сблъсък между два автомобила. При втория инцидент е загинал водачът на една от колите, а неговата спътничка е откарана с линейка за преглед в МБАЛ „Пазарджик”, а към мястото на тежкия инцидент с фатален край незабавно са насочени екипи на полицията, пожарната и на Бърза помощ. Двете катастрофи предизвикаха големи задръствания на движението по АМ „Тракия” в посока към София и километрични опашки, преди трафикът да бъде пренасочен по обходен маршрут през пътен възел Церово,  селата Карабунар , Злокучене и Виноградец, а оттам по стария път от Пловдив за София в участъка между Белово-Костенец и пътен възел Мухово. Смъртен случай през последното денонощие имаше и по пътищата в Пловдивска област, където в неделя около 19.50 часа 43-годишен мъж загина на изхода на село Дълго поле в посока жп гара Калояново. Мъжът зад волана загубил контрол над лекия си автомобил „Хонда”, който навлязъл в насрещното движение и се блъснал в крайпътно дърво, като водачът загинал на място, а причината за инцидента най-вероятно е движение с висока и несъобразена скорост. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.04", "title": " Мъж загина на 68-ия км на автомагистрала „Тракия”, а друг – край Дълго поле"}
{"url": "https://trud.bg/%d0%b1%d1%83%d1%80%d0%b3%d0%b0%d1%81-%d1%81-%d0%bd%d0%be%d0%b2%d0%b0-%d0%b7%d0%b8%d0%bc%d0%bd%d0%b0-%d0%bf%d1%8a%d1%80%d0%b7%d0%b0%d0%bb%d0%ba%d0%b0/", "text": "В края на лятото бургазлии се размечтаха за зимна пързалка. За това, че съоръжението за пързаляне ще бъде закупено потвърди и зам.- кмета по строителство в морския град Чанка Коралска. „Не мога със сигурност да кажа, че ще имаме зимна пързалка за този сезон, но тя е предвидена в новия спортен комплекс, който се изгражда в жк „Славейков“, обясни Коралска. По думите и, зимната пързалка е предвидено да се монтира на мястото на тенис кортовете. Остава само съоръжението да се закупи. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.04", "title": " Бургас с нова зимна пързалка"}
{"url": "https://trud.bg/%d0%b2%d0%b0%d0%bb%d0%b5%d1%80%d0%b8-%d1%81%d0%b8%d0%bc%d0%b5%d0%be%d0%bd%d0%be%d0%b2-%d0%b2-%d0%b1%d1%83%d1%80%d0%b3%d0%b0%d1%81-%d0%bb%d0%b8%d1%87%d0%bd%d0%be-%d1%89%d0%b5-%d0%bd%d0%b0%d1%81%d1%82/", "text": "Лично аз ще настоявам да се ликвидира онова неработещо чудо, наричано „Слънчев бряг“ АД. То трябва да бъде закрито, то е гнездо и условие за мащабна корупция, не генерира никакви печалби“.  Това заяви в Бургас вицепремиерът Валери Симеонов. Той обясни, че именно акционерното дружество узаконява преместваемите обекти и бар кроловете, като срещу последните през този сезон „борбата не бе особено успешна“. „Това дружество позволява тротоарите на Слънчев бряг да бъдат заети от сергии стелажи и в крайна сметка целия пътникопоток да се насочва по асфалтираните алеи, което създава предпоставка за пътно транспортни произшествия“, добави Симеонов и коментира, че се позволява феноменът „държава в държавата“. По думите му, дружеството може да остане, но община Несебър трябва да се грижи за поддръжката на инфраструктурана на Слънчев бряг. Законодателни промени ще има и по отношение на преместваемите обекти, които да се забранят. Освен ако не са във вид на спасителни постове и медицински пунктове или други от този род. Не само Слънчев бряг, а също Златни пясъци и други курорти са се превърнали в подобие на нискобюджетни арабски пазари. Ще предложим и промяна в определението за преместваем обект, заключи Валери Симеонов.", "date": "2017.09.04", "title": " Валери Симеонов в Бургас: Лично ще настоявам да се ликвидира „Слънчев бряг“ АД"}
{"url": "https://trud.bg/%d0%b4%d0%b5%d0%b9%d1%81%d1%82%d0%b2%d0%b8%d1%8f%d1%82%d0%b0-%d0%bd%d0%b0-%d1%82%d1%83%d1%80%d1%81%d0%ba%d0%b8%d1%82%d0%b5-%d0%b2%d0%bb%d0%b0%d1%81%d1%82%d0%b8-%d0%bf%d1%80%d0%b0%d0%b2%d1%8f%d1%82/", "text": "Действията на турските власти правят „невъзможно“ присъединяване на Турция към ЕС, заяви днес Европейската комисия, след като германският канцлер Ангела Меркел призова за прекратяване на преговорите за присъединяване на Анкара към ЕС, предаде Цитирайки изказване на председателя на Европейската комисия Жан-Клод Юнкер от миналата седмица, направено преди коментар на Меркел в рамките на предизборната кампания, говорителят на ЕК посочи на редовен брифинг: Турция се отдалечава с гигантски крачки от Европа и това прави невъзможно за Турция да се присъедини към ЕС.  Говорителят подчерта обаче, че всяко решение за това дали официално да се прекрати блокираният отдавна процес за членство на Турция, може да бъде взето от 28-те страни членки на блока, а не от Европейската комисия. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.04", "title": " Действията на турските власти правят „невъзможно“ присъединяване на Турция към ЕС"}
{"url": "https://trud.bg/%d0%bf%d1%80%d0%be%d0%ba%d1%83%d1%80%d0%b0%d1%82%d1%83%d1%80%d0%b0%d1%82%d0%b0-%d0%b2-%d0%bf%d0%bb%d0%be%d0%b2%d0%b4%d0%b8%d0%b2-%d0%bf%d0%be%d0%b5%d0%bc%d0%b0-%d1%81%d0%bb%d1%83%d1%87%d0%b0%d1%8f/", "text": "Убийството в пазарджишкото село Виноградец ще се поеме от Окръжна прокуратура-Пловдив веднага след приключване на най-неотложните разследващи действия по случая със смъртта на 47-годишния собственик на ресторант „Градина” Наско Тонкев, съобщи главният прокурор Сотир Цацаров в Пазарджик, където пристигна в понеделник по обяд. „Това се налага, за да се избегнат всякакви съмнения в пристрастност, след като обществено достояние станаха твърдения на свидетели от нощта на инцидента за близки отношения между шефа на Районна прокуратура-Пазарджик Георги Кацаров и Лазар Влайков, притежателя на пистолета, с който е извършено убийството. Самият Кацаров днес потвърди пред мен за добри лични отношение с Влайков. Ето защо, за да се избегнат всякакви съмнения за пристрастност на държавното обвинение, разследването по-нататък ще се извършва от Пловдивската Окръжна прокуратура”, заяви Сотир Цацаров. Още във вторник като свидетел по делото ще бъде разпитан районният прокурор Георги Кацаров. В разговор с главния прокурор Кацаров категорично отрекъл да е разговарял във фаталната нощ на 31 август срещу 1 септември с Лазар Влайков и декларирал пред Сотир Цацаров, че последният му контакт с изключения от ПП ГЕРБ председател на Общинския съвет в Септември е отпреди около месец. Дали шефът на Районна прокуратура-Пазарджик казва истината, ще се разбере след обстоен преглед и анализ на разпечатките на телефонните разговори на Лазар Влайков и останалите участници в нощната веселба във Виноградец. В понеделник по обяд са пристигнали разпечатките на голяма част от тях, но разследващите не са имали физическа възможност да ги прегледат всичките преди посещението на главния прокурор Сотир Цацаров. От думите на Цацаров и на шефа на Окръжна прокуратура-Пазарджик Васил Малинов стана ясно, че резултатите от взетите натривки от ръцете на 6-годишния Юри Влайков, чичо му Лазар Влайков, баща му Кирил Влайков и останалите присъствали на рождения ден на детето, ще бъдат готови до няколко дни и тогава ще се разбере кой от тях е участвал в масовата пукотевица. От държавното разследване съобщиха, че на мястото на веселбата в ресторант „Градина” са открити общо 126 гилзи от различни оръжия, макар че дъщерята на убития Наско Тонкев Деница заяви, че жената и детето на Лазар Влайков събирали след стрелбата гилзите от неговия пистолет „Глок”. Той бил закупен часове по-рано от шефа на местния парламент в Септември и Лазар Влайков решил да се похвали с новата си придобивка пред приятели и роднини, след като компанията погълнала солидно количество алкохол.  Освен резултатите от натривките и балистичната експертиза разследващите чакат и тези от ДНК-експертизата, която е възложена на водеща частна лаборатория с цел получаване на максимално точни резултати във възможно най-кратък срок. „Ще се възложи и една по-особена комплексна експертиза, която да определи дали е възможно 6-годишно дете да произведе изстрел с въпросното оръжие – пистолет „Глок”, собственост на Лазар Влайков”, допълни главният прокурор Сотир Цацаров. Той лично силно се съмнявал, че толкова малко момче е способно да стреля с такова оръжие, като се има предвид вида на предпазителя на пистолетите от марката „Глок”. Малкият Юри Влайков ще бъде разпитан в петък в т.нар. „Синя стая” в Пазарджик при спазване на всички изисквания и в присъствието на психолози. Досега детето не е било разпитвано, тъй като разследващите го чакали да се успокои след инцидента, след който започнало да заекна от уплах от случилото се. До поемането на случая от Окръжна прокуратура-Пловдив разследването ще се води лично от шефа на Пазарджишката Окръжна прокуратура Васил Малинов. По време на посещението си в Пазарджик главният прокурор Сотир Цацаров съобщи още, че ще бъдат прегледани и двете прекратени производства срещу Лазар Влайков от 2008 и 2012 година, които касаят пребит син на общински съветник от ОбС-Септември и наръган с нож мъж от Пазарджик след конфликтна ситуация на пътя между два автомобила. След въпросните случаи Лазар Влайков се е измъкнал чист като „моминска сълза”, като в единия случай нямало доказателства, а за другия разследващите преценили, че е наръгал няколко пъти с нож опонента си при  неизбежна самоотбрана, след като бил нападнат с дървен кол. До понеделник на обяд Лазар Влайков не беше подал оставка като председател на Общинския съвет в Септември и не бе депозирал молба за напускане на местния парламент, както бе посъветват от Изпълнителната комисия на ПП ГЕРБ, която го изключи от партийните редици още в събота. Мобилният телефон на Влайков е изключен, а двата му служебни телефона  в Общинския съвет в Септември даваха свободно през целия ден и никой не отговаряше.", "date": "2017.09.04", "title": " Сотир Цацаров: Пловдивската прокуратура поема случая с убийството във Виноградец\t\t\t"}
{"url": "https://trud.bg/%d0%bf%d1%80%d0%be%d0%bb%d0%b8%d0%b2%d0%bd%d0%b8-%d0%b4%d1%8a%d0%b6%d0%b4%d0%be%d0%b2%d0%b5-%d0%b1%d0%bb%d0%be%d0%ba%d0%b8%d1%80%d0%b0%d1%85%d0%b0-%d1%82%d1%80%d0%b0%d1%84%d0%b8%d0%ba%d0%b0-%d0%b2/", "text": "Проливни дъждове и оранжев код за опасност от ураганен вятър в южна Румъния. Валежите през последното денонощие блокираха за часове столицата Букурещ. Наводнени улици парализираха трафика в част от града, близо 200 дървета са изтръгнати, покривите на повече от 100 къщи са отнесени от стихията. Десетки семейства са евакуирани, информира  Лошото време засегна 17 от общо 41 области в Румъния. Стотици пожарни екипи са изпратени, за да разчистят падналите дървета и да изпомпват водата от наводнените къщи. Очаква се дъждовете да продължат и през следващите дни. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.04", "title": " Проливни дъждове блокираха трафика в Букурещ"}
{"url": "https://trud.bg/%d0%b2%d0%b8%d0%b6%d1%82%d0%b5-%d0%ba%d0%b0%d0%ba-%d0%b2%d1%8a%d1%80%d0%b2%d0%b8-%d0%b8%d0%b7%d0%b3%d1%80%d0%b0%d0%b6%d0%b4%d0%b0%d0%bd%d0%b5%d1%82%d0%be-%d0%bd%d0%b0-%d0%b8%d0%bd%d0%b4%d1%83%d1%81/", "text": "Видео на skyscrapercity, заснето с дрон, показва как върви изграждането на Южна зона на Индустриалната зона София – Божурище. Икономическа зона София-Божурище е част от индустриалните терени, развивани от „Национална компания индустриални зони“ (НКИЗ). Намира се на 15 км от центъра на столицата, има стратегическо разположение – на три магистрали и на три еврокоридора. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.04", "title": " Вижте как върви изграждането на Индустриална зона София – Божурище (ВИДЕО)"}
{"url": "https://trud.bg/%d0%bf%d0%be%d0%bb%d0%b8%d1%86%d0%b0%d0%b8%d1%82%d0%b5-%d0%b2-%d1%81%d0%bc%d0%be%d0%bb%d1%8f%d0%bd-%d0%b8%d0%b7%d0%bb%d0%b8%d0%b7%d0%b0%d1%82-%d0%bd%d0%b0-%d0%bf%d1%80%d0%be%d1%82%d0%b5%d1%81%d1%82/", "text": "Продължават протестите на служителите на МВР за по-високи заплати и по-добри условия на труд. С тези искания ще се съберат тази вечер пред сградата на полицията в Смолян служителите на реда от района, предаде  . Председателят на синдикалното дружество към РУП – Смолян Михаил Узунов обобщи исканията на служителите на реда. „Социалните права на нашите служители – достойно заплащане на служителите в МВР, премахване на това неравенство, което се получи от тази реформа, проблема със закона, който го имаме. Искаме и нов закон.“ Тази вечер пред сградата на Областната дирекция на МВР в Смолян ще пристигнат полицаи от целия регион, допълни още Михаил Узунов. „Ние не желаем да се политизират нашите искания! Искаме да ги чуят от нас, както и да чуем мнение на други.“ АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.04", "title": " Полицаите в Смолян излизат на протест"}
{"url": "https://trud.bg/%d0%b5%d0%ba%d0%be%d0%be%d1%80%d0%b3%d0%b0%d0%bd%d0%b8%d0%b7%d0%b0%d1%86%d0%b8%d0%b8-%d0%b1%d0%b0%d0%b2%d1%8f%d1%82-%d0%bc%d0%b0%d1%89%d0%b0%d0%b1%d0%bd%d0%b0%d1%82%d0%b0-%d1%80%d0%b5%d0%ba%d0%be/", "text": "Мащабният проект за реконструкция и разширение на Околовръстното шосе на Пловдив се бави от екоорганизации, които го обжалват във Върховния административен съд (ВАС) и едва след като приключи тази процедура, процесът може се отпуши и да започне работа. Това стана ясно на брифинг в областната администрация, на който присъстваха губернаторът на Пловдив Здравко Димитров, шефът на АПИ Дончо Атанасов и проектанти. Проектът е приоритет и на правителството, и на АПИ, но и за Околовръстното шосе ще има проблем с локалните платна и отчуждителните процедури на частни имоти и от двете страни на пътя. Той ще е с габаритите на трасето Асеновград – Пловдив. Според експерти и строители проектът за Околовръстното шосе ще се оскъпи с близо 50 млн.лв., ако се реализират подобренията и локалните платна. Тяхното изграждане в отсечката Пловдив-Асеновград пък ще струва 20 млн.лв. върху проекта на стойност от 24,5 млн.лв., но там разстоянието е по-малко в сравнение с Околовръстното шосе, което трябва да бъде разширено чак до автомагистрала „Тракия” и пътят да стане високоскоростен. „И за Околовръстното шосе има проблем с локалните платна. По принцип те са задължения на общините и стоят като основен проблем пред тях, но държавата би могла да помогне с процесите на отчуждаване, за да може реализацията на проекта да е единна. Има тежки проблеми около жп линията на КЦМ, както има и тежки и сложни инженерни мрежи“, описа ситуацията шефът на АПИ Дончо Атанасов. Финансирането на разширението на Околовръстния път по всяка вероятност ще е с пари от ТОЛ системата, когато тя реално заработи и започне да носи приходи в държавната хазна. Добрата новина е, че ако хубавото време се запази, разширението на пътя Пловдив-Асеновград ще бъде завършено предсрочно още до края на 2017 г., макар че по план и график това трябва да стане чак през есента догодина. Първата част от реконструкцията обаче ще стане без локалните платна, чието проектиране няма да забави ремонта, тъй като двата процеса ще вървят паралелно. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.04", "title": " Екоорганизации бавят мащабната реконструкция на Околовръстното шосе на Пловдив\t\t\t"}
{"url": "https://trud.bg/%d0%b0%d1%80%d0%b5%d1%81%d1%82%d1%83%d0%b2%d0%b0%d1%85%d0%b0-25-%d0%b3%d0%be%d0%b4%d0%b8%d1%88%d0%b5%d0%bd-%d0%bc%d1%8a%d0%b6-%d0%bd%d0%b0%d0%bf%d0%b0%d0%b4%d0%bd%d0%b0%d0%bb-%d0%bc%d0%b5%d0%b4%d0%b8/", "text": "25-годишният криминално проявен пловдивчанин Васил С. е задържан за 72 часа в полицейския арест, след като забил юмрук в лицето на 48-годишна медицинска сестра от спешното детско отделение в база 1 на Университетска болница „Свети Георги”  на бул. „Васил Априлов” 15. Пострадалата си е извадила медицинско и възнамерява да съди хулигана, който и се нахвърлил за това, че го помолила да напусне стаята, тъй като в същия момент там било преглеждано друго дете – момиче, което трябвало да се съблече голо до кръста. Б абаитът пък бил дошъл да види жена си и малкото си дете, които били настанени в спешното отделение на УМБАЛ „Свети Георги”, съобщи говорителят на УМБАЛ „Свети Георги”-Пловдив Татяна Белева. Дежурният лекар веднага позвънил на спешен телефон 112 и пристигналите веднага полицаи сложили бележниците зад гърба на хулигана, който първоначално бил задържан за едно денонощие в ареста на Второ РУ на МВР-Пловдив, където е образувано досъдебно производство. След докладване на случая в Районна прокуратура мярката за неотклонение „задържане под стража” на 25-годишния криминално проявен Васил С. била удължена до 72 часа.  Работата по изясняване на фактите и обстоятелствата около случая продължава  и се очаква във вторник от Районна прокуратура-Пловдив да повдигнат обвинение на бабаита за нападение над длъжностно лице при изпълнение на служебните му задължения и нанасяне на лека телесна повреда по хулигански подбуди. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.04", "title": " 72-часов арест за криминално проявен, забил юмрук в лицето на медицинска сестра в Пловдив"}
{"url": "https://trud.bg/%d0%b4%d0%b0%d0%b2%d0%b0%d1%82-%d0%bd%d0%b0-%d1%81%d1%8a%d0%b4-%d0%bc%d1%8a%d0%b6-%d0%b7%d0%b0-%d0%b6%d0%b5%d1%81%d1%82%d0%be%d0%ba%d0%be-%d0%b1%d1%80%d0%b0%d1%82%d0%be%d1%83%d0%b1%d0%b8%d0%b9%d1%81/", "text": "С обвинителен акт на Окръжната прокуратура във Варна на съд е предаден 43-годишният Георги В., убил родния си брат по особено мъчителен начин и с особена жестокост, съобщиха от пресслужбата на Апелативна прокуратура. Братоубийството било извършено в периода от 21 часа на 16 януари до 4 часа на разсъмване на 17 януари 2017 г. в дома на баба им във варненското село Житница. Между двамата братя имало чести конфликти. Убитият вземал пенсията на баба си и я изпивал. При разправия между него и възрастната жена той я бутнал и тя счупила тазобедрена кост. Наложила се операция и жената се преместила да живее в дома си в град Провадия. Георги се преместил при нея, за да полага грижи за възстановяването й, а Данаил останал да живее в Житница. Препитавал се със средства, които му давали близки на покойници, за да изкопае гробовете им. Във фаталния ден Георги отишъл до Житница, откъдето пренасял дърва за огрев, които възрастната жена получавала като социално слаба.Вратите на семейната къща били затворени с катинари и когато Данаил се прибрал между двамата започнала разправия за дървата.Георги кипнал, вързал с въже и започнал да налага брат си с дървена тояга, а после го ритал с крак по цялото тяло, докато жертвата престане да мърда. О бвиняемият потулил следите от кървавото престъпление, както по тялото на брат си, така и по себе си, а дървената сопа скрил в тоалетната. Той се обадил на кмета на селото, че Данаил не е добре и отишли с полиция в къщата.Множество тежки травми по тялото на убития били установени и по време на аутопсията на трупа. От тогава до сега Георги е с постоянна мярка за неотклонение“Задържане под стража“ и е приведен във варненския затвор. Ако съдът го признае за виновен, го чака лишаване от свобода от 15 до 20 години, доживотен затвор или доживотен без замяна. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.04", "title": " Дават на съд мъж за жестоко братоубийство"}
{"url": "https://trud.bg/%d0%b2%d0%b8%d0%b4%d0%b5%d0%be%d0%bd%d0%b0%d0%b1%d0%bb%d1%8e%d0%b4%d0%b5%d0%bd%d0%b8%d0%b5-%d0%bf%d0%b0%d0%b7%d0%b8-%d0%bf%d0%b5%d1%80%d1%81%d0%be%d0%bd%d0%b0%d0%bb%d0%b0-%d0%bd%d0%b0-%d0%b1%d0%be/", "text": "Многобройни случаи на хулигански прояви и лошо отношение от страна на пациенти към медицинския персонал отчитат през последните години в болницата в Горна Оряховица. От началото 2017 г. нападки и закани към лекари и сестри е регистриран във всички отделения на МБАЛ „Свети Иван Рилски“, но най- вече в тези, където има преобладаващо пациенти от малцинствен произход като Отделението по педиатрия и отделенията по вътрешни болести. Това коментира управителят на лечебното заведение д-р Иван Иванов. В повечето от тях медиците са оправят сами, като причината е най- вече, че не се доверяват на тромавите процедури в съдебната система. За два от случаите като единият е в Спешна помощ в железничарския град, са сезирани полицията и прокуратурата. „Съвсем наскоро родители на дете, хоспитализирано в Отделението по инфекциозни болести, са се държали грубо и арогантно с д-р Дария Пулева, началник на отделението. След намесата на полицията и Районната прокуратура реагира светкавично, като нападателят е осъден“, информира д-р Иванов. На 28 август пък 53-годишна жена налетя на дежурната медицинска сестра в Спешна помощ Петя Стоименова. Нападателката е потърсила медицинска помощ за болното си внуче и след забележка да се отдръпне, за да бъде прегледано детето, ударила с юмрук сестрата и я ритнала в левия крак. Районната прокуратура в Горна Оряховица повдигна веднага обвинение на нападателката, която стана ясно, е била и криминално проявена. От следващият месец Петя Стоименова ще работи освен в Спешна помощ и в горнооряховската болница, във Второ вътрешно отделение. По повод зачестилите случаи на саморазправа и арогантно отношение към медицинския персонал, от миналата година в лечебницата е въведена система за видеонаблюдение. Тя е с 15 охранителни камери, монтирани на невралгични места в сградата.  „Контролът на достъп до отделенията е подобрен, вратите не могат да се отварят от външни лица има и гласова връзка“, коментира д-р Иванов. Според него, увеличените случаи на нападения и лошо отношение към българските лекари и медицински персонал в сравнение с преди 20 години, се коренят най- вече в нормативната база в България.  „Вина имат не толкова медиите, както се твърди, че настройвали обществото срещу колеги, нито пък етническият признак на извършителите на хулигански прояви е водещ“, казва д-р Иванов.  Той е на мнение, че в здравното законодателство не е добре регламентирано какъв точно е спешният пациент. „Действително в системата на Спешната помощ си има стандарти и е изяснено какъв е спешния пациент, но практиката опровергава това“, посочва още д-р Иванов. По думите му много често пациентите на Спешна помощ не се нуждаят от спешно медицинско обслужване. Особено преобладаваща е една огромна група пациенти, които са здравно неосигурени, но пък нямат пари да си платят преглед, в същото време не се нуждаят от спешна помощ, а посещават центровете и филиалите, за да получат медицинска услуга. „Те не се водят и социално слаби по критериите на социалното министерство, тъй като имат някакво имущество и пр., и затова социалните дирекции след това не заплащат извършената медицинска услуга нито на Спешна помощ, нито на болниците“, обяснява още д-р Иванов.  Така, според болничния шеф, се натоварват Спешна помощ и филиалите й с един голям контингент, вниманието на персонала е насочено към тези хора, те харчат ресурси и средства, получават консултации със специалист, и с течение на годините се смятат за привилегировани. Когато пристигнат да търсят медицинска помощ, те са първите, които се държат арогантно и хулигански. От друга страна, тези, които плащат осигуровки не задръстват спешните центрове, освен ако случаят наистина не търпи отлагане и преминават през всички процедури от личния лекар през специалиста, като понякога чакат с дни. Според д-р Иванов, държавата следва добре да регламентира достъпа до медицинско обслужване според здравно- осигурителния статус на пациента. Той дори предлага да се създадат някакъв тип „социални кабинети“, подобно на социалните трапезарии, които да поемат именно здравно- неосигурените пациенти.  „Тези кабинети да покриват минимален обем от медицински дейности, които пък да се покриват от МТСП или здравното министерство“, споделя идеята си д-р Иванов. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.04", "title": " Видеонаблюдение пази персонала на болницата в Горна Оряховица срещу агресивни пациенти"}
{"url": "https://trud.bg/%d1%86%d0%b2%d0%b5%d1%82%d0%b0%d0%bd-%d1%86%d0%b2%d0%b5%d1%82%d0%b0%d0%bd%d0%be%d0%b2-%d1%89%d0%b5-%d0%b7%d0%b0%d1%89%d0%b8%d1%82%d0%b8%d0%bc-%d0%ba%d0%b0%d1%83%d0%b7%d0%b0%d1%82%d0%b0-%d0%bd%d0%b0/", "text": "Моя кауза е да няма волфрамова мина във Велинград, каза по време на среща в града председателят на Парламентарната група и заместник- председател на партия ГЕРБ Цветан Цветанов. Той коментира, че когато се вземат управленски решения, се оказва, че в повечето случаи те се вземат от политиците. „Това е политическо и управленско решение, защото през 2009 година, дни преди да си тръгне, то е взето от тогавашното правителство. В община Велинград живеят над 42 хил. души, а мината ще осигури работни места на около 400 души. Кое е по-важно – да бъде защитен общественият интерес или да бъде продаден?“, коментира Цветанов. Той допълни, че в района няма изградена инфраструктура за развитието на рудодобив. „В село Кръстава се срещнах и разговарях с хората и се оказа, че няма такива, които да подкрепят мината. Това, което поемаме като ангажимент, е пътищата да бъдат прехвърлени на общината, за да може тя да кандидатства по проекти и да има необходимата инфраструктура“, каза също Цветанов. „Ние ще защитим каузата на Велинград, ние ще защитим вашия интерес, ние искаме Велинград да се развива. Аз няма да участвам в тази игра, искам да идвам при вас с високо вдигната глава. Вие сте тези, които назначават политиците. Преди година вие ми дадохте много на брой подписи и всичко необходимо сме го направили. Екипът на министър Нено Димов ще бъде подкрепен от ПГ на ГЕРБ, защото Велинград е част от България и е перлата на минералните избори на Балканите. Ето защо ние сме готови да я запазим дори и с цената на законодателни промени“, подчерта председателят на ПГ на ГЕРБ. Той благодари на хората за подкрепата им и уточни, че именно те определят бъдещето на своя град. „Ще работя за баланс в името на това максимален брой хора да живеят по–добре. Тук съм да гарантирам, че системата ма МОСВ ще гарантира този баланс така, че хората и бизнеса в града да не пострадат. Тази история започва през 2009 г. МОСВ се е опитала да прекрати ОВОС, но за съжаление след съдебно жалене сме принудени да продължим. На 27 септември ще се гледа ОВОС във Велинград, на 28 август бяха обявени пред Басейнова дирекция-Пловдив вододайните зони 1 и 2. Те гарантират чистотата на водата и забраняват каквато и да е дейност“, каза екоминистърът Нено Димов. Няма да допуснем да се реализира концесията за добив на волфрам на територията на община Велинград. За всеки непредубеден човек е ясно, че тя е вредна за общината, заяви кметът на Велинград д-р Костадин Коев. Той поиска от Цветан Цветанов съдействие за промяна на концесионния договор и настоя пред министър Ненов МОСВ да сезира Министерството на енергетиката, което да промени концесионния договор въз основа на това, че водата в обсега на мината вече не е за санитарно-хигиенни нужди, а за питейно–битови цели. 75% от водата на тези водохващания е за Велинград, а останалите 25 на сто се изпращат към Ракитово, обоснова се кметът Коев.", "date": "2017.09.04", "title": " Цветан Цветанов: Ще защитим каузата на Велинград да няма волфрамова мина"}
{"url": "https://trud.bg/%d0%b0%d1%82%d0%be%d0%bc%d0%b8%d0%b7%d0%b8%d1%80%d0%b0%d0%bd%d0%b5%d1%82%d0%be-%d0%bd%d0%b0-%d0%b1%d1%8a%d0%bb%d0%b3%d0%b0%d1%80%d0%b8%d1%82%d0%b5-%d1%83%d0%b1%d0%b8%d0%b2%d0%b0-%d0%b1%d1%8a%d0%bb/", "text": "Човешките общности винаги са били подложени на натиск към конформизъм, към все по-голяма социална кротост.  Гениите много трудно вървят, обикновено никак, тъй като по природа им е крайно трудно да се вписват в типичната за времето среда или въобще са неприспособими. Преимущества при получаването на храна и размножаване получават най-приспособимите с най-слабо изразена самостоятелност хорица. Приспособената към социалната среда посредственост е моделът за еволюционен подбор във всички времена. Обществената поръчка за поява на талантливи индивидуалности е извънредно ниска, свестните често ги считат за луди. За властимащите от всички разновидности те са дразнещ, ако не и направо опасен феномен. По време на безбройните войни са на първа линия на фронта или сред първите за избиване в противниковия лагер. За да оцелее, Леонардо да Винчи е правел повече механизирани играчки, отколкото е рисувал, а записките си е кодирал. Алхимиците са търсели философския камък и получаването на злато от други метали най-често запряни в тъмници . Учени и конструктори на военна техника в СССР през войната са държани в луксозни затвори. С Божии заповеди си служи всяка религия, за да обслужва конкретната власт. Заповедите Свише биват различни на брой, най-често са десет. В „Моралния кодекс на комунизма“ са били дванадесет. Шест-седем са Ония ценности с ранг на Заповеди, наложени за употреба в Евросъюза. Заповедите се изпълняват, а не се обсъждат, така е не само в армията. За неизпълнението им следват санкции. Адептите на конкретната верска конструкция се чувстват призвани да наказват за неизпълнение било с бой с пръчки, било с изгаряне на клада, джихад, концлагер, ембарго или интервенция на желаещите. По наше време международната на САЩ общност наказва по цял свят за всяко отклонение от правата либерално-демократична вяра. Преди това обикновено проповядват вярата, изпращат емисари и разнообразни групи за подриване и изличаване на заварените лъжеучения и масови заблуди. У нас нахлуха разни секти: протестанти всякакви, сциентолози, мормони и реформирани апостоли. Край нямат, докато нашата  Православна църква беше подложена на разцепление с втори синод. Пречеше на провеждания от нашествениците сектанти маркетинг за определяне на размерите и състоянието на целевите аудитории. Загнездиха се и се размножиха НПО-та на отварящия обществата „благодетел“ Сорос, отровиха образованието, науката и всичко, до което се допряха. Днес записването на децата в детска градина и първи клас е по-трудно, отколкото влизането в някой от многобройните университети. Под удар беше поставено всичко, което пазеше българите и страната.  Няма желаещи да станат войници и офицери, обезцени се самото понятие „служба“. МВР е напълно скапано от политическа злонамереност, дори и много да желаят, без него правосъдието не може да е ефективно. Извънредно важна цел на външното насилие е създаването отначало на хаос в главите на подложените на въздействие люде с последващо ново подреждане на ценностите, мислите, привързаностите и мотивите им за дейност. Психологията, както и математиката, подреждат света. Математиката чрез числа, психологията чрез съзнателни и несъзнателни решения, чрез постулати, т. е. чрез приемане на норми и правила без доказателства. Хаос в главите настъпва, както когато постулатите са много, така и когато са малко. В първия случай човекът е заобиколен от множество бариери и самостоятелно просто няма накъде. Това се случи със следсоциалистическия българин непосредствено след началото на „мирния преход“ и в хода на предприсъединяването към НАТО и ЕС. Щастието е когато всичко ти е у дома. Към милениума на нашенеца малко неща „у дома“ му останаха, където и каквито бяха преди. Неведнъж справедливо е отбелязвано, че след „мирния преход“ България загуби повече човешки и материален капитал, отколкото след всяка от световните войни. За нас той е Третата. Да беше постепенно и действително мирно, голям процент нашенци щяха да се справят успешно, читав народ сме. То нарочно беше презглава, митингово, шумно, катастрофично за икономиката и обществения живот. България ускорено се превръщаше във все по-лошо място за живот за българите. Справиха се сами не повече от един процент, още няколко процента избранници се възползваха обилно, тъй като своевременно бяха ориентирани кой е точният „път към Европа“.  Когато постулатите в главите са много – към постсоциалистическите секти и непеошници забива цял куп техни -, инфектираният човек няма на какво да се чуди, какво да открива, накъде да расте, няма от какво да се изненадва и реагира спонтанно.  В мозъка му постоянно се върти мисълта „ами ако…“, тя спира всяка появила се инициатива, подава аргументи срещу всяка възможност за успех върху основата на предприемчивост и риск. Стоян стои и чака, този е нашият национален герой според незабравимия Станислав Стратиев. „Стоян е идеалният гyбещ. Губи ту работата си, ту спестяванията си, ту жизнения си минимум, ту колата си, ту водата си, ту синовете си, ту дъщерите си, ту надеждата, че въобще ще излезе някога от прехода… Пазарите си. Уважението. Себеуважението. Националната си идея.“ Хората с много малко постулати в главите във висока степен са лишени от ориентири в живота. От единици покрай нулите, казано на езика на математиката. Много са такива сред посещаващите психиатричните кабинети и  консултациите при психолози. „Животът ми е пълна обърквация!“, „Не знам как да живея!“, „Не знам какво точно искам“, „Каквото и да започна, все не ми харесва!“. Житейските реалности остават за тези, които не се справят с научната фантастика и не са склонни дълго да пребивават в нея. Другите гонят Михаля. Отскоро и малки рисувани същества в анимета иманги, Марсшедоу и  Бълбазор. Всеки час един мъж изоставя по една жена, за да се впусне в лов на покемони, съобщиха медии преди година по повод турнир по такъв лов в НДК. „Най-дълбоката форма на отчаянието е да избереш да бъдеш някой друг, освен себе си“, пише Киркегор. Околният свят се състои от несвързани помежду си елементи: вещи, явления, хора, различна информация. В полето човек вижда само онова, което разбира като своя необходимост. Само така полето се подрежда и взаимовръзката между отделните елементи се осмисля. Естествено всички други елементи остават игнорирани извън, най-много като фон. Ако формираме света,  в който сме потопени, според извиращите от нашата същност желания и интереси, е едно, ако други ни формират смисловото поле, е съвсем друго. Ако успеят да внушат на хората, че народ, родина и своя страна са станали излишни, да врим в етнически котел с всякакви пришълци до окончателната победа на либерализма (правата вяра, комунизма и пр.) е формиране на желан околен свят. Тогава, изправен пред все по-нарастващите права на малцинствата, кучетата и де що тъдява се навърта небългарин, Стоян застива и чака във вид на идеалния губещ. Атомизира се, откъснат от другите, също отчуждени от народа си. Това ни се случи и продължава да ни убива под въздействието на „международно-общностна“ твърда и  непеошката мека сили. Затова разбиха звената за националната сигурност – да няма кой професионално да разкрива  и  противодейства на подривните  намерения. В наборната служба, например, с ежедневната команда „равнис“ се формира „лакетната връзка“ между младите мъже, защитниците на народа и родината. Затова разнебитиха образователните системи – да няма кой и как системно да формира, както е в хората и ръчениците, същата „лакетна връзка“ чрез езика, историята и литературата. Вместо това – Ония ценности, от които все по-категорично се отказват и западняците в собствените им държави. Заместник министър Султанка Петрова пише в „Труд“: „Крайно време е предвид демографската ситуация у нас да се предприеме национална стратегия сред младите като тази в Исландия… за справяне с многото негативни тенденции…“ Движението като YouthinEurope го има от 2006 г, но се реализира само в Исландия. Защо ли?  През 2008 г. по неолибералния модел тази страна, банкрутира. МВФ и ЕЦБ опитаха да наложат обичайните си за такива случаи свирепи изисквания, но исландците излязоха на улиците и през 2009 г. докараха на власт антилиберална коалиция. Тя отказа да ратифицира закон, задължаващ гражданите да носят отговорност за безобразията на банкерите и предишните управници. Ние сме суверенът, заявиха исландците на референдум и отказаха да плащат дълговете! Предложиха и нова конституция, наистина демократична. Така започна истинското обновление в тази страна, национално по същество, затова и въодушевило младите хора да се променят към смислен и здравословен начин на живот за своя и на родината полза. И хич не им пука на тез неконформисти, че в световните медии не пишат за процесите в Исландия нищо. А за нас кога ще спрат да пишат колко сме успешни в реформите и как ни харесват управниците?", "date": "2017.09.04", "title": " Атомизирането на българите убива България\t\t\t"}
{"url": "https://trud.bg/%d1%81%d0%be%d1%84%d0%b8%d0%b9%d1%81%d0%ba%d0%b0-%d0%b3%d1%80%d0%b0%d0%b4%d1%81%d0%ba%d0%b0-%d0%bf%d1%80%d0%be%d0%ba%d1%83%d1%80%d0%b0%d1%82%d1%83%d1%80%d0%b0-%d1%80%d0%b0%d0%b7%d1%81%d0%bb%d0%b5/", "text": "Софийска градска прокуратура разследва контрабанда на над 3 кг. кокаин на софийското летище, съобщават от държавното обвинение. На 30.08.2017г. на Митница Аерогара София, при влизане в страната, е задържана А.Б., пристигаща от Сао Пауло, Бразилия, при опит да пренесе през границата на Република България 3120 гр. наркотично вещество – кокаин. Наркотичното веществото било разпределено в отделни пакети в багажа на пътничката. По случая незабавно е започнало досъдебно производство за престъпление по чл. 242 ал.2 от НК (контрабанда на наркотични вещества). На 01.09.2017 г. по внесено от Софийска градска прокуратура (СГП) искане, Софийски градски съд (СГС) е наложил на обвиняемата най-тежката мярка за неотклонение „задържане под стража“. За престъплението по чл. 242 ал.2 от НК е предвидено наказание „лишаване от свобода“ от 10 до 15 години и глоба от 100 000 лв. до 200 000 лв. Разследването по случая продължава. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.04", "title": " Софийска градска прокуратура разследва контрабанда на над 3 кг. кокаин на софийското летище"}
{"url": "https://trud.bg/%d0%b7%d0%b0%d1%80%d0%b0%d0%b4%d0%b8-%d0%ba%d0%b0%d1%82%d0%b0%d1%81%d1%82%d1%80%d0%be%d1%84%d0%b0-%d0%bc%d0%b5%d0%b6%d0%b4%d1%83-%d0%ba%d0%be%d0%bb%d0%b0-%d0%b8-%d0%b1%d1%83%d1%81-%d0%b5-%d0%b7%d0%b0/", "text": "Забавено е преминаването през първия тунел на автомагистрала „Люлин“, в посока София, заради възникнал инцидент. Това съобщиха от пресцентъра на МВР. Според първоначалната информация са се ударили лек автомобил и бус, няма данни за пострадали. Пътни полицаи подпомагат преминаването в района на катастрофата. Водачите да шофират с повишено внимание и да се съобразяват с разпорежданията на органите на реда. Водачите да шофират с повишено внимание в района на инцидента   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.04", "title": " Заради катастрофа между кола и бус е забавено преминаването през първия тунел на АМ „Люлин“ "}
{"url": "https://trud.bg/%d0%bf%d1%80%d0%b8%d0%bd%d1%86%d0%b5%d1%81%d0%b0-%d0%b3%d1%83%d0%b1%d0%b8-%d1%82%d0%b8%d1%82%d0%bb%d0%b0-%d0%b7%d0%b0%d1%80%d0%b0%d0%b4%d0%b8-%d0%bf%d1%80%d0%be%d1%81%d1%82%d0%be%d1%81%d0%bc%d1%8a/", "text": "Принцеса Мако се отказва то титлата си и ще напусне официално японския императорски двор, защото ще се омъжва за простосмъртен, предаде Ройтерс. Избраникът й е неин състудент от Международния християнски университет – Кеи Комуро, който в момента работи в адвокатска кантора в Токио. Годежът им бе обявен вчера. Мако е най-възрастната от едва четиримата внуци на императора Акихито. Другите трима са нейната по-малка сестра Како, брат й Хисахито и Аико – дъщерята на престолонаследника Нарухито. Освен 10-годишния Хисахито, другите трима възможни наследници на трона са другите двама синове на Акихито, които са на средна възраст, и братът на императора – Масахито, който е прехвърлил осемдесетте.", "date": "2017.09.04", "title": " Принцеса губи титла заради простосмъртен\t\t\t"}
{"url": "https://trud.bg/%d0%be%d0%b1%d1%8f%d0%b2%d0%b8%d1%85%d0%b0-%d0%b8%d0%b7%d0%b2%d1%8a%d0%bd%d1%80%d0%b5%d0%b4%d0%bd%d0%be-%d0%bf%d0%be%d0%bb%d0%be%d0%b6%d0%b5%d0%bd%d0%b8%d0%b5-%d0%b2-%d0%bb%d0%be%d1%81-%d0%b0%d0%bd/", "text": "Губернаторът на Калифорния Джери Браун обяви извънредно положение в Лос Анджелис, застрашен от огромен  . Обявяването на извънредно положение освобождава щатски ресурси за борба с пожара, обхванал 2400 хектара северно от централен Лос Анджелис, в планината Вердуго. Заради пожара бяха евакуирани повече от 700 домове и бе затворена важна магистрала. Над хиляда пожарникари се опитват да угасят разрастващия се огън. Само 10 на сто от стихията е овладяна, а температурата постоянно се покачва, съобщи противопожарната служба.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.04", "title": " Обявиха извънредно положение в Лос Анджелис заради горски пожар"}
{"url": "https://trud.bg/%d0%b0%d0%bd%d0%b3%d0%b5%d0%bb%d0%b0-%d0%bc%d0%b5%d1%80%d0%ba%d0%b5%d0%bb-%d1%81%d1%80%d0%b0%d0%b7%d0%b8-%d0%bc%d0%b0%d1%80%d1%82%d0%b8%d0%bd-%d1%88%d1%83%d0%bb%d1%86-%d0%bd%d0%b0-%d1%82%d0%b2-%d0%b4/", "text": "Ангела Меркел, която се бори за четвърти пореден мандат на общите избори на 24 септември, и кандидатът на социалдемократите за канцлер Мартин Шулц в неделя вечер проведоха 97-минутен тв дуел. Той беше излъчван на живо от 4 телевизии. Дуелът мина без размахване на шпаги, Меркел и Шулц залагаха на аргументи. По много от темите двамата дори изразяваха сходни мнения, разликите бяха в нюансите. При извършено допитване до зрителите резултатът е в полза на канцлерката. Нейните позиции бяха одобрени от 55 на сто от запитаните, тези на Шулц – от 35 на сто. Той има значителна преднина при въпроса кой е бил по-нападателен – 87 на сто срещу 5 на сто за Меркел. Тя печели при въпроса кой е бил по-компетентен – 64 на сто при 20 на сто в полза на Шулц. Кои бяха основните теми и позициите на Меркел и Шулц по тях?  Мартин Шулц обвини канцлерката, че през 2015 г. е взела еднолично решение да отвори пътя на бежанците от Унгария към Германия. Меркел контрира: “Тогава положението беше драматично. Има моменти в живота на един канцлер, при които си длъжен да вземеш решение.”  По тази тема Шулц беше по-твърд: “Ако стана канцлер, ще прекратя преговорите  за присъединяване на Турция към ЕС!” Веднага след влизането му в канцлерството щял да внесе такова предложение в Европейския съвет. Меркел посочи, че преговорите по присъединяването на Турция към ЕС могат да бъдат прекратени само при единодушно решение на страните членки на ЕС. Канцлерката обаче щяла да разговаря с колегите си от съюза за постигане на такова решение и така преговорите с Анкара да бъдат прекратени.  Шулц се обяви за приемането на общоевропейски закон, като мерките по клаузите му се финансират от Брюксел. Това бил единственият начин да се контролира потока от бежанци и мигранти. Меркел се обяви за национален закон, който да регулира приема на специалисти в Германия според нуждите на икономиката.  Меркел изключи тя да бъде вдигата от сегашните 67  на 70 години, в каквито намерения я обвини Шулц. Според канцлерката дори и при 67 г. това за мнозина било голямо предизвикателство. Ето защо нейната позиция по завишаване на пенсионната възраст била категорично не. Шулц я поздрави, че по този въпрос е заела позицията на социалдемократите.  Според Шулц президентът на САЩ не бил политикът, който е в състояние да реши конфликта със Северна Корея. Меркел посочи, че що се отнася до Северна Корея, имало повод за тревога. Тя обаче не вярвала, че без Тръмп би се стигнало до решаване на конфликта. Същевременно трябвало категорично да му се заяви, че има само едно решение – мирно.", "date": "2017.09.04", "title": " Ангела Меркел срази Мартин Шулц в тв дуел"}
{"url": "https://trud.bg/%d0%b7%d0%b8%d0%b3%d0%bc%d0%b0%d1%80-%d0%b3%d0%b0%d0%b1%d1%80%d0%b8%d0%b5%d0%bb-%d1%81%d0%b0%d0%bc%d0%be-%d0%b8%d0%ba%d0%be%d0%bd%d0%be%d0%bc%d0%b8%d1%87%d0%b5%d1%81%d0%ba%d0%b8%d1%8f%d1%82-%d0%bd/", "text": "След последните арести на германски граждани в Турция министърът на външните работи на ФРГ Зигмар Габриел призова за ответен отговор на действията на Анкара, пише националният ежедневник Die Zeit. Според първия дипломат на Берлин миналото е показало, че „само икономическият натиск помага срещу Турция“, поради което Германия ще затегне съветите за пътуване в страната и ще намали икономическата помощ за нея. „Ще поговорим и с други в Европа да направят същото“, увери германският социалдемократ. Въпреки че преговорите за турското членство в Европейския съюз са „до голяма степен фарс“, Габриел все пак се противопостави на преустановяването им. Вицеканцлерът на ФРГ посочи турския президент Реджеп Тайип Ердоган като отговорен за отчуждаването. „Той се опитва да създаде впечатление сред гражданите си, че германците и европейците се отдалечават от Турция. В действителност той отдалечава Турция от Европа с главоломна скорост“, увери германският външен министър. На фона на новото изостряне на двустранните отношения между Берлин и Анкара, турският външен министър Мевлют Чавушоглу отправи нови атаки към федералното германско правителство. Германия се разстройва, когато турските власти предприемат мерки срещу превратаджиите. „Какво да кажем за това?“, заяви Чавушоглу пред местни медии.  По данни на агенция DHA арестуваните миналия четвъртък са германски граждани от турски произход, заподозрени в предполагаема връзка със събитията в Турция от юли 2016 г. Те са обвинени в поддръжка на гюленисткото движение, което според Анкара е организирало опита за държавен преврат. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.04", "title": " Зигмар Габриел: Само икономическият натиск помага срещу Турция"}
{"url": "https://trud.bg/%d0%b2%d0%b8%d0%b6%d1%82%d0%b5-%d1%84%d0%be%d1%80%d1%83%d0%bc-%d0%b4%d0%b6%d0%be%d0%bd-%d0%b0%d1%82%d0%b0%d0%bd%d0%b0%d1%81%d0%be%d0%b2-%d0%be%d1%82-%d0%bf%d1%82%d0%b8%d1%87%d0%b8-%d0%bf%d0%be/", "text": "Видео на skyscrapercity, заснето с дрон, показва как изглежда Форум „Джон Атанасов“ от причи поглед.   Иновационният форум „Джон Атанасов“ е място за срещи и домакинства на различни събития, които да спомагат диалога между научната и бизнес общността. Неговата функция е да улеснява формирането на екосистемата в областта на трансфера на високотехнологични знания и иновации и да предлага подходяща среда за обмен на идеи. Инфраструктурата е изградена в рамките на проект „Научно-технологичен парк“ и функционира от декември 2015 г. Иновационният форум разполага с основна конферентна зала с капацитет до 1000 места. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.04", "title": " Вижте Форум „Джон Атанасов“ от птичи поглед (ВИДЕО)"}
{"url": "https://trud.bg/%d0%b5%d0%b4%d0%b2%d0%b0-30-%d0%be%d1%82-%d1%84%d1%80%d0%b0%d0%bd%d1%86%d1%83%d0%b7%d0%b8%d1%82%d0%b5-%d0%bf%d0%be%d0%b4%d0%ba%d1%80%d0%b5%d0%bf%d1%8f%d1%82-%d0%b5%d0%bc%d0%b0%d0%bd%d1%8e%d0%b5%d0%bb/", "text": "Френският президент Еманюел Макрон отбеляза нов рязък спад в популярността си, като според ново социологическо проучване само 30% от избирателите го подкрепят.  За втори пореден месец одобрението за 39-годишния държавен глава бележи значителен спад, като само месец по-рано то беше 36%, а в края на юни беше 43%, става ясно от анкета на агенция „YouGov“, информира  Малко по-добри са данните за премиера Едуард Филип, въпреки че подкрепата за него също спада, но само с няколко процентни пункта – от 37% до 32%. „Ще трябва да живея с хорското нетърпение следващите няколко месеца“, каза по-рано тази седмица Макрон в интервю за седмичника „Le Point“ по повод спадащата си подкрепа. Спада в популярността на президента отчасти се държи и на широко непопулярната реформа на трудовия кодекс, която правителството представи през изминалата седмица. Според Макрон промените в строгите трудови норми са от ключово значение за справяне с френската безработица, която в момента е в размер на 9,5% – близо два пъти тази на Германия и Великобритания. Президентът по-рано заяви, че готви промяна в стратегията си за следващите месеци, през които той се готви да даде повече интервюта, в които да обясни необходимостта на реформите. Решението дойде, след като беше обвинен от критици, че е прекалено дистанциран по време на началото на своето управление. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.04", "title": " Едва 30% от французите подкрепят Еманюел Макрон"}
{"url": "https://trud.bg/%d1%81%d0%b5%d1%83%d0%bb-%d0%b8%d0%bc%d0%b0-%d0%b8%d0%bd%d1%84%d0%be%d1%80%d0%bc%d0%b0%d1%86%d0%b8%d1%8f-%d0%b7%d0%b0-%d0%b3%d0%be%d1%82%d0%b2%d0%b5%d0%bd-%d0%bd%d0%be%d0%b2-%d1%80%d0%b0%d0%ba%d0%b5/", "text": "Южна Корея е регистрирала признаци за готвен нов ракетен тест на Северна Корея, съобщиха от министерството на отбраната в Сеул, откъдето допълниха, че опитът може да включва междуконтинентална балистична ракета. Властите заявиха, че знаци за готвеното от КНДР изпитание „последователно са били засичани след теста в неделя“, когато беше извършен ядрен опит с водородна бомба. От Сеул обаче не уточниха кога може да се очаква новият опит, информира  В същото време от министерството съобщиха на парламентарен брифинг, че тестът е бил със сила от 50 килотона. Това означава, че  през 1945 г. в края на Втората световна война. Също така взривът е бил и пет пъти по-силен от последния ядрен опит на Пхенян от септември миналата година. Властите не потвърдиха дали става въпрос за водородна бомба, но посочиха, че е бил използван „ядрен материал“ за направата й. В неделя  , след като заяви, че е провела успешен тест на водородна бомба, която би могла да бъде поставена на междуконтинентална балистична ракета.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.04", "title": " Сеул има информация за готвен нов ракетен тест на Северна Корея"}
{"url": "https://trud.bg/%d1%8e%d0%b6%d0%bd%d0%b0-%d0%ba%d0%be%d1%80%d0%b5%d1%8f-%d0%b8-%d1%81%d0%b0%d1%89-%d1%89%d0%b5-%d1%80%d0%b0%d0%b7%d0%bf%d0%be%d0%bb%d0%be%d0%b6%d0%b0%d1%82-%d0%b4%d0%be%d0%bf%d1%8a%d0%bb%d0%bd%d0%b8/", "text": "Южна Корея и САЩ ще разположат допълнителни средства за противоракетна отбрана в отговор на ядрения тест на режима в Пхенян, съобщи министърът на отбраната на Сеул, предава AFP. По вътрешната граница на Корейския полуостров вече е разгърната системата THAAD. В изявление от военното ведомство на Сеул се казва, че „четири оставащи изстрелващи устройства скоро ще бъдат разположени, за да се противопоставят на нарастващата ядрена и ракетна заплаха от Севера“. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.04", "title": " Южна Корея и САЩ ще разположат допълнителни средства за противоракетна отбрана срещу Пхенян"}
{"url": "https://trud.bg/%d0%b2%d0%b8%d1%81%d0%be%d0%ba%d0%b0-%d0%bb%d0%b8-%d0%b5-%d1%80%d0%b5%d0%b0%d0%bb%d0%bd%d0%b0%d1%82%d0%b0-%d0%bf%d1%80%d0%b5%d1%81%d1%82%d1%8a%d0%bf%d0%bd%d0%be%d1%81%d1%82-%d0%b2-%d0%b1%d1%8a%d0%bb/", "text": "Миналата седмица коментирахме публикуваните от МВР данни за престъпленията през 2016 година. И докато регионалният анализ в рамките на страната изглежда меродавен, стабилното намаление на регистрираните престъпления общо за страната трябва да се разгледа по-внимателно. Статистиката показа, че през 2016 г. абсолютният брой на регистрираните престъпления срещу личността и собствеността намалява с 1/3 спрямо 2000 г. или до 12,6 на хиляда души от населението, което е най-ниската стойност за периода. Дали тази статистика не отразява нещо друго? България е страната с най-ниско доверие към полицията и с най-големи проблеми в съдебната система в Европейския съюз. Тогава дали ако хората не вярват на полицията, изобщо ще се обърнат към нея в случай на престъпление, особено ако то спада към леките престъпления като, например, кражбите? В изданието на. България отново е страната с най-ниско доверие в полицията. 43% от българите имат доверие в полицията при 75% в Европейския съюз. Наблюдава се и интересна правопропорционална връзка между доверието в полицията и относителния брой на регистрираните престъпления спрямо населението. Така например, в петте държави с най-малък брой регистрирани кражби през 2015 г., под 500 на 100 хиляди души от населението, средният дял на хората, които имат доверие в полицията, е 58%. В петте държави с най-много кражби пък (над 1800 на 100 хиляди души) доверието е средно 80%. България е шестата страната с най-малко регистрирани кражби (532 на 100 хиляди души) и в дъното на класацията по доверие към полицията. Всичко това подсказва, че данните за регистрираните престъпления в държавите с ниско доверие в полицията може да не отразяват истинския мащаб на престъпността. В този случай по-удачни за сравнение биха били данните за извършените убийства в страната, тъй като те в най-малка степен се влияят от практиките за нерегистриране на престъплението или нежелание на потърпевшите да се обърнат към органите на реда и дават по-ясна представа за реалната престъпност. Последните данни на Евростат за регистрираните умишлени убийства за 2015 г. поставят България на пето място сред страните членки. Нещо повече – забелязва се и нарастване през последните две години. Най-малко са убийствата в Австрия, а най-много – в прибалтийските държави, точно преди България.  Вижда се съществената разлика в позицията на България по брой общи престъпления и брой убийства. Ако разглеждаме данните за кражби, България е сред най-сигурните държави в ЕС, но данните за убийствата, които в общия случай няма как да бъдат скрити, показват реалния размер на престъпността. Т.е. сравнително ниските нива на регистрираната престъпност в България се дължат по-скоро на неотчитане на престъпленията (особено различните видове кражби, грабежи и изнасилвания) и липса на доверие към полицията, а не на ефективна работа на институциите. Това от своя страната води до по-големи разходи за сигурност на фона на по-висока несигурност у хората и повече щети от престъпността. Според някои изследвания, занимаващи се с опазването на реда в прибалтийските държави, има няколко фактора, които допринасят за необичайно високото ниво на убийствата, които не се проявяват в другите държави от ЕС. Основните причини са вътрешноетническите проблеми, особено в рускоговорящите общности, в които убийствата са много по-чести, както и злоупотребата с алкохол, характерна за тези държави. Делът на разкритите престъпления се повишава за трета поредна година и достига 48,2%. Най-висока разкриваемост е регистрирана през 2004 г., когато разкритите престъпления прехвърлят 60%. Интересен е и регионалният поглед. Разликите между различните области продължават да са значителни. Зоните с най-висока престъпност са северозападният край на България и областите по Черноморието. През 2016 г. правопропорционална връзка между степента на икономическо развитие и по-големия брой на престъпленията е по-слаба, но отново се забелязва. И през 2016 г. най-висок е относителният брой на престъпленията в Бургас и столицата (над 16 на хиляда души), а най-нисък – в област Смолян (под 6 на хиляда души). Само в пет области регистрираните престъпления спрямо броя на населението са нараснали в сравнение с 2015 г. (Габрово, Кърджали, Ловеч, Разград и Ямбол), а в три от областите престъпленията са нараснали спрямо 2000 г. – Ловеч, Сливен и Хасково. Разкриваемостта на престъпленията показва сходна картина. Най-сигурната област е Смолян, където делът на разкритите престъпления достига близо 74%, а най-малко сигурните области отново са столицата и Бургас, където се разкриват около 1/3 от престъпленията. Спрямо 2015 г. във всички области делът на разкритите престъпления е по-висок, като най-голямо е увеличението в областите Видин и Добрич, а най-малко – в столицата. Спрямо 2000 г. пък в шест от областите има намаление на разкриваемостта като най-голямо е то в област Габрово.", "date": "2017.09.04", "title": " Висока ли е реалната престъпност в България\t\t\t"}
{"url": "https://trud.bg/%d0%bc%d1%8a%d0%bb%d0%bd%d0%b8%d1%8f-%d0%bf%d0%be%d0%b4%d0%bf%d0%b0%d0%bb%d0%b8-%d1%81%d1%82%d0%be%d0%bf%d0%b0%d0%bd%d1%81%d1%82%d0%b2%d0%be-%d0%b8-%d0%b8%d0%b7%d0%bf%d0%b5%d0%bf%d0%b5%d0%bb%d0%b8/", "text": "Мълния е паднала в неделя вечерта върху селскостопанска постройка в село Масларево, Община Полски Тръмбеш и е предизвикала пожар. Огънят лумнал в 21,31 часа по време на разразилата се гръмотевична буря. Пламъците бързо обхванали постройката  и изпепелили 300 кв.м.покрив, 1800 бали сено, както и теле, крава и 10 заека. След подаден сигнал на място пристигнал екип от огнеборци, които потушили пожара и спасили намираща се в близост къща на стопаните. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.04", "title": " Мълния подпали стопанство и изпепели животни"}
{"url": "https://trud.bg/%d0%bf%d1%80%d0%be%d1%82%d0%b5%d1%81%d1%82-%d1%81%d1%80%d0%b5%d1%89%d1%83-%d1%81%d0%b0%d0%bc%d0%be%d0%bd%d0%b0%d1%81%d1%82%d0%b0%d0%bd%d1%8f%d0%b2%d0%b0%d0%bd%d0%b5-%d0%bd%d0%b0-%d1%80%d0%be/", "text": "Жители на квартал „Лозенец” в София ни сигнализираха, че в една полуразрушена къща на ул. „Стоян Михайловски” са се настанили група роми. Неканените съседи разнасят боклуци наоколо и вдигат невъобразим шум, предаде  . В постройката са се настанили над 20 роми, които нямат ток и вода. Жителите на съседните сгради се оплакват от непрекъснати битови конфликти и скандали, както и от липсата на каквато и да било хигиена. Сградата е общинска собственост. След многократни сигнали от граждани за създалата се ситуация реакция на властите няма. Според кмета на район „Лозенец” комисия е установила, че сградата е опасна и съвсем скоро предстои да бъде съборена. От общината не се ангажираха с точен срок кога ще бъдат изгонени неканените гости, тъй като това е работа на местното Районно управление.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.04", "title": " Протест срещу самонастаняване на роми в изоставена сграда в столичния кв. „Лозенец“\t\t\t"}
{"url": "https://trud.bg/%d0%b5%d0%bc%d0%b8%d0%bb-%d1%80%d0%b0%d0%b4%d0%b5%d0%b2-%d0%b5%d0%ba-%d1%82%d1%80%d1%8f%d0%b1%d0%b2%d0%b0-%d0%b4%d0%b0-%d0%be%d0%b3%d1%80%d0%b0%d0%bd%d0%b8%d1%87%d0%b8-%d0%b4%d0%b2%d0%be%d0%b9%d0%bd/", "text": "Европейската комисия да предложи промени в законодателството, които да ограничат двойния стандарт при хранителните и козметичните продукти, както и при перилни и почистващи препарати в Източна и Западна Европа. За това ще настояват евродепутати от ГЕРБ/ЕНП. Евродепутатът Емил Радев съобщи пред  , че е нужно и мащабно проучване за състава на продуктите във всички държави членки. Радев и колегата му Андрей Новаков са внесли предложение за увеличаване на бюджета за такива проучвания догодина с 2 милиона и половина евро. „Това, че под една и съща марка се продава различно качество на различни цени, на практика не е проблем, освен според Директива 29 от 2005 г., ако не се рекламира като едно и също качество в различните държави членки. Но оттук нататък това трябва да го следят националните органи за защита на потребителите и много трудно се доказва, че в друга държава членка това се продава с друг състава и т.н. Няма централизиране европейско законодателство, което да спре тези лоши практики. Защото освен лоши, те са и обидни за държавите от Източна Европа, понеже главно тук се продават храните и препаратите с по-ниско качество. За съжаление някой път и на много по-високи цени.“ Емил Радев коментира още, че България е една от малкото държави в Европейския съюз, в която има вечни длъжници и това трябва да се промени. Според него, за дълговете на частни лица трябва да има 10-годишна давност, каквато важи и за публичните задължения. Обсъждат се промени в Гражданско-процесуалния кодекс, които да защитават длъжника срещу частния съдебен изпълнител, заяви в студиото на   и омбудсманът Мая Манолова. Промените предвиждат, лице да не може да бъде съдено, без да знае, да има съразмерност между дълга и исканата сума, както и да има таван на таксите. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.04", "title": " Емил Радев: ЕК трябва да ограничи двойния стандарт при храните\t\t\t"}
{"url": "https://trud.bg/%d0%b4%d0%b8%d0%bc%d0%b8%d1%82%d1%8a%d1%80-%d0%b3%d0%bb%d0%b0%d0%b2%d1%87%d0%b5%d0%b2-%d0%b2%d0%be%d0%b4%d0%b8%d0%bc-%d0%b0%d0%ba%d1%82%d0%b8%d0%b2%d0%bd%d0%b8-%d1%80%d0%b0%d0%b7%d0%b3%d0%be%d0%b2/", "text": "Водим активни разговори за създаване на Съвет по законодателство и сме в доста напреднала фаза. Това каза пред   председателят на парламента Димитър Главчев. По думите му преговорите се водят с водещи юристи, които предварително да дават оценка. Конституционният съд се произнася по готови актове и малко се губи предварителната оценка, отбеляза Главчев. Той припомни, че такъв съвет е имало още по времето, когато председател на парламента е бил Огнян Герджиков, а след това и Михаил Миков. Главчев подчерта, че приоритет на управляващите ще е продължаването на съдебната реформа. Още на 7 септември ще има изслушване на кандидатите за Висшия съдебен съвет, отбеляза той, като подчерта, че процедурата е изключително прозрачна. България ще успее да се справи много добре с европредседателството, нямайте никакво съмнение, увери Димитър Главчев. По думите му е рядък шанс европейската политика да е с център София и България. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.04", "title": " Димитър Главчев: Водим активни разговори за създаване на Съвет по законодателство"}
{"url": "https://trud.bg/%d0%bf%d1%80%d0%be%d1%82%d0%b5%d1%81%d1%82%d0%b8%d1%80%d0%b0%d1%89%d0%b8-%d1%81%d0%bf%d1%80%d1%8f%d1%85%d0%b0-%d0%b4%d0%b2%d0%b8%d0%b6%d0%b5%d0%bd%d0%b8%d0%b5%d1%82%d0%be-%d0%bd%d0%b0-%d1%82/", "text": "Протест в София спря движението на трамваите по бул. „Скобелев” преди НДК, предаде  . Хора, които живеят в кооперациите в близост, недоволстват срещу временното преместване на трамвайните линии, което продължава вече близо 7 години. Те издигнаха плакати с надпис „Искаме да спим”. „Това трасе е незаконно от години и руши нашите жилища. Притеснително е, че това е игнорирано от  общината толкова време”, коментира Михаил Марков, един от организаторите на протеста.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.04", "title": " Протестиращи спряха движението на трамваите по бул. „Скобелев” в София"}
