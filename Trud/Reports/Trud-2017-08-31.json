{"url": "https://trud.bg/%d0%b7%d0%b0%d0%bc-%d0%bc%d0%b8%d0%bd%d0%b8%d1%81%d1%82%d1%8a%d1%80%d1%8a%d1%82-%d0%bd%d0%b0-%d0%b7%d0%b4%d1%80%d0%b0%d0%b2%d0%b5%d0%be%d0%bf%d0%b0%d0%b7%d0%b2%d0%b0%d0%bd%d0%b5%d1%82%d0%be/", "text": "България не закъснява с подготовката на кандидатурата си да приеме в София Европейската агенция по лекарствата и има всички шансове да спечели надпреварата. Това каза заместник-министърът на здравеопазването Мирослав Ненков, предаде  . Преместването на базираната в Лондон агенция в друга страна от ЕС се очаква да се случи през 2019-а година, когато се очаква Великобритания официално да напусне Съюза. Да приемат Агенцията в своите столици кандидатстват 19 от 28-те членки на Евросъюза. Градът-победител трябва да получи 14 гласа, а България основно ще се стреми да получи подкрепата на 9-те страни, които не кандидатстват, обясни Мирослав Ненков. Той е убеден, че страната ни има реални шансове да спечели надпреварата и затова са необходими дипломатически усилия: „Кое ѝ е лошото на България, освен, че е бедна? Нашите приятели и роднини, които работят и живеят в чужбина, идват тук да си правят зъбите. Защо? Защото е лошо? Идват тук да си оперират жлъчките – защо, нали са много хубави онези болници в западния свят. Със зъби и нокти ние ще се борим да гласуват за нас“. Страната-победител ще стане ясна през ноември. България е изпълнила необходимото за своята кандидатура – създала е сайт за нея, клип, рекламиращ София, и брошура. В Европейската агенция по лекарствата работят 800 човека. Структурата управлява фармацевтичния пазар в ЕС.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.31", "title": " Зам.-министърът на здравеопазването: Имаме шансове да спечелим надпреварата за ЕМА"}
{"url": "https://trud.bg/%d0%b4%d0%b0%d0%bd%d0%b8%d0%b5%d0%bb%d0%b0-%d0%b4%d0%b0%d1%80%d0%b8%d1%82%d0%ba%d0%be%d0%b2%d0%b0-%d0%b1%d0%b5%d0%b7%d0%bf%d0%bb%d0%b0%d1%82%d0%bd%d0%b8%d1%82%d0%b5-%d0%b8%d0%bd%d0%b2%d0%b8%d1%82/", "text": "С промените във финансирането на инивитро процедури от държавата безплатните за семейството се увеличават почти три пъти. Това обяви пред   Данеила Дариткова от ГЕРБ, председател на парламентарната здравна комисия. В момента държавата поема само три опита с живи ембриони, след промените ще се плаща за четири трансфера на живи ембриони и четири на замразени, уточни Дариткова. Тя припомни, че при четвъртата стимулация при жените шансовете за зачеване намаляват на 10%. Отпада годишният лимит на средствата, с които държавата плаща за инвитро процедуратие на нуждаещити се двойки, обясни още депутатът от ГЕРБ. Сега той е 12 млн. лв. годишно и се и има листи на чакащите. Тя прогнозира, че след отпадането на лимита всяка година ще бъдат финансирани процедурите на около 4000 семейства и това ще струва близо 20 млн. лв. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.31", "title": " Даниела Дариткова: Безплатните инвитро процедури се увеличават почти три пъти"}
{"url": "https://trud.bg/%d0%b1%d0%b4%d0%b8%d1%82%d0%b5%d0%bb%d0%b5%d0%bd-%d0%bc%d1%8a%d0%b6-%d1%80%d0%b0%d0%b7%d0%b1%d0%b8-%d1%82%d0%b5%d0%bb%d0%b5%d1%84%d0%be%d0%bd%d0%bd%d0%b0-%d0%b8%d0%b7%d0%bc%d0%b0%d0%bc%d0%b0-%d0%b8/", "text": "Бдителен шуменец на 50 г. развали схема на телефонни измамници, като забеляза мулето им и го издаде на полицията. След разплитане на случката вечерта в сряда се оказало, че на мошениците е повярвала 42-годишна жена, която знаела как мамят, дори предупреждавала възрастни жени от квартала да внимават при обаждания от непознати. Парадоксът завършил със щастлив край и измамената е получила обратно дадените 1220 евро, 1570 лв. и около 80 грама златни накити, съобщават от полицията. До бдителния гражданин, чиято анонимност се пази, ще бъде изпратено благодарствено писмо. Към 17,30 ч в сряда, докато шофирал по ул.“Георги Раковски“, му направило впечатление, че кола пред него спира рязко, а шофьорът й непрекъснато говори по телефона. Изведнъж се заковал до контейнер за смет и взел несесер от земята. Шуменецът веднага се свързал с дежурната част на Районното управление и обяснил, че най-вероятно е свидетел на измама. След бърза организация и точни сведения бил проследен и задържан 55-годишният И.И. Той е строител и пред криминалисти се клел, че не служи на телефонни измамници. Изпратили го да вземе пратка за бизнесмен, който ще строи къща в съседен град, а И.И. щял да работи по градежа. След като изпрател парите, щял да получи 30 лева. Докато вървели разпитите, в РУ-Шумен бил получен сигнал от 42-годишната жертва. Тя повярвала на „полицай“ по телефона, че давайки всички спестявания и ценности, ще помогне на спецакция за залавяне на ало мошеници. Оставила дамския несесер и побягнала, „за да не попадне в епицентъра на престрелка между полицаи и измамници при ареста“. Съпругът й се прибрал вкъщи, а тя го питала как е преминал през огражденията. Той окончателно разсеял заблудите й. По случая е образувано досъдебно производство за измама, а в ареста за едно денонощие е задържан И.И., като съпричастен. Той не е криминално проявен.", "date": "2017.08.31", "title": " Бдителен мъж разби телефонна измама, издаде мулето\t\t\t"}
{"url": "https://trud.bg/%d0%b1%d0%bb%d0%b0%d0%b3%d0%be%d0%b5%d0%b2%d0%b3%d1%80%d0%b0%d0%b4%d1%81%d0%ba%d0%b0%d1%82%d0%b0-%d0%be%d0%b1%d1%89%d0%b5%d1%81%d1%82%d0%b2%d0%b5%d0%bd%d0%be%d1%81%d1%82-%d0%be%d1%82%d0%b1%d0%b5%d0%bb/", "text": "С полагане на цветя и минута мълчание благоевградската общественост отбеляза 93 години от смъртта на войводата Тодор Александров. На бюст-паметника на бележития революционер, който се намира в градинката пред Съдебната палата в Благоевград, цветя положиха зам.-кметът на Община Благоевград Иво Николов, зам.-областен управител Антоанета Янчева, народният представител Атанас Стоянов, представители на различни институции, политически партии, общественици и граждани. В тържествено слово депутатът Атанас Стоянов припомни за живота и делото на българския революционер. Тодор Александров е роден на 4 март 1881 в покрайнините на Щип. Той е член на Централния комитет и лидер на Вътрешната македонска революционна организация. С името на Тодор Александров са свързани едни от най-героичните страници на ВМРО. Войводата проявява изключителна храброст по време на Балканската война. Със своите четници той превзема Кукуш и го предава на настъпващите български военни части. Големият патриот намира смъртта си на 31.08.1924 година, като все още не е изяснено напълно кой е истинският подбудител за неговото убийство. На Тодор Александров принадлежи безсмъртната фраза: “Ако някой ми каже, че не съм македонец, ще му отрежа езика, ако ми каже, че не съм българин, ще му отрежа главата!“. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.31", "title": " Благоевградската общественост отбеляза 93 години от гибелта на Тодор Александров"}
{"url": "https://trud.bg/%d1%80%d1%83%d0%bc%d0%b5%d0%bd-%d0%bf%d0%b5%d1%82%d0%ba%d0%be%d0%b2-%d0%b7%d0%b0-%d0%be%d1%82%d0%b2%d0%bb%d0%b5%d1%87%d0%b5%d0%bd%d0%b8%d1%8f-%d0%b0%d0%b4%d1%80%d0%b8%d0%b0%d0%bd-%d0%bf%d0%be%d0%bb/", "text": "Полицията трябва да си свърши работата, без ситуацията да се драматизира. Това каза пред   Румен Петков от АБВ, бивш министър на вътрешните работи, по повод   на 25-годишния Адриан Златков. Младият мъж изчезна вчера и полицията все още го издирва. Баща му Тони Златков каза, че  . Не мисля, че това отвличане ще бъде последвано от още похищения, прогнозира Румен Петков. За 100-те дни от управлението на третия кабинет на Бойко Борисов Петков каза, че три месеца се колебаем между суджуците и НДК. „Един палячо шета по плажа – това не е политика. Това е състояние, което се нуждае от спешната намеса на здравния министър проф. Николай Петров”, коментира Петков   по заведенията на Черноморието. Той определи поведението на Симеонов като нелепо. Относно   политикът от АБВ смята, че правителството иска да „яхне” оръжейния бизнес. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.31", "title": " Румен Петков за отвлечения Адриан: Полицията трябва да си свърши работата"}
{"url": "https://trud.bg/%d0%b0%d0%b2%d1%82%d0%be%d0%bc%d0%be%d0%b1%d0%b8%d0%bb-%d1%81%d0%b5-%d0%b2%d1%80%d1%8f%d0%b7%d0%b0-%d0%b2-%d0%bf%d0%b5%d1%88%d0%b5%d1%85%d0%be%d0%b4%d1%86%d0%b8-%d0%b2-%d1%81%d0%b0%d0%bd%d0%ba%d1%82/", "text": "Автомобил се вряза в пешеходци на тротоар в Санкт Петербург, предаде  . Инцидентът се е случил тази нощ на един от големите булеварди в северната руска столица – „Невский проспект“. Около 1:20 ч. московско време Ford Mondeo се е качил на тротоара и е блъснал четирима души, съобщават от полицията. Засега не са ясни причините за инцидента, но към момента се изключва версията това да е атентат. В резултат на удара пешеходците са получили средни телесни повреди. По случая се води разследване.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.31", "title": " Автомобил се вряза в пешеходци в Санкт Петербург"}
{"url": "https://trud.bg/%d0%b7%d0%b0%d0%b4%d1%8a%d1%80%d0%b6%d0%b0%d1%85%d0%b0-%d0%b4%d0%b5%d0%b2%d0%be%d0%b9%d0%ba%d0%b0-%d1%81%d0%bf%d0%b8%d0%bf%d0%b0%d0%bd%d0%b0-%d0%b4%d0%b0-%d1%88%d0%be%d1%84%d0%b8%d1%80%d0%b0-%d1%81-2/", "text": "Задържана е 19-годишна девойка от Свищов, която е засечена да управлявала с 2,15 промила алкохол в кръвта. Проверката е извършена на 31 август през нощта в крайдунавския град. Униформените спрели за проверка лек автомобил „Опел“, а водачката била видимо пияна. Тестът с дрегер отчел солидно количество алкохол. В РУ Свищов е образувано бързо производство за престъпление по чл. 343б, ал.1 от НК.", "date": "2017.08.31", "title": " Задържаха девойка, спипана да шофира с 2,1 промила алкохол"}
{"url": "https://trud.bg/2-%d0%b3%d0%be%d0%b4%d0%b8%d0%bd%d0%b8-%d0%b7%d0%b0%d1%82%d0%b2%d0%be%d1%80-%d0%b7%d0%b0-%d0%bc%d1%8a%d0%b6-%d0%b1%d0%bb%d1%83%d0%b4%d1%81%d1%82%d0%b2%d0%b0%d0%bb-%d1%81-%d0%bc%d0%b0%d0%bb%d0%be/", "text": "Районният съд в Луковит постанови 2 г затвор при общ режим за 54-годишен мъж, извършил блудствени действия с малолетно момче. Любомир Й. е признат за виновен за това, че на 6 февруари 2016 г. в ловешко село в трафопост, извършил действие с цел да възбуди полово желание без съвкупление по отношение на лице, ненавършило 14 – годишна възраст. Престъплението е по чл.149 ал.1 от НК. Любомир Й. е осъждан и безработен. В деня на злодеянието пострадалото момче играело с друго дете на площада в центъра на селото. Покрай тях минал обвиняемият и го повикал да отиде при него, след което се отдалечили. Влезли в помещение в трафопоста, където обвиняемият извършил блудствени действия спрямо момчето. Под предлог, че ще отиде да купи бира, детето избягало и разказало на близките си за случилото се. Присъдата подлежи на обжалване пред Окръжен съд – Ловеч. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.31", "title": " 2 години  затвор за мъж блудствал с малолетен"}
{"url": "https://trud.bg/70-%d0%be%d1%82-%d0%bf%d0%be%d0%b2%d0%b8%d0%ba%d0%b2%d0%b0%d0%bd%d0%b8%d1%8f%d1%82%d0%b0-%d0%b2-%d1%81%d0%bf%d0%b5%d1%88%d0%bd%d0%b0%d1%82%d0%b0-%d0%bf%d0%be%d0%bc%d0%be%d1%89-%d0%bd%d0%b5-%d1%81/", "text": "70 на сто от обажданията в Спешната помощ са фалшиви или не са спешни. Това показва справка на столичния център за  . Загубите за тези повиквания достигат до 16 милиона лева само за тази година. Информация за санкционирани няма. Всеки ден ден диспечерите в Спешна помощ получават десетки обаждания за зъбобол, температура, колики в стомаха или високо кръвно. Линейките отиват на всички адреси. Имало случаи, в които медицински екипи са ходили на запушена канализация и на котка избягала в съседния двор, разказва сестра Ангелова пред БТВ. „Това е например, да ти се обадят посред нощ и да ти кажат: Влязла ми е хлебарка в ухото. И да искат да отиде спешна помощ да му извади хлебарката”, коментира старшата сестра Маргарита Ангелова. Тя е категорична, че несериозните случай губят ценен ресурс. Едно напразно разкарване на линейка струва 250 лева. Или за дежурствата са изразходени близо 57 хиляди лева ненужно. От началото на годината до сега сметката набъбва на близо 16 милиона лева – пари на данъкоплатците. „Дори има такива, които викат линейка само за да им занесем необходимите лекарства, защото аптеката е на 200 метра и не е необходимо да излизат вечер”, добави д-р Делян Георгиев, началник смяна в ЦСМП-София. Законът предивижда санкции от 300 до 2000 лв. за подалите фалшив сигнал или такъв, който не е спешен. „В този момент някъде другаде в София, може някой да е с инфаркт и наистина да му трябва спешна помощ”, категорична е Маргарита Ангелова. По света санкциите за фалшиви сигнали могат да стигнат до 10 000 долара. От здравното министерство и от МВР не отговориха на въпроса, дали има санкционирани за фалшиви сигнали към спешната помощ. От столичния център заявиха, че и двете институции не са им искали справка за такива сигнали. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.31", "title": " 70% от повикванията в Спешната помощ не са спешни или са фалшиви"}
{"url": "https://trud.bg/%d0%ba%d1%80%d0%b8%d0%bc%d0%b8%d0%bd%d0%b0%d0%bb%d0%b8%d1%81%d1%82%d0%b8-%d0%be%d1%82%d0%ba%d1%80%d0%b8%d1%85%d0%b0-20-%d0%ba%d0%b3-%d0%ba%d0%b0%d0%bd%d0%b0%d0%b1%d0%b8%d1%81-%d0%b2-%d0%b4%d0%b2%d0%be/", "text": "Полицаи от Полски Тръмбеш установиха засяти растения от вида на конопа в къща в село Раданово. Проверката е извършена в сряда в двора на частния имот по сигнал. Обитателят е 32-годишният Х.О. от Горна Оряховица. При претърсването са открити 10 растения канабис, някои от тях достигащи височина 3 метра. Общото тегло на зелената листна маса е 20 килограма. По случая в РУ Полски Тръмбеш е образувано досъдебно производство срещу 32 годишния мъж по чл.354в, ал.1 от НК. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.31", "title": " Криминалисти откриха 20 кг канабис в двор на къща"}
{"url": "https://trud.bg/%d0%b9%d0%be%d1%80%d0%b4%d0%b0%d0%bd%d0%ba%d0%b0-%d1%84%d0%b0%d0%bd%d0%b4%d1%8a%d0%ba%d0%be%d0%b2%d0%b0-%d0%bf%d0%be%d1%80%d0%b5%d1%87%d0%b8%d0%b5%d1%82%d0%be-%d0%bd%d0%b0-%d1%80%d0%b5%d0%ba%d0%b0/", "text": "Поречието на река Искър, минаващо през територията на Столична община, не беше почиствано от почти 50 години. Това каза пред журналисти кметът на София Йорданка Фандъкова, която провери изпълнението по почистването на река Искър. „Една от най-важните дейности по превенция срещу наводнения, която не се вижда много, но е изключително важна, това е почистването на речните корита. Всяка година почистваме между 50 и над 100 км речни корита в различни реки на територията на Столична община. Най-голямата грижа досега беше река Искър, защото поречието й, което минава през територията на Столична община, не беше почиствано от почти 50 години. Трудно направихме проектите, съгласуванията и всъщност участъкът от 5 км започнахме да почистваме тази година. Изпълнителите са на финала“, коментира Фандъкова. По думите й по договор почистването трябва да приключи до 10 октомври, но е получила уверение, че до 20 септември ще бъде приключено. „Получава се наистина много добре, но оттук нататък е много важно как ще се пази. Разбрахме от изпълнителите, че много софиянци и жители на район „Кремиковци“ идват тук събота и неделя, както и много рибари. Затова призовавам всички граждани на София, фирмите, които изпълняват обекти, да не си позволяват да изхвърлят строителните отпадъци тук, поради простата причина, че това е за всички. Стане ли бедствие, след това се чудим защо се получават такива неща“, допълни кметът на София. Според Йорданка Фандъкова при една така добре изчистена река, оттук нататък не трябва хората да си позволяват да я затлачват. „Вече природата си казва своето – падат клони и дървета, но ние ще продължим почистването“, увери столичният кмет. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.31", "title": " Йорданка Фандъкова: Поречието на река Искър, минаващо през Столична община, не беше почиствано от 50 години"}
{"url": "https://trud.bg/%d1%82%d1%80%d0%b0%d0%ba%d1%82%d0%be%d1%80-%d0%bf%d0%b0%d0%b4%d0%bd%d0%b0-%d0%b2-%d0%b4%d0%b5%d1%80%d0%b5-%d0%ba%d1%80%d0%b0%d0%b9-%d0%bf%d0%b5%d1%82%d1%80%d0%be%d1%85%d0%b0%d0%bd-%d1%81%d0%bc%d0%b0/", "text": "Горски служител почина след тежка катастрофа в Берковския Балкан. При извличане на трупи от дърводобив, трактор, управляван от 50 годишния Пепи В., се обърнал и премазал мъжа. С откъсната ръка и тежки травми горският е бил настанен в болница, но издъхнал, съобщиха от полицията в Монтана. Трагичният инцидент е станал в сряда около 9,00 ч. на горски път в местността „Берберска чука“ над село Бързия. Трактористът в Учебно-опитното горско стопанство „Петрохан“ Пепи В. изтеглял с машината си „LKT81 Т“ – специализирана техника за дърводобив, отсечени трупи. При маневра на заден ход обаче тракторът изключил от скорост, полетял към близко дере и се преобърнал няколко пъти. Мъжът паднал от кабината и тракторът преминал през него. Другите горски служители открили тракториста на около 200 метра от горския път, с откъсната от рамото дясна ръка и множество рани. „Спешна помощ” веднага е транспортирал ранения в Берковица, където му е била оказана медицинска помощ, а след това мъжът е бил преместен в областната болница в монтана. Освен откъсната ръка лекарите констатирали, счупен крак и гръдни травми, които застрашавали живота му. В четвъртък горският служител починал. По случая е образувано досъдебно производство в полицията, а Инспекцията по труда в Монтана е започнала проверка. „Пепи беше опитен служител, цял живот е работил в горското стопанство. Има две деца, а преди месеци оцеля в тежка катастрофа с колата си. Този път, за съжаление, нямаше никакъв шанс”, разказаха негови колеги. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.31", "title": " Трактор падна в дере край Петрохан, смазан горски загина"}
{"url": "https://trud.bg/%d0%be%d1%81%d1%82%d0%b0%d0%b2%d1%8f%d1%82-%d0%b2-%d0%b0%d1%80%d0%b5%d1%81%d1%82%d0%b0-%d0%bc%d1%8a%d0%b6%d0%b5-%d0%be%d1%82%d0%b2%d0%bb%d0%b5%d0%ba%d0%bb%d0%b8-%d0%b6%d0%b5%d0%bd%d0%b0-%d0%be%d1%82/", "text": "Искане за задържане под стража внесе Окръжна прокуратура в Търговище срещу двама мъже,  , която срещнали по пътя между поповските села Гагово и Паламарца. Гнусното престъпление е станало във вторник към 20 часа. Жената от ромски произход се прибирала към Гагово, след като ходила да помага на мъжа си, който бил пастир и бил извел на паша стадо крави. До нея спрял джип и слезли двама мъже, които казали, че искат да се запознаят с нея. Тя опитала да се измъкне, но мъжете я натикали в колата, където имало още двама. Пътниците слезли в селото , а Стелиян С. (53г.) и Диян В. (49г.) откарали жертвата си на поляна край селото и наредили да съблече дрехите си, заплашвайки че ще я изнасилят с дървен кол. Плачеща жената молила дълго да не се гаврят с нея. В това време теле  фонът й звънял непрекъснато, но мъжете не й позволили да говори. Търсел я мъжът й, който се притеснил къде е изчезнала и защо не вдига. Накрая подал сигнал, че нещо е станало. От прокуратурата не уточняват, но вероятно очевидци на отвличането са вдигнали по тревога околията. На тръгване от поляната тя оставила там чехлите и бикините си, с надеждата някой да ги намери и да я спасят. Насилниците завлекли жертвата си в къщата на Стелиян в село Паламарца, където решили да я къпят на двора и обсъждали обстоятелствено и грозно как и двамата ще се задоволят едновременно с нея. Жената не спирала да плаче и се моли, но накрая Диян я качил на втория етаж на къщата и я изнасилил. Точно я бил свалил при авера си, който чакал реда си, когато пристигнали полицаите и спасили пастирката от нови гаври и издевателства. По-възрастният от двамата имал в миналото две присъди за три изнасилвания, припомнят от Апелативна прокуратура във Варна. Диян пък бил съден 6 пъти, включително и за блудство. И двамата ще бъдат съдени за отвличане и изнасилване и ги чакат присъди до 15 години, каквото наказание предвижда законът. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.31", "title": " Оставят в ареста мъже, отвлекли жена от пътя, за да я насилят"}
{"url": "https://trud.bg/202-%d0%bb%d0%b8%d1%82%d1%80%d0%b0-%d0%bd%d0%b5%d0%bb%d0%b5%d0%b3%d0%b0%d0%bb%d0%b5%d0%bd-%d0%b0%d0%bb%d0%ba%d0%be%d1%85%d0%be%d0%bb-%d1%85%d0%b2%d0%b0%d0%bd%d0%b0%d1%85%d0%b0-%d0%bc%d0%b8%d1%82%d0%bd/", "text": "Над 200 литра алкохол без платен акциз откриха служители на Митница – Лом във Врачанско, съобщиха от Агенция „Митници”. Миналия петък  инспектори от сектор „Оперативен контрол“ в отдел „Митническо разузнаване и разследване“ на Митница Лом извършили проверка  на частен имот в село Сини вир. При проверката митничарите открили бидони,  пластмасови туби и бутилки с различна вместимост, в които се съхранявали 201,9 л етилов алкохол без акцизен бандерол. Стоката е конфискувана, взети са проби за лабораторен анализ. По случая е образувано досъдебно производство в Митница Лом. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.31", "title": " 202 литра нелегален алкохол хванаха митничари от Лом"}
{"url": "https://trud.bg/%d0%b4%d0%b2%d0%b5-%d0%b5%d0%ba%d1%81%d0%bf%d0%bb%d0%be%d0%b7%d0%b8%d0%b8-%d1%81%d0%b0-%d1%80%d0%b0%d0%b7%d1%82%d1%8a%d1%80%d1%81%d0%b8%d0%bb%d0%b8-%d1%85%d0%b8%d0%bc%d0%b8%d1%87%d0%b5%d1%81%d0%ba/", "text": "Властите в Харис Каунти потвърдиха, че е имало две експлозии в наводнения химически завод на Arkema Group, след които над завода се наблюдава черен дим, предаде американският телевизионен канал  . Съгласно разпространените данни, властите са разпоредили евакуация в радиус миля и половина от завода в Кросби, който е един от най-големите в света. По-рано от компанията предупредиха, че   през следващите няколко дни и признаха, че не са в състояния да направят нищо, за да я предотвратят. Заводът, разположен на около 20 мили североизточно от наводнения Хюстън, е залят от огромно количество вода и е без електричество от неделя, съобщиха още от френската компания. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.31", "title": " Две експлозии са разтърсили химическия завод край Хюстън"}
{"url": "https://trud.bg/%d0%bc%d1%8a%d0%b6-%d0%b8-%d0%b6%d0%b5%d0%bd%d0%b0-%d1%81%d0%b0-%d0%b7%d0%b0%d0%b4%d1%8a%d1%80%d0%b6%d0%b0%d0%bd%d0%b8-%d0%b7%d0%b0-%d0%bf%d1%80%d0%b8%d1%82%d0%b5%d0%b6%d0%b0%d0%bd%d0%b8%d0%b5-%d0%bd/", "text": "Снощи, около 20.30 часа на пътя Добрич – Силистра, в района на село Средище, служители от Участък – Кайнарджа спрели за проверка лек автомобил „Нисан”, управляван от 29-годишен силистренец. В колата  пътувала и 21-годишната му приятелка. При вида на униформените  водачът доброволно предал топче марихуана. Последвало претърсване на автомобила, при което в него – укрити на различни места, били намерени 58.00 г канабис, 51.6 г амфетамин и 33.7 г кокаин, идентифицирани с полеви наркотест, съобщават от МВР. В хода на разследването по случая дежурно-оперативна група извършила претърсване в дома на 29-годишния мъж и в автосервиза, където работел, в областния град. В жилището били открити още около 10 г канабис, три гриндера /трошачи/, електронна везна и голям брой малки найлонови пликчета. Мъжът и жената, които до момента нямат регистрирани криминални прояви, са задържани за срок до 24 часа. Случаят е докладван на Окръжната прокуратура и е образувано досъдебно производство. Очаква се с прокурорско постановление днес срокът за задържането на двамата да бъде удължен до 72 часа. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.31", "title": " Мъж и жена са задържани за притежание на наркотици"}
{"url": "https://trud.bg/%d1%84%d0%b8%d0%bd%d0%b0%d0%bd%d1%81%d0%b8%d1%81%d1%82%d1%8a%d1%82-%d0%bb%d1%8e%d0%b1%d0%be%d0%bc%d0%b8%d1%80-%d0%b4%d0%b0%d1%86%d0%be%d0%b2-%d0%bf%d1%80%d0%b5%d0%b4-%d1%82%d1%80%d1%83%d0%b4/", "text": " – В глобален мащаб цяла Европа, включително и България, се намират във фаза на икономически растеж, който на места регистрира по-значителни темпове. Факт е, че в огромната си част ръстът на икономиката ни се дължи най-вече на възходящото движение на основните икономики в Европа, които са наш основен търговски партньор, а не на по-добра бизнес среда в страната или оптимизация на нормативната уредба, например.  Може да се каже, че икономиката в момента расте с темп близък до потенциала си, който се оценява от почти всички институции, занимаващи се с това, на около 3,5%. Друг е въпросът, че ръст от 3-3,6 % не може да бъде наречен впечатляващ от гледна точка на нуждата от изпреварващ и догонващ растеж спрямо другите страни в ЕС. Капацитетът на БВП се изследва през призмата на няколко критерии, като количество и качество на работната сила, капитал и обща факторна производителност. Особено последният показател показва спойката и качеството на икономиката във всяка една страна, включително качеството на управление.  – Може да се каже, с всичките услов­ности, които математическите модели предполагат за една такава оценка. Ако погледнете прогнозите на МВФ, ЕК и на МФ, те се различават в детайлите, но и трите очакват до 2020 г. да сме близо до точката, в която имаме пълно използване на ресурсите, а дори да излезем над 100% от използването им. В икономиката, когато отидеш над горна мъртва точка, това се нарича прегряване. През 2008 година например, когато заплатите  растяха с големи размери, имаше огромно търсене, икономиката работеше на пълни обороти, но нямаше достатъчно работници, се получи прегряване на пазара на труда. Една от възможностите да излезем от това положение е да се реализират достатъчно реформи, които да увеличат потенциала на икономиката.  – Те са осезаеми не от вчера или днес. В България традиционно незаети остават големи групи от населението. В най-пиковите си години сме постигали коефициент на заетост, близък до средния за повечето големи икономики в Европа. По време на кризата, една от най-големите недомислици беше липсата на политика, която да адресира този проблем. Заетостта се срути от около 72-73%  през 2008 г. до 61-62% през 2011-2013 г. За съжаление плащаме твърде голяма цена, ако щете на незнанието си как да реагираме. Например в Германия, синдикати, работодатели и правителство се договориха и вместо да загубят работни места, намалиха работните заплати. При нас натрупаните дисбаланси бяха „изгорени“ чрез освобождаване на хора, което е лошият вариант, защото ефектът не е само икономически, а има и редица негативни социални измерения.  Факт е, че ако погледнете последните статистически данни, имаме възстановяване на коефициента на заетост на предкризисните нива, само че едни 250 хил. работни места липсват.  Последните две години имаме изпреварващо нарастване на работните заплати – средните заплати растат с двуцифрени проценти, на фона на икономика, която се покачва около 3-4 %. Имахме дефлация няколко години, в последствие минимална инфлация в рамките на 1%, което означава, че номинално увеличението на заплатата не би трябвало да е  изпреварваща величина спрямо други условия, като ръста на БВП. Ако няма други фактори, като липсата на предлагането на качествена работна сила, а едновременно пазарът и предприятията имат потенциал за повече, това е един от знаците за прегряване на икономиката.  – Има анализи, които се правят на база на цикличността, и ако сравним процесите в Европа и в България, ще видим, че обикновено нормалният цикъл за растеж на икономиката е около 5-6 години. Така, че ако погледнем кога започна възстановяването, към 2020 година абсолютно естествено е на базата на повтаряемостта в икономиката, да бъде достигната тази връхна точка. Онова, което може да се направи, е просто да се опише, но трудно за постигане. Нарича се по-висока заетост и ръст на инвестициите. Например, последните години страната ни трудно привлича чужди инвестиции, това се отнася и до склонността на местния бизнес да инвестира. Имаше един период до 2009 г., когато голяма част от тях бяха свързани с инвестиции в имоти и се видя, че по един или друг начин те се преструктурираха и допринесоха за изграждането на индустриален капацитет. Инвестициите, които дойдоха през периода 2003-2007 година, позволиха след кризата държавата по някакъв начин, макар и с големи жертви, да я превъзмогне. Капацитетът на икономиката в момента се дължи на вложенията, направени поне преди 10 години у нас. Това в исторически план дава удовлетворение, но все пак 10 години, особено при тази динамика на развитие на икономиката, индустрията и технологиите, е много дълъг период за липса на ходове напред. Общи инвестиции на ниво около 22-23% от БВП с почти липсващи чуждестранни капитали предполага, че капацитетът на икономиката от гледна точна на капитал, няма колко много да се измени. Много хора твърдят, че това относително ниво е напълно задоволително поради изменената структура на икономиката и развитието на сектори, особено услугите, неизискващи големи капиталови инвестиции. Силно съм скептичен спрямо една такава теза. Ако погледнем други държави с икономики, базирани на знанието, ще видим, че това е доста скъп процес, изискващ огромни инвестиции. Това са капитали, които увеличават капацитета, структурата им се променя, но обемът и качеството са задължителни. Но, колкото и бързо развиващи да са тези инвестиции в България, те не са основополагащи. И ние трябва да си отговорим на въпроса защо като имаме такива стабилни икономически ръстове, липсват чуждестранни инвестиции? Тези неща трябва да бъдат адресирани към държавната политика, ако нещо не върви и не се случва. Да, държавата рядко е причина за нещо положително, но е способна да намали  отрицателните ефекти в обществото и икономиката. Преди време се шегувах, че ще повярвам на някое правителство, че разбира какво прави, едва когато раздели министерството на труда и социалната политика и вкара труда в икономиката, сложи министъра на икономиката за вицепремиер, който пряко да контролира образованието и здравеопазването. Т.е., всичко събрано на едно място да дава качеството на работната сила. Сега берем плодове на дълги години неяснота какво да се прави. Както виждате има много естествена връзка между инвестициите и пазара на труда. Макар, че бих казал, че основният проблем касае хората без квалификация, най-малкото защото те са по-голямата група. Така, че знаците на прегряване на пазара на труда са видими с просто око.  – Не непременно финансова, надявам се до 2020 година  да не се случи това, което стана през 2008-а, най-вече заради външната финансова криза, когато икономиката в света се срина. Съществуват и друг сценарии, в който светът не трупа дисбаланси, а има задържане по време на което икономиката да се стабилизира и после да почне да расте – това също е възможен сценарий.  – Не знам, не ви ли прави впечатление, че то и сега никакви ги няма, последните две години усвояването е минимално. Освен това полезността им трудно може да бъде измерена, поради това, че се акцентира повече на количествено усвояване, а не върху полезността и ефективността на тези фондове. При растяща икономика, когато публичните инвестиции спаднат почти двойно, спрямо предходната година, както се случи през 2016 г. и това няма отражение върху ръста на БВП, това означава само едно – имаме проблем с ефективността на публичните разходи.  – Никой не е казал, че Европа спира кранчето на парите. Впрочем, България има огромен шанс в тази насока, защото финансовата рамка на Стария континент след 2020 година ще бъде обявена и договаряна по време на  председателството ни през 2018 година. Двете най-големи предизвикателства пред нашето европредседателство са Брекзит и новия програмен период на европарите и въпросите за приоритетните зони и правилата, съгласуването и дипломатическата работа ще се дебатират на наша територия. Тези предизвикателства изискват огромен капацитет от управляващите и секторните министерства, които трябва да водят политиките. Ясно е, или поне има очаквания, че ще бъдат променени принципите на раздаване на европейски пари, а заради Брекзит може да има свиване на общата финансова рамка, но от гледна точка на това, че почти навсякъде има проблем с ефективността на европейските средства, като че ли свиването на средствата може да доведе до по-голяма ефективност и по-добро насочване на средства. В началото на следващата година Европейската комисия ще представи насоките за бъдещите политики, които ще поставят началото на дискусията за новата финансова рамка.  – Ако погледнете дори отзивите във социалните мрежи, хората, които си заминават от България, повечето, от които са във висококвалифицирания дял, са като че ли повече от тези, които се връщат. И тези политики за привличането на работна ръка от близки държавни също са пълни илюзии. Ако не можеш да привлечеш висококвалифицираните хора, опитай да запазиш тези, които си тръгват. Повечето от тях не са икономически емигранти, има други процеси от които бягат.  Говорим си как ще вкарваме хора отвън, но голяма част от публичните  послания звучат абсолютно пожелателно. Не мисля, че има и смисъл да обсъждаме има ли политика и ли няма в тази сфера. Да, можеш да вкараш все още някакви сезонни работници, но това не е решение, което да определи посоката и лицето на държавата. Най-много след още 5-10 години да започнат да се завръщат онези емигранти от началото на прехода, които са се пенсионирали и носталгията по някакъв начин ще ги върне. Това, което съм научил от собствената си практика, е че  раждаемостта и връщането на емигрантите е възможно, когато има предвидимост и устойчив хоризонт за живеещите тук.", "date": "2017.08.31", "title": " Финансистът Любомир Дацов пред „Труд“: Икономиката може да прегрее до няколко години"}
{"url": "https://trud.bg/%d0%bf%d0%be%d1%85%d0%b2%d0%b0%d0%bb%d0%bd%d0%be-%d0%bf%d0%b5%d1%87%d0%b0%d0%bb%d0%bd%d0%be-%d1%81%d0%bb%d0%be%d0%b2%d0%be-%d0%b7%d0%b0-%d1%80%d0%be%d0%b4%d0%bd%d0%b8%d1%8f-%d1%82%d1%83%d1%80%d0%b8/", "text": "Някой може да каже, че е рано преди официалното обявяване на края на летния сезон да се хващаме с критиката, но да бъдем честни… замирише ли по улиците в неделя на печени чушки лятото вече свършва. За какво да се бавим?! А и отминаващото лято несъмнено ще бъде записано в категорията „успешни”. Висок ръст на туристите; от стотици държави; посетили където могли – популярността на България като ваканционна дестинация се утвърждава все повече на Стария континент, че и отвъд. Ура! Как да не се гордее човек! Нали върху този пусти туризъм се крепи цялото ни съвременно разбиране за държавно управление, икономика, образование – всичко. Строим пътища специално да стигат туристите по-лесно до курортите; пишем си табелите на улиците и магистралите на неразбираеми транскрипции на латиница, за да се ориентират по-лесно по картата – честно казано младите вече зачитат табела инстинктивно на западен език, отколкото на български (още не съм видял предупредителен знак VNIMANIE, но подозирам че е някъде зад завоя на 2018 г.). Но също така пламенно и патриотарски се уверяваме помежду си, че с условията за целогодишен туризъм, които предлага България, всичко друго ще ни дойде даром свише някой ден. Което, разбира се, не е така. И както лятото започна с криза за квалифицирани плажни спасители, а туристическите браншови организации по принцип мрънкат от години, че не разполагат с достатъчно подготвени хора, за да покрият всичко заграбено от по-едрите им членове, сезонът отново падна върху плещите на „малките и средни” предприемчиви и гостоприемни сънародници. Които, къде с желание, къде по инерция, винаги са готови да изкарат някой лев, както и да падне. Честно казано, фактът, че новината за „таксата празен стол” в Созопол доби национална величина и доведе до намесата на премиера Бойко Борисов, само потвърждава, каква част заема туризмът във властващото съвременно разбиране за икономическо управление на България. И колко драстично това разбиране на „ръководно ниво” се разминава в действителност с понятията на „изпълнително ниво”. Или както се казва, имаме желанието, но нямаме нагласата (или може би вече и капацитета) да го изпипаме като хората. И съвсем сме забравили що са норми и стандарти – един път в туризма, като част от сектора на услугите, и втори път във всекидневието, образованието и възпитанието на хората, което пък пряко влияе на първото. И не се хващам за „протокола” при държавно посещение, на което бяхме горди свидетели пред екраните преди седмица. Ни най-малко. Макар че само си представете, ако „ръководството” така разбира гостоприемството, колко от това се отразява от населението. На което така и така възпитанието си му куца вече от години. Защото ако трябва да обобщим с няколко изречения философията, която масово се изповядва от „малките и средни” предприемчиви и гостоприемни сънародници, които са избрали да работят в туризма и това лято, заимствайки малко от един стар скеч, ще звучи нещо като: „Ние им даваме земята, където да дойдат, да й се възхищават и да си оставят парите. И обслужване ли искат?! А не може ли туристите просто да си пратят парите и да не идват. За тях ли ще стоя тук цяло лято?!” Не ме разбирайте погрешно. В голямата си част хората ангажирани в туристическата индустрия под една или друга форма – от дребните и средни работодатели (хотелиери, магазинери, ресторантьори) до шофьори, продавачи, готвачи/ки, сервитьори/ки, бармани/ки, камериери/ки (особено) – се опитват да вършат честна и почтена работа. Доколкото позволяват местните условия и манталитет, разбира се. И винаги има мошеници и мърлячи, които развалят бизнеса на другите. Така е! Проблемът масово явно е в липсата на желание (или нагласа), същата „работа” да съблюдава някакви стандарти, дори и видимо всички да я вършат „цял сезон на мускули”. А като се замислиш от колко години българите масово ходят на почивка в Гърция и тръбят за по-доброто обслужване на юг от границата, нормално би било нещо поне да е преминало като положителни практики в обратна посока. Още повече че на гърците им се налага и да работят качествено и да са усмихват възпитано почти целогодишно, нали?! Нищо подобно все още, уви. Водачът на автобуса, който отведе 50+ души, ведно с автора, от столицата до Черноморието, шофира със съобразена скорост и беше изключително любезен на почивката, макар и видимо отегчен от монотонността на работата си. На слизане, достигнали безпроблемно до дестинацията си, сърце не ми даваше да му направя забележка, че шофирането 400 километра само с една ръка на волана (буквално), докато с другата белиш слънчоглед през прозореца и носиш отговорност за всичките ти пътници в тежащото няколко тона превозно средство, си е престъпление само по себе си. Колкото и възпитано да се държиш с хората. Но в крайна сметка, само аз и неколцина чуждестранни туристи обърнахме внимание на този детайл от пътешествието си. На сънародниците ми в автобуса и няколко поста на КАТ, покрай които преминахме не им направи впечатление. Не казвайте, че искам много; всяка друга версия на подобна история би имала трагичен край.  Защото в следващите дни се оказа, че в България, трайно утвърждаваща се лятна ваканционна дестинация на Европа, масова практика този сезон била всеки уикенд инкасо-автомобилите на банките да не зареждат банкоматите по големите курорти. Със сигнали на очевидци по цялото протежение на родното Черноморие от юни насам. Докато и авторът не се увери с очите си, две недели подред, чакайки на международна 20-метрова опашка пред единствения работещ банкомат в радиус десет километра в конкретния курорт. До момента логично обяснение за това няма, но представяте ли си парадокса да привличаш туристи, и да не им даваш достъп да парите, които искаш да похарчат, когато дойдат?! Може би лятно време банките стават алтруисти и губят желание да печелят от допълнителни такси от тегления в брой. После ще дерат нас цяла зима. Или е просто нечий мързел, или немарливост. С което може би си струваше повече да се ангажира вниманието на премиера Борисов, отколкото „с таксата за стола” и негативния й ефект върху имиджа на страната. С което достигнахме до „онзи”, истински сериозният, аспект от проблема в родния туризъм.  И ясното осъзнаване, че качеството на обслужване по курортите у нас вече е пряко зависимо от липсата на елементарни норми за възпитание, общуване и достойнство у младите (а и отдавна не само) българи, които традиционно запълват масовите сезонни работни места в туризма. Онези младежи, които естествено имат посочените качества, не просто изпъкват, а стърчат като изтръпнал крак на фона на останалите, понякога добродушни, понякога природно злонамерени техни връстници-колеги в сезонната работа. И именно летният сезон дава най-ясно възможност да се срещнеш и добиеш една първа, макар и повърхностна представа за най-новото поколение български избиратели и колко сериозно гледат те на бъдещето си/ни. От една страна – млада дама, която в почивките си между нощните смени методично чете лекции, готви се за държавен изпит по високоспециализирана научна дисциплина и на работа поздравява всеки с усмивка независимо от умората; и от друга – върлинест „тарикат”, видимо неин връстник, който най-безскрупулно се опита да вземе 10 лева от малко дете-чужденец за 0,5 л бутилка минерална вода в следобедната жега. Вербалната намеса на автора и справедливия му гняв доведоха до скоропостижното връщане на рестото на детето. Впоследствие се оказаха и животоспасяващи за наглия барман, когато в плажното заведение се появи бащата, дошъл да благодари, а не да раздава справедливост. Схващате ми мисълта. Едър екземпляр беше таткото. Уви, освен шубето, поука или разкаяние от случката в очите на „бармана-тарикат” не видях на тръгване. Но съм сигурен, че за разлика от младата дама с държавния изпит, ще продължи да търси кариера в туристическия или ресторантьорския бранш в България.", "date": "2017.08.31", "title": " Похвално печално слово за родния туризъм\t\t\t"}
{"url": "https://trud.bg/%d0%b8%d0%bc%d0%b0-%d0%bb%d0%b8-%d1%8f%d0%bf%d0%be%d0%bd%d0%b8%d1%8f-%d0%bf%d0%be%d0%bb%d0%b5-%d0%b7%d0%b0-%d0%bc%d0%b0%d0%bd%d0%b5%d0%b2%d1%80%d0%b8/", "text": "Да се събудиш от сигнала за тревога заради поредното изпитание на севернокорейска ракета, се превърна в нещо като рутина за гражданите на Япония тази година. До този вторник обаче, ракетите се разбиваха в Японско море, макар и на неприятно близко разстояние от брега. Този път ракетата прелетя над северния японски остров Хокайдо, преди да се разпадне на три части в Тихия океан, според официалните информации.  Как ще постъпи Япония сега? Шиндзо Абе е несъмнено най-войнственият министър-председател, който Япония е имала в следвоенната епоха. Всичките му политически инстинкти изискват дързостта на Северна Корея да бъде срещната с твърд и безкомпромисен отговор. Но Абе вече е изпадал в тази ситуация много пъти преди – и нито един от отговорите не е имал желания резултат. Този път Япония е съвсем без поле за маневра, а войнствените изявления на Шиндзо Абе звучат все по-кухо. Ракетните изпитания на Северна Корея оказват своето влияние върху всекидневието на японците както никога преди. По време на изстрелването във вторник, японската система за ранно предупреждение беше активирана във всичките 12 най-северни префектури на страната, съпътствана от виещи сирени, които събудиха хората в 6 часа сутринта, докато мобилните телефони получаваха страховити съобщения, че ракети могат във всеки момент да завалят от небето. Предупреждението по смартфоните призоваваше хората незабавно да се укрият в мазетата си – истинска рядкост в пренаселените жилищни блокове на Япония. Както мнозина от жителите споделиха в социалните мрежи – практически няма къде да избягаш или да направиш каквото и да е, дойде ли предупреждението за ракетата. Мнозинството от хората разбират, че мерките за гражданска защита са толкова ефективни, колкото американската препоръка към населението в случай на ядрена война – „залегни и се покрий“.  Това чувство на безпомощност представлява както политическа заплаха за Абе, който залага от години на имиджа си на закрилник на Япония, така и рядка възможност. Отговорът на японското правителство следваше познатия модел. Съветът за национална сигурност беше набързо събран в резиденцията на премиера, за да получат най-новите доклади на разузнавателните служби и обсъдят ответните мерки. Този път декларациите на Абе определиха ракетното изпитание като „безпрецедентна, опасна и сериозна заплаха“, която сериозно подкопава „мирът и сигурността в региона“. Премиерът обеща да „предприеме всички необходими мерки, за да защити живота на японците“. С някои малки разминавания, изказването беше идентично с тези след всяко следващо севернокорейско ракетно изпитание последната година. Единственият неочакван коментар беше от новият министър на външните работи Таро Коно, най-кроткият сред ястребите на Шиндзо Абе: „Ако КНДР беше изстреляла ракетата си по-на юг, САЩ най-вероятно щяха да отговорят своевременно, след всичките последни провокации на Северна Корея. Но е видно че Пхенян се опитва да смекчи тона.“ Подценявайки публично заплахата от ракетното изпитание може и да политически разумно решение. В крайна сметка разговорите около масата на Съвета за национална сигурност най-вероятно са достигнали до заключението: „Какви ефективни мерки можем да предприемем срещу тях? Честно казано не много. Менюто е изчерпано. Където идват тежките слова на публичното осъждане; обещанията да се увеличи натиска над режима в КНДР чрез Съвета за сигурност на ООН; на Токио са останали малко възможности за ефективни икономически санкции. В крайна сметка Япония е безсилна да възпре по какъвто и да е начин оръжейните програми на Пхенян и всеки го знае. *** Реалната вероятност Ким да избие стотици милиони души в Токио и склонността му към агресивно и предизвикателно поведение определено съсредоточиха общественото внимание (б.р. в Япония) върху тема, която предпочитат да не засягат. И докато мнозинството от японците остават разтревожени от дясната идеология, която Абе се опитва да прокарва в национален план, вярването че заплахата от Северна Корея е реална им оставя много малко място да се противопоставят на водените от него политики.  Всяка година от управлението на Абе разходите за отбрана за Силите за самоотбрана на Япония се увеличават. Само следващата година министерството на отбрана поиска увеличение с 2,5% от държавния бюджет. Когато това е свързано директно със заплахата от Северна Корея, малцина японци се оплакват.  Защото предупрежденията на гражданската защита и твърдите изказвания могат да постигнат много малко в защитата на японските граждани и практически нищо във възпирането на Ким от бъдещи провокации. Същевременно ако тревогите около Северна Корея се пренесат в обществена подкрепа за по-големи бюджети за отбрана – или дори ревизиране на пацифистката конституция на страната – Абе най-вероятно ще спи по-спокойно от останалата част от Япония. Пред изданието “Форин Полиси” директорът на института по азиатски изследвания към университета “Темпъл” в Токио Джеф Кингстън споделя убеждението си, че дори и за Япония диалогът с Пхенян да е задължително условия за разрешаване на сегашната криза, “отбор Абе” предпочита засега да затваря вратата пред разговорите”. “Което остава необяснимо – защо да не се поддържа твърдо-линейната политика, същевременно търсейки и политически диалог”.", "date": "2017.08.31", "title": " Има ли Япония  поле за маневри?!\t\t\t"}
