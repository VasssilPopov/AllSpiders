{"url": "https://trud.bg/%d0%b0%d0%bb%d1%84%d0%b0-%d1%80%d0%b8%d1%81%d1%8a%d1%80%d1%87-%d1%84%d0%b0%d0%bd%d0%b4%d1%8a%d0%ba%d0%be%d0%b2%d0%b0-347-%d0%bc%d0%b0%d0%bd%d0%be%d0%bb%d0%be%d0%b2%d0%b0-246/", "text": "34,7% за Йорданка Фандъкова, 24,6% за Мая Манолова, 15,8% за Борислав Игнатов, 10,4 за Борис Бонев, 4,8% за Ангел Джамбазки, сочат данните от екзитпола на Алфа Рисърч.", "date": "2019.10.27", "title": " Алфа Рисърч: Фандъкова – 34,7%, Манолова – 24,6%"}
{"url": "https://trud.bg/%d0%b4%d0%b8%d0%bc%d0%b8%d1%82%d1%8a%d1%80-%d0%bd%d0%b8%d0%ba%d0%be%d0%bb%d0%be%d0%b2-%d0%b1%d0%b5%d0%b7%d0%b0%d0%bf%d0%b5%d0%bb%d0%b0%d1%86%d0%b8%d0%be%d0%bd%d0%b5%d0%bd-%d0%b2-%d0%b1%d1%83%d1%80/", "text": "Димитър Николов е новият стар кмет на Бургас. Той печели четвърти мандат с подкрепата на 64,5 на сто до 68 на сто от избирателите. Втори е кандидатът за кмет на БСП Николай Тишев с 11,4 -11,8 %, трети Живко Табаков – „Движение България на гражданите“ – 9,4 – 8,6 %, четвърти Константин Бачийски от Средна европейска класа – 5,6-5,8 %, след него се нарежда Бойко Миразчийски от НФСБ – 3,1 % и Иво Баев „Демократична България“ – 2,2 %. Окончателните проценти ще станат ясни в понеделник. „Ускоряваме развитието на Бургас. От утре започваме да готвим Бюджет 2020. Ще работя с всички политически сили, ще се вслушвам във всички добри предложения“, каза развълнуван Николов, след като се разбра, че отново ще е на кормилото на морския град. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.10.27", "title": " Димитър Николов безапелационен в Бургас"}
{"url": "https://trud.bg/%d1%81%d0%b0%d0%bc%d0%be-%d0%b5%d0%b4%d0%b8%d0%bd-%d0%ba%d0%b0%d0%bd%d0%b4%d0%b8%d0%b4%d0%b0%d1%82-%d0%b7%d0%b0-%d0%ba%d0%bc%d0%b5%d1%82-%d1%81%d0%b5-%d1%8f%d0%b2%d1%8f%d0%b2%d0%b0-%d0%bd%d0%b0-%d0%b8/", "text": "В сливенското село Трапоклово 309-те избиратели бяха изправени пред интересна ситуация на местните избори. За кметското място има един-единствен кандидат. Гласоподавателите могат да дадат вота си за него или да отбележат в бюлетината, че не подкрепят никого, коментираха от Общинската избирателна комисия. По този начин служебната победа била предизвестена. Юристи обаче тълкуваха, че въпреки на пръв поглед предварително известния край, можело да се стигне и до втори тур. Ако бюлетините с „не подкрепям никого” са повече от бюлетините „за” единствения кандидат, трапокловци отново ще трябва да се разходят до урните следващата неделя. До тази ситуация, без аналог в останалите 44 населени места в община Сливен, се стигна заради изискванията на закона. Вторият кандидат за кметското място – Веселин Георгиев /ГЕРБ/ бе заличен от Общинската избирателна комисия заради липса на уседналост. Той бил без настоящ адрес в България, не е живял повече от 6 месеца в Трапоклово. Така досегашният кмет Кирил Киров /БСП за България/ остана единствен претендент за нов мандат, при това – без никаква конкуренция. В изборния ден, в единствената избирателна секция, до към 16,30 – 17 часа правото си на вот бяха упражнили 130 гласоподаватели. Член на комисията поясни, че жителите на ромската махала се активизирали обикновено по-късно, преди финала на гласуването. „Тъмната“ стая в изборното помещение бе украсена с реквизит – българска народна носия, софра, китеник, които били експонати от читалищната колекция. Отвън на две големи групи се бяха събрали млади роми. Встрани от тях си приказваха четирима пенсионери. „Доволни сме от кмета. Прави, каквото може човекът, ако му дадат пари от общината. Пък и да си изкара годинките за пенсия. На следващите избори ромите ще издигнат кмет, защото са много повече от нас. Сега нямаха подготвен човек“, казаха те. Очакват се резултатите от гласуването.", "date": "2019.10.27", "title": " Само един кандидат за кмет се явява на изборите в сливенско село"}
{"url": "https://trud.bg/%d0%b2%d0%b8%d0%b6%d1%82%d0%b5-%d1%80%d0%b5%d0%b7%d1%83%d0%bb%d1%82%d0%b0%d1%82%d0%b8%d1%82%d0%b5-%d0%b2%d1%8a%d0%b2-%d0%b2%d0%b0%d1%80%d0%bd%d0%b0-%d0%bf%d0%bb%d0%b5%d0%b2%d0%b5%d0%bd-%d0%b2%d0%b5/", "text": "Оспорван първи тур на местните избори – това показват първите прогнозни данни от екзитпола на агенциите „Маркет линкс“ и „Алфа рисърч“. На балотаж ще бъдат определени новите кметове в почти всички големи градове в страната. Във Варна Иван Портних (ГЕРБ) е на крачка от победа на първи тур с 49,5%. Анелия Клисарова от БСП е с 16,1%, а съвсем близо – с 15,9% е Костадин Костадинов от „Възраждане“. В Благоевград кметът Атанас Камбитов (ГЕРБ) ще се бори с независимия Румен Томов, след като първият взе 31%, а вторият – 22,3%. В два големи града ГЕРБ изостават на първи тур – в Плевен Георг Спартански има около 15% преднина пред представителя на управляващите Мирослав Петров – 43,4% срещу 29,2%, а в Русе социалистът Пенчо Милков има над 6% аванс пред Диана Иванова (32,5% срещу 26,1%). В Пазарджик ГЕРБ остават извън битката за кметския пост – там издигнатият от местна коалиция Тодор Попов ще се изправи срещу социалиста Благо Солов. Двама от изявените кметове на ГЕРБ печелят с лекота на първи тур – Даниел Панов във Велико Търново и Димитър Николов в Бургас са с по над 60 на сто подкрепа. Хасково ще има нов кмет, след като Добри Беливанов остана извън челната двойка. Там са Станислав Дечев (ГЕРБ) и Коста Стоев (БСП). АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.10.27", "title": " Вижте резултатите във Варна, Плевен, Велико Търново, Благоевград, Русе, Пазарджик, Бургас и Хасково"}
{"url": "https://trud.bg/%d1%82%d1%80%d0%b5%d0%bd%d0%b4-%d0%b7%d0%b4%d1%80%d0%b0%d0%b2%d0%ba%d0%be-%d0%b4%d0%b8%d0%bc%d0%b8%d1%82%d1%80%d0%be%d0%b2-348-%d0%b4%d0%b0%d0%bd%d0%b8-%d0%ba%d0%b0%d0%bd%d0%b0%d0%b7%d0%b8%d1%80/", "text": "В София Йорданка Фандъкова събира 32,8% от гласовете, а Мая Манолова – 23,1%, сочат данните на „Тренд”. В Пловдив кандидатът на ГЕРБ/СДС Здравко Димитров събира 34,8% от гласовете, а втора е Дани Каназирева от „Съюз за Пловдив” – с 17,2%. Във Варна Иван Портних от ГЕРБ е подкрепен от 49% от гласувалите, а Костадин Костадинов от партия „Възраждане” – 12,9%. В Благоевград Атанас Камбитов събра 33,5% подкрепа, а независимият, но подкрепен от БСП, Румен Томов – 23,1%. В Кърджали Хасан Азис от ДПС беше подкрепен от 49,9% от хората, отишли до урните, а Никола Чанев от ГЕРБ – от 27,5%. В Русе Пенчо Милков от БСП – 32,4%, а Диана Иванова от ГЕРБ – 25,3%. В Плевен независимият Георг Спартански – 40,4%, срещу Мирослав Петров от ГЕРБ с 22,6%.", "date": "2019.10.27", "title": " Тренд: Здравко Димитров – 34,8%, Дани Каназирева – 17,2% в Пловдив"}
{"url": "https://trud.bg/%d0%bc%d0%b5%d1%80%d0%ba%d0%b5%d0%bb-%d0%bf%d1%80%d0%be%d0%b2%d0%b5%d0%b4%d0%b5-%d1%82%d0%b5%d0%bb%d0%b5%d1%84%d0%be%d0%bd%d0%b5%d0%bd-%d1%80%d0%b0%d0%b7%d0%b3%d0%be%d0%b2%d0%be%d1%80-%d1%81-%d0%b5/", "text": "Германският канцлер Ангела Меркел проведе телефонен разговор с турския президент Реджеп Тайип Ердоган, по време на който беше обсъдена ситуацията в Североизточна Сирия, предава TACC. Това съобщи пред журналисти в Берлин представителят на кабинета на Германия Улрих Демер. „И двамата (лидери) обсъдиха, заедно с някои двустранни въпроси, настоящата ситуация в Североизточна Сирия. Те се съгласиха да поддържат тесен контакт по тази тема“, каза Демер. На 22 октомври президентът на Русия Владимир Путин и неговият турски колега Ердоган подписаха в град Сочи меморандум за прекратяване на турската операция „Извор на мира“, насочена срещу кюрдските сили в региона. Споразумението гласи, че „Сирийските демократични сили“ (СДС) ще се изтеглят от сирийско-турската граница, а на тяхно място ще се разположат правителствени сили и руската военна полиция, които ще патрулират в региона. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.10.27", "title": " Меркел проведе телефонен разговор с Ердоган за Сирия"}
{"url": "https://trud.bg/%d0%b4%d0%b0%d0%bd%d0%b8%d0%b5%d0%bb-%d0%bf%d0%b0%d0%bd%d0%be%d0%b2-%d0%be%d1%82-%d0%b3%d0%b5%d1%80%d0%b1-%d0%bf%d0%b5%d1%87%d0%b5%d0%bb%d0%b8-%d1%81-625-%d0%b2%d1%8a%d0%b2-%d0%b2%d0%b5%d0%bb%d0%b8/", "text": "Листата за общински съветници на ГЕРБ е получила 43,5% от гласовете в общината  Убедителна преднина – 62,5%, за кандидата на партия ГЕРБ за кмет на община Велико Търново Даниел Панов показват резултатите от екзитпол към 17 ч. Весела Лечева от коалиция БСП за България, АБВ и Движение 21 е получила 21,9% от гласовете, а трети е Калоян Янков от „Демократична България“ с резултат от 7,5%. Доц. Милен Михов от ВМРО взима 4,9% от гласовете. 43,5% от гласоподавателите в община Велико Търново са гласували за листата за кандидати за общински съветници от ГЕРБ. За коалиция БСП за България, АБВ и Движение 21 са гласували 21,2%, за „Демократична България“ – 7,1%. ВМРО взема 8,6%, БДО – 5%, ДПС – 3,3%, а Алтернатива на гражданите – 2,9%. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.10.27", "title": " Даниел Панов от ГЕРБ печели с 62,5% във Велико Търново"}
{"url": "https://trud.bg/%d0%b3%d0%b0%d0%bb%d1%8a%d0%bf-%d1%84%d0%b0%d0%bd%d0%b4%d1%8a%d0%ba%d0%be%d0%b2%d0%b0-347-%d0%bc%d0%b0%d0%bd%d0%be%d0%bb%d0%be%d0%b2%d0%b0-246/", "text": "34,7% за Йорданка Фандъкова, 24,6% за Манолова, 14,09% за Борислав Игнатов, 13,4% за Борис Бонев, 4,1% за Джамбазки и 1,6% за Сидеров, сочат данните от екзитпол на агенция „Галъп интернешънъл“ за вота в столицата. Общинският съвет в столицата според данните: ГЕРБ/СДС – 32,9% ДБ – 17,1% БСП – 16,0% Борис Бонев – 10,7% ВМРО – 5,0% АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.10.27", "title": " Галъп: Фандъкова – 34,7%, Манолова – 24,6%"}
{"url": "https://trud.bg/%d0%bc%d0%b0%d1%80%d0%ba%d0%b5%d1%82-%d0%bb%d0%b8%d0%bd%d0%ba%d1%81-%d1%84%d0%b0%d0%bd%d0%b4%d1%8a%d0%ba%d0%be%d0%b2%d0%b0-%d0%b1%d0%b8%d0%b5-%d0%bc%d0%b0%d0%bd%d0%be%d0%bb%d0%be%d0%b2%d0%b0-%d1%81-9/", "text": "Йорданка Фандъкова печели първия тур на изборите за кмет на София с 9,2% пред Мая Манолова, сочат данните на „Маркет линкс“. Фандъкова получава 35,4% от гласовете, а Манолова – 26,2%. След тях се нарежда Борислав Игнатов от Демократична България с 15,8%, следван от Борис Бонев (Инициативен комитет) с 10,4% и Ангел Джамбазки (ВМРО-БНД) с 4,9%. В Пловдив води Здравко Димитров с 33,5%, на второ място е Дани Каназирева от Съюз за Пловдив с 20,8%, следвана от Славчо Атанасов от НФСБ с 15% и Николай Радев с 10,9%. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.10.27", "title": " Маркет линкс: Фандъкова с 9,2% преднина пред Манолова"}
{"url": "https://trud.bg/%d0%b4%d0%be%d0%ba%d1%82%d0%be%d1%80-%d1%80%d1%83%d0%bc%d1%8f%d0%bd%d0%b0-%d0%b9%d0%be%d1%80%d0%b4%d0%b0%d0%bd%d0%be%d0%b2%d0%b0-%d0%be%d1%82-%d0%bf%d0%be%d0%bf%d0%be%d0%b2%d0%be-%d0%b4-%d1%80-%d0%b5/", "text": "Специално за “Труд” д-р Людмила Емилова представя своята поредица на дълголетието. Тя е лекар с три специалности – вътрешни болести, кардиология и ревматология и здравен мениджмънт. След като изпитва системата за лечение с плодове, чай и мед върху себе си и успява да се спаси от много тежки болести, решава, че ще се довери на природосъобразната медицина. Насърчава я създателката на метода Лидия Ковачева. През 1993 г. д-р Емилова открива медицинския си център за безлекарствено лечение, през който са преминали над 46 000 пациенти от цял свят. Мнозина са се спасили от шаблонно дефинираните от официалната медицина като нелечими заболявания и като бонус са стопили килограми, при това с траен ефект. През 1997 г. д-р Емилова става единственият български член на Лекарската асоциация към Обществото за натурална хигиена на САЩ. Достъпът до информация може да е животоспасяващ, казва д-р Йорданова. Всеки сам решава как да се погрижи за себе си и хората, които обича, но ако не е запознат с постиженията и на алтернативната медицина, правото му на избор се ограничава. Румяна е педиатър с 37-годишен стаж. На приблизително такава възраст е често срещаният в кабинета на личния лекар пациент, даван от жената за пример. Стигнал е 100 кг, мисли се за силен и здрав, но е вдигнал кръвното. Започва да взима хапчета, след няколко месеца е повишил захарта, за което се прибавят още медикаменти. Скоро и черният дроб дава сигнал за бедствие и кръгът се затваря- килограми – болести-лекарства. Тайната според д-р Йорданова е в профилактиката. На въпроса ми как да се прави тя, отговаря, че примерът вече е изграден в медицинския център на д-р Емилова и всеки може да го последва. Може да избере и всяка друга подобна програма, но е важно да се започне с храненето. И това трябва да стане още в най-ранна възраст. В детските градини и началните класове малчуганите могат да се запознават с добрите ефекти на плодовете и зеленчуците и да се сприятелят с движението на открито. Лекарката е разтревожена, че в последните 15-20 години при деца, дори в ранна възраст, директно се отключват хроничните болести на дядовците и бабите им – артрит, диабет, астма, повишено кръвно налягане. Като най-застрашаващ фактор посочва затлъстяването и обездвижването. Определя като престъпление дете на 3 годинки да тежи 35 килограма. И не пести усилия да обяснява на родителите как да се справят с проблема, преди да са настъпили фатални усложнения. Д-р Йорданова има още две специалности, освен педиатрията – обща медицина и класическа хомеопатия. 12 години е била личен лекар и се е убедила, че медикаментите имат роля за поддържане на пациента и намаляване на оплакванията, но не могат да го излекуват. Самата тя се е лекувала при световно известен хомеопат, който всяка година идва в България. Помогнал є да не се разраства 6-сантиметровият тумор на щитовидната жлеза, появил се през 2007 г. Румяна претърпяла операция, но казва, че не си е взела поука и продължила да се храни по обичайния начин. Много сирене и кашкавал, тестени продукти, месо. Открили є камък в жлъчката, често боледувала от остри дихателни инфекции, била обездвижена и килограмите се трупали. Туморът на щитовидната жлеза, вече заедно с киста и папилом, се върнал. В началото на 2019 г. кантарът показал 102 кг при ръст 168 см и жената решила, че е време да промени начина си на живот. В медицинския център на д-р Емилова дошла в първите дни на януари т. г. и сега е убедена, че е сложила за себе си ново начало. Като неуморен търсач във всеки етап от живота си, Румяна искала да разбере какъв точно е механизмът на плодолечението и попивала всички сутрешни лекции. Започнала да чете и много от книгите за природосъобразен живот. Резултатите идват бързо, когато системата е подредена от самия теб, а в анализа ти е помогнал капацитет от ранга на д-р Емилова, споделя жената. Д-р Йорданова останала на плодове, чай и мед 14 дни в медицинския център и направила сама още седмица в дома си. Захранила се по 20-дневна схема. Свалила 10 кг и се почувствала бодра и преливаща от енергия. Главоболие имала само в първия ден от програмата. Движела се много и била щастлива, че е намерила ефективния начин да е здрава без лекарства. Преминала към почти веганско хранене. Записала е рецепти от кулинарното училище в медицинския център и често си разменя съвети и опит с новите приятели, които открила там. Казва, че следващата є задача е да се научи да готви новите ястия. Убедена е, че ще се справи, защото те са много лесни, но иска да го прави по най-добрия начин, както всички друго, с което се е заемала. Консумира много плодове, зеленчуци, бобови храни и ядки. Веднъж на десетина дни има на трапезата сирене или кашкавал, през две седмици и дива риба. Всяка седмица остава на глад за 1 ден. В началото на лятото решила да експериментира с 5 дни на сух глад. Уточнява, че подобно нещо може да се прави само под лекарски контрол. В три от дните била на работа и нито за миг не усетила слабост или неразположение. Напротив, имала сили колкото за трима яки санитари. Захранила се с череши и останала на тези слънчеви плодове за 20 дни. Втората програма на Румяна в медицинския център е през август т. г. за 14 дни, с още 7 самостоятелно в дома и 20-дневно захранване. Свалила е 21 кг, от тях 12,7 мазнини. Намалила е талията с 10 см и ханша с 19 см. Нито веднъж не е имала остро респираторно заболяване, въпреки че непрестанно е сред кихащи и кашлящи малчугани – в кабинет и болнично отделение. Най-удивителното постижение на д-р Йорданова е, че камъкът в жлъчния мехур, който “отглеждала” 5 години, е стопил размерите си със 7 мм. Стряскащите диагнози за щитовидната жлеза – тиреодит на Хашимото и нодозна струма също са свили “размерите”. Туморният възел е намалял с цели 5 мм. При изследванията се установили нормални стойности на хормоните на щитовидната жлеза и на антителата за нея. И това се случвало за първи път от цели 11 години. Но Румяна била по-удивена от факта, че виждайки резултатите, д-р Емилова и специалистът по образна диагностика се прегърнали от радост. За тези хора всеки пациент е отделна вселена и постиженията му са споделени с огромно насърчение, казва жената. Лекарката и екипът є са посветили живота си на кауза в полза на хората и са превърнали мястото в оазис на духа. Д-р Емилова е човек с мисия и я осъществява по прекрасен начин, казва Румяна. Тя изважда хората от стереотипите на криворазбраната модерност и им помага да намерят хармония с природата. Според д-р Йорданова в медицинския център идват хора, преминали през много страдания, лутания и борби за оцеляване. Но всеки от тях открива познание, с което да промени живота си. Тези истини трябва да кажем на най-малките, за да им спестим трудностите по пътя към щастието.   Картофи на фурна (1 порция)  Около 250 г обелени големи картофи се нарязват на филийки. Поръсват се с 1 клонка розмарин и по 1 щипка морска или хималайска сол и риган. Слагат се в тавичка, налива се вода до средата на филийките, слага се капак и се пече на 160 градуса за 40 мин.  Сервират се с резен лимон и ситно нарязан копър.", "date": "2019.10.27", "title": " Доктор Румяна Йорданова от Попово: Д-р Емилова учи и децата на здравословен живот\t"}
{"url": "https://trud.bg/%d1%82%d1%80%d1%8a%d0%bc%d0%bf-%d0%bb%d0%b8%d0%b4%d0%b5%d1%80%d1%8a%d1%82-%d0%bd%d0%b0-%d0%b8%d1%81%d0%bb%d1%8f%d0%bc%d1%81%d0%ba%d0%b0-%d0%b4%d1%8a%d1%80%d0%b6%d0%b0%d0%b2%d0%b0/", "text": "Лидерът на „Ислямска държава“ Абу Бакр Ал Багдади се е взривил с жилетка с експлозиви, убивайки себе си и три от децата си, след като американските специални сили са го хванали в капан в тунел в Сирия, съобщи президентът на САЩ Доналд Тръмп. „Тялото му беше обезобразено от взрива. Тунелът се е срутил върху него в допълнение. Но резултатите от теста дадоха определена незабавна и напълно положителна идентификация. Това е той,“ заяви американският президент, потвърждавайки  . „Главорезът, който се опитваше толкова силно да сплаши другите, прекара последните си мигове в пълен страх, в пълна паника и ужас, ужасен от американските сили, които идват към него“, коментира Тръмп в Белия дом. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.10.27", "title": " Тръмп: Лидерът на „Ислямска държава“ се е самоубил с жилетка с експлозиви"}
{"url": "https://trud.bg/%d0%b1%d0%b5%d0%bb%d0%b3%d0%b8%d1%8f-%d0%b7%d0%b0-%d0%bf%d1%8a%d1%80%d0%b2%d0%b8-%d0%bf%d1%8a%d1%82-%d0%bc%d0%be%d0%b6%d0%b5-%d0%b4%d0%b0-%d0%b8%d0%bc%d0%b0-%d0%b6%d0%b5%d0%bd%d0%b0-%d0%bf%d1%80%d0%b5/", "text": "Софи Уилмес вероятно ще стане първата жена премиер на Белгия, съобщават местни вестници, цитирани от Ройтерс. Според публикациите се очаква тя да замени другия месец на поста сегашния премиер Шарл Мишел, който бе избран за председател на Европейския съвет. Уилмес сега е министър на бюджета в служебното правителство, оглавявано от Мишел. Тя също ще бъде начело на служебно правителство, докато политическите партии в Белгия не се споразумеят за управляваща коалиция. През май в страната бяха произведени парламентарни избори, но оттогава все още не може да се стигне до разбирателство по въпроса. След изборите през 2010 г. Белгия се управляваше от служебно правителство в продължение на повече от година и половина, с което беше поставен рекорд в това отношение за страна, която не е във война, припомня Ройтерс, цитирана от БНР. Белгия, която членува в ЕС и еврозоната, е разделена почти поравно на нидерландскоезична и френскоезична част. Има и немскоезична част, която обаче е по-малка от другите две. Национални партии няма, защото гласоподавателите избират представителите си въз основа на това от коя страна на езиковата разделителна линия се намират, отбелязва Ройтерс. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.10.27", "title": " Белгия за първи път може да има жена премиер"}
{"url": "https://trud.bg/%d0%b7%d0%b5%d0%bc%d0%b5%d1%82%d1%80%d0%b5%d1%81%d0%b5%d0%bd%d0%b8%d0%b5-%d0%be%d1%82-31-%d0%bf%d0%be-%d1%80%d0%b8%d1%85%d1%82%d0%b5%d1%80-%d0%b2-%d0%bc%d1%80%d0%b0%d0%bc%d0%be%d1%80%d0%bd%d0%be/", "text": "Земетресение с магнитуд 3,1 по Рихтер бе регистрирано в Мраморно море в района на община Силиври, окръг Истанбул. Това съобщи правителствената Дирекция за управление при бедствия и извънредни ситуации (АФАД), цитирана от турската телевизия СиЕнЕн-Тюрк. Трусът е бил на дълбочина 7 километра. Земетресението е регистрирано в 13.18 ч. местно време. Няма информация за ранени хора и за нанесени материални щети. Десетки хора бяха ранени при силното земетресение с магнитуд 5,8 по Рихтер, станало на 26 септември край Силиври. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.10.27", "title": " Земетресение от 3,1 по Рихтер в Мраморно море"}
{"url": "https://trud.bg/%d0%b1%d0%b5%d0%b7-%d0%b5%d0%bc%d0%b8%d0%bb%d0%b8%d1%8f-%d0%bd%d0%b0-%d0%ba%d0%be%d0%bd%d1%86%d0%b5%d1%80%d1%82%d0%b0-%d0%bd%d0%b0-%d0%bf%d0%bb%d0%b0%d0%bd%d0%b5%d1%82%d0%b0/", "text": "Обяви, че е заета с други проекти В последните месеци Емилия пусна няколко хитови песни. По примера на някои свои колежки през последните години, и Емилия реши да на участва в най-важното събитие на музикална компания “Пайнер” – концертът, с който телевизия “Планета” отбелязва рождения си ден. Решението є предизвика редица коментари и феновете є веднага заподозряха, че певицата е в конфликт с шефовете или друга колежка. Самата Емилия обяви друго: “Преди да се появят каквито и да било спекулации, свързани с отсъствието ми в концерта “18 години Планета ТВ”, смятам, че сама трябва да споделя защо взех това решение. В момента съм изцяло съсредоточена върху няколко проекта, които са приоритет за мен и изискват сериозна подготовка, цялото ми време и внимание”. Певицата каза още, че е в прекрасни отношения с продуцентите си. В концерта няма да участват още Фики и Преслава, които ще са на турне в САЩ.", "date": "2019.10.27", "title": " Без Емилия на концерта на „Планета”"}
{"url": "https://trud.bg/%d0%bf%d0%b8%d1%8f%d0%bd-%d1%88%d0%be%d1%84%d1%8c%d0%be%d1%80-%d1%83%d0%b4%d0%b0%d1%80%d0%b8-%d1%81%d1%82%d1%80%d0%b0%d0%bd%d0%b8%d1%87%d0%bd%d0%be-%d0%bc%d0%b5%d1%80%d1%86%d0%b5%d0%b4%d0%b5%d1%81/", "text": "„Мерцедес“ с 45-годишен водач при навлизане в дясна пътна лента на бул. “Беломорски“ в Кърджали ударил странично „Мерцедес“, съобщават от ОДМВР-Кърджали. Произшествието станало вчера в 11,20 часа. Тестът за алкохол на водача, причинил катастрофата, отчел 0,90 промила. Издаден е талон за медицинско изследване. Пътното произшествие е обработено по административен ред с акт по ЗДвП.", "date": "2019.10.27", "title": " Пиян шофьор удари странично „Мерцедес“ в Кърджали"}
{"url": "https://trud.bg/%d0%bd%d0%b0%d0%b4-%d0%b4%d0%b2%d0%b5-%d1%82%d1%80%d0%b5%d1%82%d0%b8-%d0%be%d1%82-%d0%ba%d0%b0%d0%bd%d0%b4%d0%b8%d0%b4%d0%b0%d1%82%d0%b8%d1%82%d0%b5-%d0%bd%d0%b0-%d0%bc%d0%b5%d1%81%d1%82%d0%bd%d0%b8/", "text": "Над две трети от кандидатите на местните избори са мъже, съобщиха от ЦИК. Общият брой на кандидатите за общински съвет е 29 477, като 19 895 (67%) са мъже, а 9582 (33%) са жени. 1 253 са общо кандидатите за кмет на община, 1 037 (83%) са мъже, 216 (17%) са жени. Кандидатите за кмет на кметство са общо 5 040, 3 856 (77%) са мъже, 1184 (23%) са жени. Желаещите да станат кмет на район са общо 463 – 330 (71%) мъже и 133 (29%) жени. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.10.27", "title": " Над две трети от кандидатите на местните избори са мъже"}
{"url": "https://trud.bg/%d0%b2-%d1%80%d1%83%d1%81%d0%b8%d1%8f-%d0%b7%d0%b0%d0%b4%d1%8a%d1%80%d0%b6%d0%b0%d1%85%d0%b0-%d1%81%d1%82%d1%83%d0%b4%d0%b5%d0%bd%d1%82-%d0%bf%d0%bb%d0%b0%d0%bd%d0%b8%d1%80%d0%b0%d0%bb-%d0%bc%d0%b0/", "text": "Служители на Федералната служба за сигурност на Русия задържаха 18-годишен младеж, планирал масов разстрел в университет в Подмосковието. Студентът Борис Б. се готвел да влезе с оръжие в учебното заведение на 29 октомври. Планирал нападението цяла година, пише руското издание Lenta.ru. За свой пример в зловещото начинание младежът избрал&nbsp;стрелецът от Керч – Владислав Росляков, който на 17 октомври 2018 г. уби 20 души в политехнически техникум. Приятел на заловения Борис Б. разказал, че студентът често бил обект на подигравки и дори насилие от страна на състуденти. Младежът планирал да убива не всички подред, а само осем души, които го тормозели.Често бил забелязван да гледа видеа с убийства на „Ислямска държава“. Заради това получил прякора „терорист“. В дома на задържания полицаите открили пистолет „Макаров“, травматично оръжие и взривно вещество. Младежът е арестуван за два месеца. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.10.27", "title": " В Русия задържаха студент, планирал масов разстрел в университета си"}
{"url": "https://trud.bg/%d0%ba%d0%b0%d1%80%d0%b0%d0%ba%d0%b0%d1%87%d0%b0%d0%bd%d0%be%d0%b2-%d0%b3%d0%bb%d0%b0%d1%81%d1%83%d0%b2%d0%b0%d1%85-%d0%b7%d0%b0-%d0%bf%d0%be%d0%b2%d0%b5%d1%87%d0%b5-%d1%80%d0%b5%d0%b4-%d0%b8-%d1%81/", "text": "Вицепремиерът и министър на отбраната Красимир Каракачанов упражни правото си на глас в 12:20 часа в СУ „Димчо Дебелянов“ на ул. „Пиротска“ 78, предаде „Канал 3“. „Гласувах за един добър кандидат за кмет на София, един енергичен млад човек, знаете кой е, няма да го казвам в днешния ден, но гласувах най-вече за това да се разбере, че София не е само център и жълтите павета. В София живеят близо 2 млн. граждани, по-голямата част от тях живеят крайните квартали, в бетонните комплекси и селата. Там трябва да се обърне много повече внимание, отколкото досега“, каза председателят на ВМРО Красимир Каракачанов. Той каза още, че е гласувал за „повече ред и сигурност, гласувах за разбиването на гетата и интеграцията на жителите в гетата и най-вече гласувах защото това е изконно право на всеки български гражданин. Тази част от българските граждани, които са с мотива „никой не ми харесва“ и не излизат да гласуват на практика подпомагат статуквото, купения вот, вота от гетата, корпоративния вот да предопределя бъдещето ни в следващите 4 години“, добави още министърът на отбраната. Каракачанов коментира избирателната активност. „Към момента, в секцията, в която аз гласувах, избирателната активност е добра. Хубаво е, че хората упражняват правото си на глас, въпреки хубавото време, предполагам, че през целия ден ще е така. Хубаво е, когато повече граждани гласуват. По този начин изразяват отношение към проблемите около тях и търсят начин за тяхното решение, което е най-важното.“ АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.10.27", "title": " Красимир Каракачанов: Гласувах за повече ред и сигурност"}
{"url": "https://trud.bg/%d0%be%d0%b8%d0%ba-%d1%81%d0%b2%d0%b8%d1%89%d0%be%d0%b2-%d1%83%d1%81%d1%82%d0%b0%d0%bd%d0%be%d0%b2%d0%b8-%d0%bd%d0%b0%d1%80%d1%83%d1%88%d0%b5%d0%bd%d0%b8%d0%b5-%d0%bf%d0%be-%d1%81%d0%b8/", "text": "Общинската избирателна комисия в Свищов констатира нарушение по чл. 205 от ИК и чл. 182, ал.4 от Изборния кодекс и излезе с решение да се състави съответния акт. Решението е след сигнал, подаден по-рано в изборния ден, от Кристиян Кирилов, представляващ ПП ГЕРБ – Свищов и общински координатор на партията. Към сигнала, отнасящ се до публикувана в нарушение на правилата статия, са приложени разпечатки от сайт www.svishtovtoday.com и от Търговския регистър. В сигнала се посочва, че материал, който претендира да цитира „социология“ е публикуван на страницата на „Свищов Днес“ (или известен още като “Svishtov Today”). Едно от изричните законови изисквания е социологическата информация да бъде публикувана пълно и ясно, както и да бъде посочен източникът й, от който се предоставя, а също и информация за възложителя. ОИК – Свищов съобщи официално, че е била извършена проверка по сигнала и е установено, че към момента на проверката статията е налична, и е публично достъпна. Установило се е, че съдържанието на статията е идентично с приложената разпечатка към сигнала. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.10.27", "title": " ОИК – Свищов установи нарушение по сигнал от ПП ГЕРБ"}
{"url": "https://trud.bg/%d0%bf%d1%8a%d1%80%d0%b2%d0%b0-%d0%b1%d0%b5%d0%bb%d0%be%d0%b4%d1%80%d0%be%d0%b1%d0%bd%d0%b0-%d1%82%d1%80%d0%b0%d0%bd%d1%81%d0%bf%d0%bb%d0%b0%d0%bd%d1%82%d0%b0%d1%86%d0%b8%d1%8f-%d0%b2-%d0%b1%d1%8a/", "text": "Първата белодробна трансплантация беше извършена от екип на Университетска болница “Лозенец”, ръководен от д-р Игор Тодораке от университетската болница в Хановер и проф. д-р Любомир Спасов. Трансплантацията започна към 22.30 на 26.10.2019г. и приключи към 4.30 часа тази сутрин. През цялото време министър Ананиев е получавал информация за хода на трансплантацията. Рецепиент е 70-годишен мъж с крайна степен на белодробна недостатъчност поради белодробна фиброза. В момента пациентът се намира в реанимация. Допълнителна информация ще бъде предоставена от УБ „Лозенец“.", "date": "2019.10.27", "title": " Първа белодробна трансплантация в България"}
{"url": "https://trud.bg/40-%d1%81%d0%b8%d0%b3%d0%bd%d0%b0%d0%bb%d0%b0-%d0%b7%d0%b0-%d1%82%d1%8a%d1%80%d0%b3%d0%be%d0%b2%d0%b8%d1%8f-%d1%81-%d0%b3%d0%bb%d0%b0%d1%81%d0%be%d0%b2%d0%b5-%d0%b2-%d1%85%d0%b0%d1%81%d0%ba%d0%be/", "text": "В Хасковска област са подадени 40 сигнала за търговия с гласове. Няма регистрирани сигнали само в община Ивайловград от 11-те общини в региона, информира БНР. Схемата за покупко-продажба на гласове се разследва, но няма арестувани, съобщи директорът на областната дирекция но полицията в Хасково Ангел Цанков. Активността в Хасково е 10,35 процента, като към десет часа са гласували 8 175 души от имащите право да упражнят вот 78 986 гласоподаватели. С близо четири процента е по-ниска избирателна активност, регистрирана в областния град към 12.30 ч. в сравнение с местните избори от 2015 година. Изборният ден протича спокойно в цялата област, където са регистрирани 207 489 души по избирателни списъци.", "date": "2019.10.27", "title": " 40 сигнала за търговия с гласове в Хасковска област"}
{"url": "https://trud.bg/20-%d1%83%d0%b4%d0%be%d1%81%d1%82%d0%be%d0%b2%d0%b5%d1%80%d0%b5%d0%bd%d0%b8%d1%8f-%d0%b7%d0%b0-%d0%b3%d0%bb%d0%b0%d1%81%d1%83%d0%b2%d0%b0%d0%bd%d0%b5-%d0%b8%d0%b7%d0%b4%d0%b0%d0%b4%d0%be%d1%85%d0%b0/", "text": "20 удостоверения за гласуване на граждани, които нямат издадена актуална лична карта или не притежават по някаква причина валидни документи са издадени до 14 часа в звената за български документи в област Търговище, съобщават от полицията. Такива удостоверения са получили хора, които са изгубили документите си или те са били откраднати, повредени,  с изтекъл срок, уточняват от полицията. 11 удостоверения са издадени в паспортната служба в Омуртаг, 4 в Попово. 5 са в сектор „БДС“ на областната дирекция. От там напомнят, че поделенията на „Български документи за самоличност“ в областта ще работят с граждани  до 19,30 ч в изборния ден. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.10.27", "title": " 20 удостоверения за гласуване издадоха в Търговищко"}
{"url": "https://trud.bg/%d0%bc%d1%8a%d0%b6-%d1%81-%d0%b8%d0%b7%d0%b7%d0%b5%d1%82%d0%be-%d0%be%d1%80%d1%8a%d0%b6%d0%b8%d0%b5-%d1%81%d1%82%d1%80%d0%b5%d0%bb%d1%8f-%d1%81-%d0%b3%d0%b0%d0%b7%d0%be%d0%b2-%d0%bf%d0%b8%d1%81%d1%82/", "text": "44-годишен мъж от град Нови пазар, който през месец юли тази година беше разоръжен от полицията, отново е задържан в полицейския арест, след като отправил закана за убийство към свой съгражданин и произвел изстрел. Случката е от събота, съобщават от ОДМВР-Шумен. Около 20:30 часа на беседка пред жилищен блок на ул. “Чавдар войвода“ в Нови пазар между Иван И. и година по-млад негов съгражданин възникнал скандал. По време на спора 44-годишният отправил заплахи и произвел изстрел с газов пистолет във въздуха. После се прибрал и укрил оръжието. Пристигналите полицаи открили пистолета и го иззели. Ще се изяснява дали не е преправен. Мъжът е криминално проявен,  задържан е за срок до 24 часа. Уведомен е прокурор и работата по образуваното досъдебно производство продължава под негово ръководство. През лятото от дома на стрелеца бяха иззети две пушки и пистолет, незаконно притежавани. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.10.27", "title": " Мъж с иззето оръжие стреля с газов пистолет"}
{"url": "https://trud.bg/%d1%81%d0%b8%d0%b3%d0%bd%d0%b0%d0%bb%d0%b8-%d0%b7%d0%b0-%d0%bd%d0%b5%d0%bf%d0%be%d0%b7%d0%b2%d0%be%d0%bb%d0%b5%d0%bd%d0%b0-%d0%bf%d1%80%d0%b5%d0%b4%d0%b8%d0%b7%d0%b1%d0%be%d1%80%d0%bd%d0%b0-%d0%b0/", "text": "Избирателната активност в община Габрово към 12:30 часа е 17,7%. Приблизително същата е била и на местния вот преди 4 години. Нарушения на обществения ред и на избирателния закон не са регистрирани до този час. Изборният ден преминава спокойно, уточниха от Избирателната комисия. Кандидатите за кмет на областния град за шестима. Политическите формации, които се състезават с листи – 14. Близо 200 за кандидатите за общински съветници в 33-членния местен парламент. Габровците с право на глас 55 245 души, а в цялата област 104 154 души. От всички общини в областта към 12:30 ч. най-висока е била активността в Дряново – 28,67%. ОИК – Севлиево проверява сигнали за непозволена предизборна агитация. В Трявна също са подадени сигнали за агитация, за събиране на групи хора в заведение, които са приканвани да гласуват за определен кандидат за кмет, а също и за общински съветник. Други посредници пък обикаляли по домовете, за да агитират в полза на един от кандидатите. Жителите на Трявна – 10 044 души – избират между 10 кандидати за кмет. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.10.27", "title": " Сигнали за непозволена предизборна агитация в Севлиево и Трявна"}
{"url": "https://trud.bg/%d0%bd%d0%b0%d0%b9-%d0%b0%d0%ba%d1%82%d0%b8%d0%b2%d0%bd%d0%b8-%d0%b2-%d0%bc%d0%b0%d0%bb%d0%ba%d0%be-%d1%82%d1%8a%d1%80%d0%bd%d0%be%d0%b2%d0%be-%d0%bd%d0%b5%d1%81%d0%b5%d0%b1%d1%8a%d1%80-%d0%b8-%d1%86/", "text": "Най-висока избирателна активност до обед в неделя е имало в общините Малко Търново, Несебър и Царево. Тя е съответно 43,725 в Малко Търново, 38,38% в Царево и 37,90% в Несебър. В Айтос, тя е била 25,93%, в Камено- 26,91%, в Карнобат- 24,66%, в в Поморие- 26, 29%. В Приморко, Руен и Созопол е съответно 32,03%, , 34.09% и 33,39%. В Средец и Сунгурларе е 30. 65% и 29,20%. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.10.27", "title": " В Бургаско най-активни в Малко Търново, Несебър и Царево"}
{"url": "https://trud.bg/%d0%b4%d0%b2%d0%b0%d0%bc%d0%b0-%d0%ba%d0%bc%d0%b5%d1%82%d0%b0-%d0%be%d1%82-%d0%bf%d0%b8%d1%80%d0%b8%d0%bd%d1%81%d0%ba%d0%be-%d0%b2%d0%b5%d1%87%d0%b5-%d1%81%d0%b0-%d1%8f%d1%81%d0%bd%d0%b8/", "text": "Двама кмета от Пиринско вече са ясни и избрани. Това е Апостол Апостолов кмет на община Симитли за пети мандат, който е подкрепян от широка коалиция включваща ГЕРБ и десни формации. БСП отказа да го подкрепи. Срещу него не се яви нито един друг кандидат и само неговата бюлетина е достатъчна, за да бъде избран. Същото е положението и в община Сатовча, където отново кмет ще бъде Арбен Мименов от ДПС за шести мандат. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.10.27", "title": " Двама кмета от Пиринско вече са ясни"}
{"url": "https://trud.bg/%d0%ba%d1%80%d0%b0%d0%bb%d1%81%d0%ba%d0%b8-%d0%b1%d0%b8%d0%be%d0%b3%d1%80%d0%b0%d1%84-%d0%be%d0%b1%d0%b8%d1%82%d0%b0%d0%b2%d0%b0-%d0%b7%d0%b0%d0%bc%d1%8a%d0%baa-%d0%bd%d0%b0-%d0%bf%d1%8a%d1%80%d1%81/", "text": "Лейди Колин Кембъл твърди, че прадядото на Пушкин е цветнокож По стените гостите могат да видят картини на Пикасо, Айвазовски, Рембранд Мики, Мики, Мики-и-и-и-и-и-и-и, прокънтява силен женски глас и отеква през близо 58-те стаи, коридори, купол и вити стълби, за да стигне и се просне капнал върху 7-метровата статуя на обърнат с хобота надолу слон в градината. Гласът е на стопанката на замъка Горинг лейди Колин Кембъл, а Мики е шпаньолът є на две години и половина. Преди него, писателката и кралски биограф има няколко кучета, но изглежда Мики получава най-доброто, затова цялото това царство му принадлежи с обич и гостоприемство. Често Мики се сгушва между чифт гумени ботуши във войнишко зелен цвят, с които писателката обикаля огромното имение, а там фазани и катерици съжителстват в спокойно и хармонично добруване. В съседния двор пладнуват овце, чиито пастир е електронната ограда, държаща ги сплотени. Близкият град е Уординг, с население над 100 хиляди души и ако не си местен или с местни, сякаш няма какво много да се прави. Красиво крайбрежие, в средата на което се извисява виенско колело, прави градът малко по-приветлив, а кокетни магазинчета и продавачки с изразен акцент, могат да ви очароват допълнително. Или пък да ви затруднят в общуването. Лейди Колин Кембъл, един от биографите на принцеса Даяна, задълбочен и компетентен изследовател на кралските фамилии по света, осведомена до академичност относно родственото дърво на повечето аристократи, настоящи и някогашни, е истинска знаменитост. Може да установите това, когато я видите да пазарува сутрешните си вестници в местния супермаркет, а около нея с премерено любопитство да се тълпят хора, искащи снимка с нея. Тя е изключително приветлива, търпелива и отговаря със загадъчна усмивка на всички. Едно от последните предавания, в които писателката участва. е еквивалент на „Сървайвър“ за знаменитости. I am a celebrity get me out of here издига и без това устойчивата популярност на родената в Ямайка звезда в истински фурор.Следва участие в телевизионно риалити, в което тя е обект на ухажване от млади джентълмени. Двете й деца Дима и Миша пък стават риалити звезди в предаване на MTV за млади аристократи. Най-важното за лейди Колин Кембъл са книгите. В годините тя написва няколко за принцеса Даяна The real Diana и Diana in private са бестселъри. Следват книги за Кралицата Майка, за брака на Елизабет Втора със съпруга й, а последната, излязла от печат преди дни, третира цветнокожите в световната аристокрация. Първото изречение в тази книга започва със сватбата на Мегън Маркъл, а в средата на книгата научаваме, че прадядото на Пушкин е бил… цветнокож. Всичко това, разбира се, обосновано с красива реч, документи и отговорна прямост. Преди пет години писателката закупува историческия замък Горинг, в Уест Съсекс, принадлежал навремето на поета Пърси Шели, който не може да му се наслаждава дълго заради ранната си смърт. Обитател на имението става неговата вдовица Мари Шели, която свързваме и с написването на знаменития роман „Франкенщайн“. Лейди Колин Кембъл се сдобива със замъка когато той е колеж по изучаване на езици, а повечето помещения не заслужават начина, по който изглеждат. Днес има ясно обособена жилищна част от близо девет помещения, обитавани от писателката и синовете й, както и зали за вечеря, които могат да бъдат наети, бални зали, огромна тераса и градина. Наскоро там беше отпразнуван 70-я рожден ден на госпожата, чиято благородна цел е да спаси и подържа този храм на аристокрацията. Сред интересните стаи в замъка е и сватбеният апартамент на името на Кралица Виктория, в чиито хол се намира истинска и пригодена за ползване вана. По стените в различните помещения гостите могат да видят картини на Пикасо, Айвазовски, Рембранд. По лавиците на богатата библиотека, освен авторските книги се виждат редки заглавия. Лицето на писателката е на десетки печатни издания, разхвърляни небрежно там, където е останало място от порцеланови фигурки, писма. И някъде в дълбочината на зданието с 58 стаи се чува отчетливото тракане на сребърното кокалче-нашийник на Мики, която вторачено довършва вечерята си в посребрена съдинка. А лейди Колин Кембъл преглежда в тефтера програмата си за следващата седмица.", "date": "2019.10.27", "title": " Кралски биограф обитава замъкa на Пърси Шели\t"}
