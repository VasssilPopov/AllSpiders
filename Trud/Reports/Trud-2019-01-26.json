{"url": "https://trud.bg/%d0%b2%d0%b5%d0%bd%d0%b5%d1%86%d1%83%d0%b5%d0%bb%d0%b0-%d0%be%d1%82%d1%85%d0%b2%d1%8a%d1%80%d0%bb%d0%b8-%d1%83%d0%bb%d1%82%d0%b8%d0%bc%d0%b0%d1%82%d1%83%d0%bc%d0%b0-%d0%bd%d0%b0-%d0%b5%d0%b2%d1%80/", "text": "В ООН днес Венецуела отхвърли категорично  , заплашвайки, че ако не го направи, ще признае властта на опозиционера Хуан Гуайдо, предаде Франс прес. „Никой няма право да ни поставя срокове, нито да ни казва дали трбва да има избори или не“, заяви венецуелският министър на външните работи Хорхе Ареаса. „Кои сте вие, че да поставяте ултиматум на едно суверенно правителство? Това е намеса, инфантилна намеса“, каза той по време на заседание на Съвета за сигурност. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com  ", "date": "2019.01.26", "title": " Венецуела отхвърли ултиматума на европейците"}
{"url": "https://trud.bg/%d0%bd%d0%b8%d0%bd%d0%be%d0%b2%d0%b0-%d0%ba%d1%8a%d0%bc-%d1%81%d0%be%d1%86%d0%b8%d0%b0%d0%bb%d0%b8%d1%81%d1%82%d0%b8%d1%82%d0%b5-%d0%b8%d0%bc%d0%b0%d0%bc%d0%b5-%d0%bd%d0%b0%d0%b9-%d1%81%d0%b8%d0%bb/", "text": "Имаме най-силното оръжие – „Визия за България”. Това каза лидерът на БСП Корнелия Нинова на финала на Конгреса на социалистите. И пожела успех на предстоящите избори. Делегатите приеха единодушно всички документи от най-висшия форум на БСП. От идната седмица всички структури на левицата започват събрания по места за излъчване на номинациите за листата на БСП за европейските избори през месец май. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com                ", "date": "2019.01.26", "title": " Нинова към социалистите: Имаме най-силното оръжие – „Визия за България”"}
{"url": "https://trud.bg/%d1%82%d1%8a%d1%80%d0%b3-%d0%b7%d0%b0-%d0%bb%d0%b8%d0%bc%d1%83%d0%b7%d0%b8%d0%bd%d0%b0%d1%82%d0%b0-%d0%bd%d0%b0-%d1%87%d0%b0%d1%83%d1%88%d0%b5%d1%81%d0%ba%d1%83/", "text": "Изключително рядък автомобил Rolls-Royce Phantom V State Landaulet на покойния румънски диктатор Николае Чаушеску се очаква да достигне 1,5 млн. долара на търг в САЩ. Това е една от общо петте произведени екземпляра от този модел и най-скъпият Phantom от петото поколение. През 1966 г. лидерът на комунистическата партия на Румъния поръчва на Rolls-Royce изработката на държавна лимузина с всички възможни екстри. Каросерията е със сгъваем мек покрив над задните места, за да може Чаушеску да се вози прав и да обира овациите на военни паради и манифестации. Задната седалка се регулира по височина в зависимост от ръста на пътниците – за да не изглеждат твърде ниски или високи. Инсталирани са хладилник, телевизор и барче с напитки. В подлакътниците се намират бутони за климатична инсталация – рядко срещано удобство през 60-те години на миналия век. Чаушеску явно е мислил и за шофьора, защото е поръчал отделен климатик за предните места. Лимузината е оборудвана с неонови лампи, които осветяват гостите на тъмно. В пълен контракт с ниския жизнен стандарт на румънския народ, държавният глава плаща за този лукс близо 20 000 лири. За сравнение – нов Ford Escort се е продавал за 670 лири. Това е колосална за времето си сума, равняваща се днес на близо 400 000 евро. Съветското Политбюро обаче не гледа с добро око манията за величие на Чаушеску и след година му нарежда да върне лимузината на Rolls-Royce. Компанията я препродава на богаташи в САЩ, които навъртат 188 000 км. В определени периоди собствениците са предоставяли колата на карибските държави Бермуда и Кайманови острови за посещения на кралица Елизабет, която се е возила на мястото на Чаушеску. За различни паради там са сядали още принцесата на Монако Грейс Кели и вторият стъпил на Луната човек Бъз Олдрин.      ", "date": "2019.01.26", "title": " Търг за лимузината на Чаушеску\t\t\t"}
{"url": "https://trud.bg/%d1%82%d0%b5%d0%b7%d0%b0%d1%82%d0%b0-%d0%b1%d1%81%d0%bf-vs-%d0%bf%d0%b5%d1%81-%d1%89%d0%b5-%d0%b1%d1%8a%d0%b4%d0%b5-%d0%b8%d0%b7%d0%bf%d0%be%d0%bb%d0%b7%d0%b2%d0%b0%d0%bd%d0%b0-%d1%81%d1%80%d0%b5/", "text": "Ако се отдалечим от ПЕС, това ще бъде използвано от всички, за да бъде оспорена европейската легитимност на БСП. За това предупреди зам.- председателят на ПГ на БСП Антон Кутев по време на четвъртото заседание на 49-ия Конгрес на БСП. И посочи, че разграничаването ще бъде експлоатирано от социолозите, политолозите, медиите и опонентите на левицата. Изказването му обобщи негласните коментари от кулоарите на Конгреса, че в речта си председателят на БСП Корнелия Нинова на няколко пъти индиректно се разграничи от ПЕС и респективно от президента на европейските социалисти Сергей Станишев. Както е известно, от няколко месеца въпросът дали Станишев ще бъде водач на евролистата на червените, дава повод за коментари, че отношенията между Нинова и Станишев са обтегнати. Минути по-късно зам.-председателят на БСП Кирил Добрев заяви, че приетите документи от Конгреса трябва да станат дела, а за това са необходими хора. И посочи, че резултатът от евровота е ключов за това дали ще има предсрочни избори. Всички сме в една лодка, обърна се Добрев към делегатите в залата. И ги призова да бъдат активни в номинациите за листата на европейските избори. „Няма как да загубим евровота, а шест месеца по-късно да искаме победа на местните избори. И 2019-а е решаваща за БСП”, каза още Кирил Добрев. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com            ", "date": "2019.01.26", "title": " Тезата БСП vs. ПЕС ще бъде използвана срещу нас"}
{"url": "https://trud.bg/228-%d0%bd%d0%be%d0%b2%d0%be%d1%80%d0%be%d0%b4%d0%b5%d0%bd%d0%b8-%d1%81%d0%b0-%d0%bf%d1%80%d0%b5%d0%bc%d0%b8%d0%bd%d0%b0%d0%bb%d0%b8-%d0%b7%d0%b0-%d0%b3%d0%be%d0%b4%d0%b8%d0%bd%d0%b0-%d0%bf%d1%80/", "text": "Общо 228 новородени са преминали през миналата година през интензивния сектор на неонатологията в областната болница „Д-р Стефан Черкезов” във Велико Търново. Поради отличната използваемост на леглата в отделението, ръководството на лечебното заведение увеличава броят им с три от 2019-а. Най-малкото родено бебе през миналата година е било 800 г и е транспортирано в Плевен. А най-малкото отгледано в неонатологията   е с тегло 1080 грама. То спада до 950 грама, но след много грижи е изписано в добро състояние. Над 20 бебенца са преминали през отделението този месец. В момента то има нужда най-вече от инкубатор. Апаратът е обещан на екипа от сдружение „Капачки за бъдеще”. Той се надява  и на закупуването на още една фотолампа за работа с малките пациенти при проблеми най-вече с жълтеницата. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.01.26", "title": " 228 новородени са преминали за година през интензивния сектор на неонатологията в Търново\t\t\t"}
{"url": "https://trud.bg/%d1%85%d0%b2%d0%b0%d0%bd%d0%b0%d1%85%d0%b0-%d0%b4%d0%b8%d0%bb%d1%8a%d1%80-%d0%bd%d0%b0-%d0%b4%d1%80%d0%be%d0%b3%d0%b0-%d0%b8-%d0%bd%d0%b5%d0%b3%d0%be%d0%b2-%d0%ba%d0%bb%d0%b8%d0%b5%d0%bd%d1%82-%d0%bf/", "text": "Дилър на наркотици и негов клиент са задържани при спецакция на служители от районното управление в Панагюрище. Операцията е проведена през изминалите 48 часа на територията на средногорския град. Първоначално екипите проверили стая в местен хотел, където установили 26-годишен старозагорец. У него криминалистите открили близо 39 грама суха марихуана, съобщават от МВР. Паралелно с това полицаите засекли лек автомобил, управляван от столичанин, на 44 г. Мъжът пренасял във возилото 120 грама суха листна маса, която също реагирала положително на марихуана. Той бил тестван с дрегер и пробата му за употреба на наркотици се оказала положителна. Случаят е докладван на Районната прокуратура в средногорския град, а полицаите продължили работата по случая. След взаимодействие с колегите им от 8-мо РУ- СДВР, е извършено претърсване в жилището на криминално проявения 44-годишен в столицата. Там са открити още близо над 2 килограма суха марихуана в буркани. С постановление на прокурор срокът на задържане на дилъра е удължен със 72 часа. Продължават оперативните и процесуални действия по документиране на престъпната му дейност. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com  ", "date": "2019.01.26", "title": " Хванаха дилър на дрога и негов клиент при спецакция в Панагюрище (СНИМКИ)"}
{"url": "https://trud.bg/%d0%b8%d1%81%d0%bf%d0%b0%d0%bd%d0%b8%d1%8f-%d1%84%d1%80%d0%b0%d0%bd%d1%86%d0%b8%d1%8f-%d0%b8-%d0%b3%d0%b5%d1%80%d0%bc%d0%b0%d0%bd%d0%b8%d1%8f-%d0%bf%d1%80%d0%b8%d0%b7%d0%bd%d0%b0%d0%b2%d0%b0%d1%82/", "text": "Испания, Франция и Германия обявиха, че ще признаят Хуан Гуайдо за президент на Венецуела, ако сегашният държавен глава Николас Мадуро не свика нови избори. „Ако в срок от 8 дни във Венецуела не бъдат свикани справедливи, свободни и прозрачни избори, Испания ще признае Хуан Гуайдо за президент на Венецуела, за да свика избори, заяви премиерът социалист пред журналисти в президентската резиденция Монклоа. По-рано самият Мадуро каза, че правителството му се готви за военен конфликт. Испания ще признае опозиционера Хуан Гуайдо за временен президент на Венецуела, ако Николас Мадуро не свика избори, заяви испанският премиер Педро Санчес: “Правителството на Испания дава 8 дни на Николас Мадуро да свика свободни, прозрачни и демократични избори. Ако това не се случи Испания ще признае Хуан Гуайдо за временен президент, който да свика тези избори“. Френският президент Еманюел Макрон също заяви в туитър, че страната му е готова да признае Гуайдо, ако в 8-дневен срок във Венецуела не бъдат обявени избори. И германското правителство призова за провеждане на нов вот или ще признае Гуайдо. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com              ", "date": "2019.01.26", "title": " Испания, Франция и Германия признават Гуайдо за президент, ако Мадуро не свика нови избори"}
{"url": "https://trud.bg/20-%d0%bf%d1%80%d0%be%d1%86%d0%b5%d0%bd%d1%82%d0%b0-%d0%bf%d0%be%d0%b2%d0%b5%d1%87%d0%b5-%d0%bc%d0%b8%d0%b3%d1%80%d0%b0%d0%bd%d1%82%d0%b8-%d1%81%d0%b0-%d0%b2%d0%bb%d0%b5%d0%b7%d0%bb%d0%b8-%d0%b2/", "text": "Европейският съюз отчита осезаемо увеличение през 2018 г. на притока на мигранти, влезли от Турция – броят им е нараснал с над 20 процента, пише на сайта си германският в. „Велт ам зонтаг“, който публикува данни от нов доклад на Европейската комисия. Общият брой мигранти, пристигнали от Турция през 2018 г., възлиза на 50 789, при 41 720 в предходната година, което представлява увеличение от 22 на сто, сочи докладът. Става дума най-вече за граждани на Турция, Сирия, Ирак и Афганистан. Почти 48 хиляди мигранти (47 939 души) са преминали от Турция в Гърция, близо 16 000 от тях – по суша. Други страни на пристигане са Италия (2383 души), България (349) и Кипър (118), отбелязва документът. „Деветдесет на сто от мигрантите, пристигащи в ЕС, са подпомагани при пътуването си от престъпниорганизации“, се казва в доклада. Нарастващият приток на бежанци от Турция в Гърция практически е препълнил центровете за настаняване по гръцките острови. Днес там живеят около 14 600 души при капацитет на бежанските лагери едва 7000. „Велт ам зонтаг“ припомня споразумението между Турция и ЕС от 2016 г., според което Анкара се задължава по възможност да предотврати отпътуването на нелегални мигранти за Европа. В замяна Брюксел обеща на Турция около 6 милиарда евро, най-вече за грижи за бежанците на нейна територия. До момента са изплатени към 3 милиарда евро.  ", "date": "2019.01.26", "title": " 20 процента повече мигранти са влезли в ЕС от Турция през 2018 г."}
{"url": "https://trud.bg/%d1%82%d0%be%d1%80%d0%bd%d0%b0%d0%b4%d0%be-%d0%bd%d0%b0-%d0%bb%d0%b5%d1%82%d0%b8%d1%89%d0%b5%d1%82%d0%be-%d0%b2-%d0%b0%d0%bd%d1%82%d0%b0%d0%bb%d0%b8%d1%8f-12-%d0%b4%d1%83%d1%88%d0%b8-%d1%81%d0%b0/", "text": "Торнадо на летището в Анталия. 12 души са ранени, а два самолета са повредени, съобщават турските медии. Стихията е обърнала автобус, микробус и една стълба. Пострадалите са настанени в болница, няма опасност за живота им. Летището е отворено, отстраняват се щетите след стихията. От там предупреждават хората да бъдат предпазливи предвид неблагоприятните атмосферни условия. Това е второто торнадо в турския средиземноморски окръг Анталия през последните два дни.", "date": "2019.01.26", "title": " Торнадо на летището в Анталия, 12 души са ранени (СНИМКИ И ВИДЕО)"}
{"url": "https://trud.bg/%d0%b4%d0%b5%d0%b9%d0%b2%d0%b8%d0%b4-%d0%b8-%d0%b2%d0%b8%d0%ba%d1%82%d0%be%d1%80%d0%b8%d1%8f-%d0%b1%d0%b5%d0%ba%d1%8a%d0%bc-%d0%be%d1%82%d0%bf%d1%80%d0%b0%d0%b7%d0%bd%d1%83%d0%b2%d0%b0%d1%85%d0%b0-21/", "text": "Дейвид и Виктория Бекъм отпразнуваха 21 години от годежа си докато са на почивка в Ню Йорк, съобщава в. „Дейли мейл“. Модният дизайнер и бившият футболист отбелязаха повода като споделиха снимка от щастливото събитие в инстаграм. На фотографията, правена през януари 1998 година, Виктория позира с огромен диамантен пръстен в прегръдките на годеника си, пише БГНЕС. Двойката сключи брак година по-късно на пищна церемония в замъка Лутрелстаун в Дъблин.", "date": "2019.01.26", "title": " Дейвид и Виктория Бекъм отпразнуваха 21 години от годежа си"}
{"url": "https://trud.bg/%d0%bf%d0%be%d0%bc%d0%bf%d0%b5%d0%be-%d0%bf%d1%80%d0%b8%d0%b7%d0%be%d0%b2%d0%b0-%d0%b2%d1%81%d0%b8%d1%87%d0%ba%d0%b8-%d0%b4%d1%8a%d1%80%d0%b6%d0%b0%d0%b2%d0%b8-%d0%b4%d0%b0-%d0%bf%d1%80%d0%b5%d0%ba/", "text": "Държавният секретар на САЩ Майк Помпео призова всички държави да прекъснат финансовите си отношения с Венецуела и да признаят за президент на страната лидера на опозицията Хуан Гуайдо, предава AFP. „Надяваме се, че всички държави ще прекъснат финансовите си отношения с режима на Мадуро и ще направят така, че тези средства да попаднат в ръцете на законните управници на тази държава“, заяви Помпео при обръщението си пред Съвета за сигурност на ООН. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com        ", "date": "2019.01.26", "title": " Помпео призова всички държави да прекъснат финансовите отношения с Венецуела"}
{"url": "https://trud.bg/%d1%85%d0%b5%d0%bb%d0%b8%d0%ba%d0%be%d0%bf%d1%82%d0%b5%d1%80-%d0%b8-%d0%bc%d0%b0%d0%bb%d1%8a%d0%ba-%d1%81%d0%b0%d0%bc%d0%be%d0%bb%d0%b5%d1%82-%d1%81%d0%b5-%d1%81%d0%b1%d0%bb%d1%8a%d1%81%d0%ba%d0%b0/", "text": "Хеликоптер и малък самолет се сблъскаха в Италианските Алпи, съобщава ДПА. Съобщава се за седем жертви. Загинали са всички пътници на хеликоптера, както и един човек от самолета. Във вертолета, пилотиран от италианец, са пътували общо петима германци – водач и скиори. В самолета е имало френски туристи. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.01.26", "title": " Хеликоптер и малък самолет се сблъскаха в Италианските Алпи, седем души загинаха"}
{"url": "https://trud.bg/%d0%bd%d0%b5-%d0%bc%d0%be%d0%b6%d0%b5-%d0%b4%d0%b0-%d0%b1%d1%8a%d0%b4%d0%b5-%d0%bf%d0%be%d0%bf%d1%80%d0%b5%d1%87%d0%b5%d0%bd%d0%be-%d0%bd%d0%b0-%d1%81%d1%82%d1%80%d0%be%d0%b8%d1%82%d0%b5%d0%bb%d1%81/", "text": "Вече не може да бъде попречено на строителството на „Северен поток 2“, това полският премиер Матеуш Моравиецки в интервю пред Inertia. Той отбеляза че, строителството на газопровода не може да бъде спряно, защото Русия е световна сила, а Германия е четвъртата икономика в света. Моравиецки подчерта, че счита реализацията на проекта за „егоистична“. По думите му, трябва помощ от съюзниците, които ясно да се изкажат против „Северен поток 2“. На въпрос може ли нещо да се направи срещу руско-германския газопровод, полският премиер отговори: „Да се надяваме, но нека бъдем честни – това са две могъщи страни, едната от които е световна сила – Русия, а другата – Германия, е четвъртата икономика в света, те са решили да построят газопровод. Ние мислим, че това е срещу европейските правила и вярваме също, че това противоречи на гаранциите за сигурността на тази част от света, за Украйна, за Полша, и е егоистичен проект. Имаме нужда съюзниците ни да се изкажат ясно по въпроса. Точно по този начин се опитваме да действаме от няколко години – да накараме другите да критикуват този газопровод. Ще се върна онова, което казах – това са две могъщи държави и не е лесно да им се забрани нещо“, заяви Моравиецки. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com        ", "date": "2019.01.26", "title": " Не може да бъде попречено на строителството на „Северен поток 2“, заяви полският премиер"}
{"url": "https://trud.bg/%d0%bf%d1%80%d0%be%d0%b2%d0%b5%d1%80%d1%8f%d0%b2%d0%b0%d1%82-%d0%b5%d0%b4%d0%b8%d0%bd-%d0%be%d1%82-%d0%bd%d0%b0%d0%b9-%d0%b3%d0%be%d0%bb%d0%b5%d0%bc%d0%b8%d1%82%d0%b5-%d1%81%d0%b0%d0%b9%d1%82%d0%be/", "text": "Акция на МВР и данъчните. Обект на проверката е бил един от най-големите сайтове за продажба на нови и употребявани авточасти. По информация на  , съмненията са за укриване на около 2 милиона лева от ДДС. Това ставало чрез мними сделки с фирми, регистрирани на имената на социалнослаби. Разследването продължава. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com    ", "date": "2019.01.26", "title": " Проверяват един от най-големите сайтове за продажба на авточасти\t\t\t"}
{"url": "https://trud.bg/%d0%bd%d0%b8%d0%bd%d0%be%d0%b2%d0%b0-%d0%b2%d0%b4%d0%b8%d0%b3%d0%bd%d0%b0-%d0%b1%d0%b0%d1%80%d0%b8%d0%b5%d1%80%d0%b0-%d0%b7%d0%b0-%d0%b5%d0%b2%d1%80%d0%be%d0%bb%d0%b8%d1%81%d1%82%d0%b8%d1%82%d0%b5/", "text": "Нашите кандидати в Европейския парламент ще отстояват категорично позиция срещу Истанбулската конвенция, ще настояват за отпадането на санкциите срещу Русия, собствени ядрени мощности за България и отпадането на двойните стандарти в ЕС. Това обеща от трибуната на 49-тия Конгрес на БСП председателят на партията Корнелия Нинова. Така обаче тя постави явна бариера пред лидера на ПЕС Сергей Станишев, тъй като ПЕС настоява за ратификация на документа във всички държави на ЕС. Преди десетина дни самият Станишев отбеляза, че позицията на България спрямо Истанбулската конвенция е решен правно-политически, тъй като има решение на Конституционния съд. А говоренето по темата в момента е „удар в празно пространство. Нинова направи обръщение не само към делегатите от Конгреса, но и към българските избиратели. „Показахме ви, че властта не е самоцел. Няма вечни предедатели на партията, нашата партия се крепи на членовете и симпатизантите си“, каза Нинова. И припомни, че само БСП е въвела в момента пряк избор на своя председтел с 8-годишен мандат. Минути след конгресната реч на Нинова, Сергей Станишев отговори на въпроси на журналисти в кулоарите на форума. И посочи, че спорът за неговото място в евролистата на БСП вреди на партията. „Има вариант с вътрешни противоречия сами да подарим победата на ГЕРБ или да не постигнем необходимата мобилизация на избирателите си“, каза Станишев. Част от вътрешната опозиция в Столетницата също коментира неофициално в паузата, че „поставянето на темата дали лидерът на ПЕС ще е водач в листата и въобще дали да присъства в нея е „нон сенс и обида за БСП“. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com                            ", "date": "2019.01.26", "title": " Нинова вдигна бариера за евролистите пред Станишев"}
{"url": "https://trud.bg/%d0%be%d1%81%d1%82%d0%b0%d0%b2%d0%b8%d1%85%d0%b0-%d0%b2-%d0%b0%d1%80%d0%b5%d1%81%d1%82%d0%b0-%d0%bf%d0%be%d0%bb%d0%b8%d1%86%d0%b0%d0%b8%d1%82%d0%b5-%d0%be%d1%82-4-%d1%82%d0%be-%d1%80%d0%bf%d1%83/", "text": "Специализираният съд остави в ареста на обвинените в престъпна схема за изнудване полицаи от столичното Четвърто РПУ. Според мотивите на съда, няма опасност от укриване, но е възможно задържаните да извършат друго престъпление. В залата бяха доведени трима от задържаните – Красимир Кръстев, Радослав Томов и Марио Дринцолов. Четвъртият – Антони Апостолов, е влязъл по спешност в болница още в петък, предава  На 23 януари общо петима полицаи бяха задържани. На четирима бяха повдигнати обвинения. За лидер е сочен началникът на Сектор „Икономическа полиция” в 4 РПУ Красимир Кръстев. Според събраните доказателства от началото на 2017 година десетки търговци в столичния квартал „Лозенец” са плащали, за да не бъдат проверявани или да бъдат предупреждавани за проверки. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com  ", "date": "2019.01.26", "title": " Оставиха в ареста полицаите от 4-то РПУ, обвинени в корупция"}
{"url": "https://trud.bg/%d0%b5%d1%80%d0%b4%d0%be%d0%b3%d0%b0%d0%bd-%d0%b0%d0%ba%d0%be-%d0%bd%d0%b5-%d0%b1%d1%8f%d1%85%d0%bc%d0%b5-%d1%81%d0%b5-%d0%bd%d0%b0%d0%bc%d0%b5%d1%81%d0%b8%d0%bb%d0%b8-%d1%81-%d1%80%d1%83%d1%81%d0%b8/", "text": "Сътрудничеството на Русия и Турция в демилитаризираната зона в сирийската провинция Идлиб спаси републиката от наплива на бежанци от Сирия. Това заяви днес турският президент Реджеп Тайип Ердоган, цитиран от ТАСС. Ако не бяхме се намесили с Русия в Идлиб, стотици хиляди хора щяха да дойдат на наша територия, каза Ергодан, цитиран от телевизия НТВ. На 17 септември 2018 г. в Сочи президентите на Русия и Турция Владимир Путин и Реджеп Тайип Ердоган обявиха споразумение за създаване на „демилитаризирана зона“ в северозападната провинция Идлиб. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com      ", "date": "2019.01.26", "title": " Ердоган: Ако не бяхме се намесили с Русия в Идлиб, стотици хиляди бежанци щяха да дойдат на наша територия"}
{"url": "https://trud.bg/%d0%b8%d0%b7%d0%bf%d1%8a%d0%bb%d0%bd%d0%b8%d1%82%d0%b5%d0%bb%d0%bd%d0%b8%d1%8f%d1%82-%d0%b4%d0%b8%d1%80%d0%b5%d0%ba%d1%82%d0%be%d1%80-%d0%bd%d0%b0-%d1%86%d0%b5%d0%bd%d1%82%d1%80%d0%b0%d0%bb%d0%b5/", "text": "Министерството на финансите публикува Концепция за личните сметки на физически и юридически лица, водени от „Централен депозитар“ в т.н. Регистър А. Основните моменти от нея са придобитите акции от масовата приватизация, към които не е проявен интерес през последните 15 години, да бъдат вкарани в нов инвестиционен фонд. Но преди това хората да имат възможност да ги продадат и да получат пари в брой. С въпроси за какви акции става въпрос и какъв ще бъде ефектът от промените се обърнахме към изпълнителния директор на Централен депозитар Васил Големански. – Към Централния депозитар има регистър на всички собственици на акции от търгувани на борсата дружества, както и на придобитите акции от масовата приватизация. Колко граждани имат акции от такива дружества и колко от тях не са се интересували от книжата си през последните 15 години? – В регистъра за безналични финансови инструменти в Централен депозитар се водят и всички акции, придобити в компании, участвали в процеса на масова приватизация. Общият брой на физическите лица, собственици на акции, придобити в масовата приватизация, е около 3 млн. Малко над 2 млн. от тях не са имали никакво движение по сметките си. – Каква е стойността на тези „спящи“ акции? – За да се каже каква е стойността на тези активи трябва да се вземе предвид пазарната стойност на акциите на всяко едно дружество. За дружествата, които не са публични и не се търгуват на борсата няма публично оповестена цена и е необходимо да се прави оценка. Централен депозитар разполага с номиналната стойност на тези акции (така както е емитирана и регистрирана в търговския регистър), така че по номинална стойност тези активи са около 2 млрд. лв. – Какъв е средният обем на притежаваните от един човек „спящи“ акции? – Малко над 50% от тези сметки са средно с 25 броя акции, около 30% са с около 50 броя, 15% са с около 100 броя акции.  – От Министерството на финансите публикуваха Концепция за личните сметки на гражданите, водени от „Централен депозитар“. Какви са основните моменти в нея? – Основните моменти от публикуваната от Министерство на финансите концепция са няколко. Първо, желанието да се предизвика широк обществен интерес към притежаваните от хората акции. Част от дружествата са раздавали дивиденти, които хората не са получили поради липса на достатъчно информация. Чрез предизвикването на обществения интерес вниманието на гражданите се насочва и към възможността те да получат полагащите им се доходи от тяхната собственост. Друг аспект на обществения интерес е хората да проучат възможността за търговия с притежаваните от тях акции. В течение на годините след масовата приватизация цените на ценните книжа (акциите) претърпяха много промени. Имало е моменти когато стойността на тези книжа е била доста висока и при продажба се реализираше доста добра доходност. Предизвиканият интерес най-вероятно ще доведе и до по-активно участие на тези хора в дейността на самите дружества, в качеството им на акционери. Участието в общото събрание, което е върховният орган за управление на дружеството, би повишило качеството на управление на самото дружество и би довело до по-ефективни резултати в развитието му. Предвижда се да бъдат облекчени процедурите и намалени таксите за разпореждане с тези акции, така че притежателите им да могат да се възползват от стойността на активите си. В момента за повечето от тези партиди пазарната им стойност е съизмерима с таксите и комисионните по прехвърляне или наследство и собствениците нямат икономически интерес да правят каквото и да е с тях, което ги прави на практика неизползваеми. Собствениците, които според Концепцията не проявят интерес към притежаваните от тях акции в течение на една година, ще получат дялове от създадения Инвестиционен фонд, като размера на дяловете ще съответства на пазарната оценка на притежаваните от тях акции. Акциите, които не се търгуват на регулирания пазар, ще бъдат оценявани по одобрена от Сребърния фонд методология, така че хората да не бъдат ощетени. Получавайки автоматично дялове от тези инвестиционни фондове – те следва да са два, един за акциите на публичните дружества и друг за останалите, хората ще имат отново възможност да получават доходи. Целта на новите инвестиционни фондове ще бъде реализирането на доходност от управляваните от тях ценни книжа и максимална защита на интересите на акционерите. Лицата, получили дялове, или техните наследници ще имат ангажимент да се идентифицират и актуализират данните си пред съответното Управляващо фонда дружество в рамките на 5 години. Тази идентификация е необходима, тъй като за целите на доброто функциониране на инвестиционния фонд той трябва да има бърза връзка с тези лица: телефон, адрес, емайл, информация за начин на получаване на доходността и др. Тази информация не е налична в нито една институция, а е необходима за съвременното функциониране на пазара. Липсата на тази идентификация би означавала, че тези лица вече не съществуват, нямат наследници или изобщо не се интересуват от собствеността си. С прехвърлянето на акциите във инвестиционен фонд се цели: да се осигури възможност на притежателите им значително по-лесно да се разпореждат, да управляват и да осребряват тези активи, тъй като дяловете от инвестиционен фонд могат да се изкупуват от фонда при желание на притежателя им, и много лесно могат да се унаследяват. Другата цел на прехвърлянето в инвестиционен фонд е консолидирането на тези активи и с това осигуряване на достатъчно добро представителство в дружествата. Така ще се гарантира и максимална защита на интересите на тези акционери. При обсъждане на важни решения в общото събрание, е едно акционер с 25 броя акции да гласува, съвсем друго е много консолидирани акционери във фонд да гласуват например с 10%, 15%, 25% от всички акции в дружеството. Гласът в този случай се чува, а и по законодателство представителство на акционери с над 5% от капитала на дружеството има доста повече права. Това е начинът интересите на тези акционери да бъдат максимално защитени и управляващите дружествата да работят изцяло в полза на подобряване на икономическото състояние на тези компании. За тази цел в концепцията е предвидено инвестиционният фонд да се управлява от голям, известен и с добро име фонд мениджър с богат международен опит. – Какви са очакванията ви – повечето хора да продадат акциите си или да ги прехвърлят към новия инвестиционен фонд? – Предвиждания по този въпрос е трудно да се направят. Много от хората, които са контактували с нас, искат да си осребрят активите, но това не е представителна извадка. Има акционери, които биха желали да си запазят акциите. В крайна сметка целта е хората да се заинтересуват от собствеността си и да видят възможността да получат допълнителни доходи. Те ще вземат решение кой вариант е по-изгоден за тях. Практиката по света е инвестициите на по-малки акционери да минават през договорни /инвестиционни фондове. Причината за това са:  – доброто и доходоносно управление на инвестициите е много специфичен процес и изисква много познания и постоянно следене на голям обем информация. Това е по силите на специални дружества, каквито са компаниите за управление на активи (фонд мениджъри). Те вземат такса за управление, но доходността, която обикновено осигуряват, е много по-висока отколкото, ако човек индивидуално управлява инвестицията си, особено, ако тя е в малък размер.  – този тип фондове осигуряват активно представителство на акционерите в общите събрания на дружествата и по този начин изискват от управляващите на тези дружества да се вземат решения в полза на тези акционери. – Очаква се инвестиционният фонд да придобие книжа за милиарди. Как ще се гарантира, че те ще бъдат управлявани по най-добрия за акционерите начин – той няма да емитира нови дялове и съответно няма да има ангажимент да постига висока доходност? – Концепцията предвижда за Управляващо дружество – органът който ще отговаря за управлението на активите на Фонда, да бъде избран някой от международно признатите Асет мениджъри с многогодишен международен опит. Те са наясно, че доброто управление и реализирането на доходност от управляваните от тях активи е в интерес на всички. Таксата, която такова дружество получава за управлението на активи, зависи изцяло от доходността, която то ще осигури, така че това е гаранция, че неговият икономически интерес ще съвпада с този на собствениците на дялове във фонда. Това е най-сигурната гаранция, че фонд мениджърът ще има икономически интерес да повишава доходността на фонда, включително и да не продава активи на безценица. Няма поставени ограничения дали фондът ще емитира нови дялове, така че при интерес от други лица да станат акционери във фонда, това може да бъде направено. – Схемата за прехвърляне на непотърсени акциите към общ фонд се предлага и за дружества от масовата приватизация, които не се търгуват на борсата. В този случай, ако човек поиска да продаде акциите си чрез инвестиционен посредник и да не участва в общия фонд, как ще се гарантира, че ще получи реална пазарна цена? – Дружествата, чиито акции не се търгуват на регулирания пазар, се наричат непублични. Цената на техните акции се определя с пряко договаряне между страните. Естествено е някои от тези дружества да са по-атрактивни от други и това да води до разлики в цените на акциите. Съвсем нормално е дружество, което не произвежда нищо или в последните години е само на загуба – да претърпи спад в цената на акциите. За да се продадат такива активи обикновено се прави оценка и след това се пристъпва към тяхната продажба. Това може да бъде направено от инвестиционни консултанти или инвестиционни посредници. – Каква е основната цел на предлаганите мерки – да се раздвижи капиталовият пазар в страната или хората да продадат акциите си и да получат пари в брой? – Основните цели са притежателите на акции от масовата приватизация да могат да се възползват максимално ефективно от собствеността, която са придобили (включително и да получат пари в брой) и най-напред да бъдат информирани за това, че я имат и какво могат да правят с нея. Да се подобри корпоративното управление на дружествата на капиталовия пазар, за които говорим, и с това да се подобри качеството на предлаганите на пазара акции. Да се раздвижи капиталовият пазар и да се повиши ликвидността му. – Не се ли притеснявате, че много хора може да загубят притежаваните от тях акции? Ако ги прехвърлят към инвестиционен посредник и няколко поредни години той събира такса за съхранение може да се окаже, че стойността им не е достатъчна за да покрие таксите. – Това, което се предвижда като съпътстващи промени във връзка с реализирането на Концепцията са облекчение на част от процедурите, които инвестиционните посредници са длъжни да следват, както и намаление на размера на таксите за извършваните услуги. Имаме намерение част от услугите да са на символични или нулеви цени за определен период от време. – Много хора загубиха интерес към капиталовия пазар заради редица прилагани практики – увеличение на капитала за да се намали дела на малките акционери, продажба на активи, сваляне на дружества от борсата и т.н. Смятате ли, че предлаганата концепция ще върне доверието към пазара и интереса на хората към инвестиции в акции? – Възраждането на доверието, доколкото може да се говори за загубено такова, ще е процес който ще отнеме известно време. Но когато резултатът е налице – има подобрение в управлението на дружествата, повиши се обемът на търговията и се влеят за търговия акции, които до сега не са били предлагани на пазара – това следва да донесе една позитивна посока на развитие на пазара. Важна цел на Концепцията е да се повиши защитата на интереса на миноритарните акционери в тези дружества и да се подобри корпоративното управление в тях. А това включва елиминирането и недопускането на точно тези недобри практики. – Как човек може да провери какви акции от борсови компании и дружества от масовата приватизация притежава? – Точно преди една година Централен депозитар пусна електронна услуга за проверка на притежавани ценни книжа от гражданите. Условията да се извърши тази проверка е да имат издаден Персонален идентификационен код (ПИК) от Националната агенция за приходите (НАП) или личен квалифициран електронен подпис (КЕП). Електронната услуга е достъпна на сайта на Депозитара и всеки, който разполага с ПИК или КЕП може да прави справки там.  Друг вариант е чрез инвестиционен посредник. Повечето от тях, включително и банките, имат функция да предоставят такива услуги за гражданите: да правят справки за притежавани ценни книжа, да издават удостоверения за тези книжа, да осъществяват прехвърляния, включително и продажби от тяхно име и за тяхна сметка. Нашият гост  Васил Големански е член на Съвета на директорите и изпълнителен директор на Централен депозитар. В периода 2010–2018 г. г-н Големански е изпълнителен директор на Българска фондова борса. Преди това той заема позицията мениджър корпоративни клиенти в Hewlett-Packard (HP). Г-н Големански е един от създателите на технологичната система на Централен депозитар и до 2007 г. работи като директор на направление „Информационни технологии“ там. До декември 2009 г. той е член на Съвета на директорите на Фючърсна борса София. Васил Големански притежава магистърска степен от Техническия университет в София.  ", "date": "2019.01.26", "title": " Изпълнителният директор на Централен депозитар Васил Големански пред „Труд“: Хората ще вземат пари от акциите си от масовата приватизация\t\t\t"}
{"url": "https://trud.bg/180-%d1%81%d0%bd%d0%b5%d0%b3%d0%be%d1%80%d0%b8%d0%bd%d0%b0-%d1%81%d0%b0-%d1%87%d0%b8%d1%81%d1%82%d0%b8%d0%bb%d0%b8-%d1%81%d0%bd%d0%b5%d0%b3%d0%b0-%d0%b2-%d1%81%d1%82%d0%be%d0%bb%d0%b8%d1%86%d0%b0/", "text": "180 машини са работили по почистването на снега по улици и булеварди тази нощ в София, информираха от Столична община. Пътните настилки са обработени срещу заледяване. Снегопочистващата техника продължава работа в някои от районите на града като „Красно село”, „Овча купел”, „Надежда” и др. Опесъчаване е направено в планината Витоша на пътищата Драгалевци – Алеко и Бояна – Златни мостове. Започва и почистването на прилежащите пространства на спирките на градския транспорт, подходи към подлези и тротоари. В момента градският транспорт се движи навсякъде по обичайните си маршрути. Обстановката следят екипи на Столичен инспекторат и дирекция „Аварийна помощ и превенция”, които извършват обходи на терен. Днес се очакват също валежи от сняг. В Кризисните центрове за хора, останали без дом, са настанени 146 души. Гражданите могат да подават сигнали на тел. 070017310 или на 112. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.01.26", "title": " 180 снегорина са чистили снега в столицата"}
{"url": "https://trud.bg/%d1%81%d0%b2%d0%be%d0%b1%d0%be%d0%b4%d0%bd%d0%b8-%d1%81%d0%bc%d0%b5-%d1%81%d0%b2%d0%be%d0%b1%d0%be%d0%b4%d0%bd%d0%b8-%d0%ba%d0%be%d0%bb%d0%ba%d0%be-%d0%b4%d0%b0-%d1%81%d0%bc%d0%b5-%d1%81%d0%b2/", "text": "Имаме право на самобитност, признаваме и на другите пълното право на духовно-културна независимост В такси в Пловдив стана дума за хлъзгавите от мръсотията улици. Шофьорът кипва: “Никой не ни е виновен, ние българите сме си виновни за всичко! Монархо-фашизма обвинявахме, СССР ни повредил държавата, сега Америка я бастисала – айде стига!” Ние сме си ги избирали такива да ни управляват, заслужаваме си и управията, и мръсотията, гневи се човекът. И себе лично счита за виновен, не разумява, че наред с голям процент българи е жертва на една от най-подлите манипулации за лошата, но единствено възможна  демокрация. Чърчил го казал! Индустриалецът  Хенри Форд отбелязва, че човешките общества не обръщат никакво внимание нито на произхода, нито на последствията от теориите, които приемат. Така за властимащите елити се осигуряват траен комфорт и безнаказаност за управляващите администрации – виновни за бедите си са управляваните. Както гласувате, така ще живеете, набиваха политици и професионални лъжци в главите на хората. Свободни сте да управлявате живота си, да избирате и влияете на властта!  Мнозина се хванаха и още вярват. Свободни сме, свободни… колко да сме свободни… След Първата световна великите орязват и смазват България, но е прогонен цар Фердинанд  и заклан Стамболийски. След Втората световна българите не си избират нито хегемона, нито “народната демокрация” и формите за прилагането й, но и досега ни наказват за социализма. Преди 30 години отново ни продиктуваха кой ще е Големия брат, коя е неговата международна общност, в какви съюзи да влезем. Както и какъв да е правилният политически режим, как се върви през разбойническа приватизация към развиващ се пазар, как да подчиним на чужди модели правосъдието и какви конкретно закони да приемат в парламента. Та какво е независимото на България? От какво и за какво сме свободни? Какво реално могат да решават и правят в икономиката и политиката тукашните партии и управляващи без указания от Вашингтон и Брюксел? Нищо нито във външната политика, нито в отбраната и охраната на обществения ред, нито в правоприлагането. Всички разумни българи знаят под чий императивен натиск спряха важни за нас енергийни проекти. Както и защо се орезилиха сега управляващите с “конкурса” за самолетите. Това е на туземните управляващи главната задача – да слушкат, да прокарват чужди политики, да се унижават, а срещу това да пълнят гушите. Пределно зависима е не само нашата мила родина, дори най-мощните икономически и политически западни страни в ЕС са такива. Нямало било световни конспирации! Президентът на САЩ Франклин Рузвелт беше казал, че ако в политиката нещо се случва, то не е случайно, а така е било замислено. Терминът “конспирология” е измислен, за да се компрометира всеки опит да се разбере и обясни как реално функционира съвременният свят. Глобализацията е замислена още преди сто години, половин век след появата на “Комунистическия манифест”. Първият вариант на “Хуманистическия манифест” се появява през 1933 г., вторият – през 1973-а., актуализиран е през 2000-та. Задкулисните “хуманизатори” на човечеството прокарват отхвърлянето на всички религии като ненаучно мирогледни конструкции. Нито религията, нито семейството и традициите, държавата или обществото нямат право да налагат на хората “остарели” единни морални ценности и норми. Опитаха да прокарат “цивилизаторството” си през конституция на ЕС, като не мина на референдум във Франция и Холандия, го пробутаха през  Лисабонския договор. През Брюксел продължават да налагат Истанбулската джендъристка конвенция, през ООН – глобалния пакт за миграцията от Маракеш. Въпреки яростната обществена съпротива, във Франция разрешиха гей браковете, после и в други страни, независимо от тежките загуби на доверие за партиите. Упорито се трасира път за налагане на Световни парламент, правителство и съд, чрез които глобалисткото задкулисие много по-лесно да прокарва “планетарния хуманизъм”.  Целенасочено Тръмп вади Щатите от различни международни договори и съюзи, натам се върви. Безогледно на бой последен към обявяването на Нова универсална религия, определяща Правилните норми и ценности, критериите за добро и зло. Сега или никога! Напред към безграничните човешки права, пределната свобода на личността и пълното безбожие! Губи сили обаче задкулисието, народите изглежда все по-остро ще се съпротивляват на тоталитарния му хъс. Не желаят нормалните хора да се отрекат от народа си, да се откажат от традиции и култура, да бъдат превърнати в толерантно към злото всечовешко стадо. У нас депутатите и правителството се оказаха на висотата на националните интереси, отърваха ни от Истанбулската и Маракешката конспирации. Дано не е само засега, онези отвън ще увеличават натиска да ги приемем. И задължително ще наблягат на ключовия модел за всяка религиозна потисническа конструкция “Спасение-Виновност, Ад-Рай”. Те Адептите, Посветените в Тайната, Богоизбраните, Носителите на Светлината освобождават нас човеците, изначално грешни, виновни, заслужаващи да страдат заради слабостите си. Притчата  за Бог, Адам, Ева и Рогатия в различни варианти. Ако вкусят Забранения плод, хората ще Знаят, което  Бог знае. Вън от Рая вечно да изкупвате греха си! Как така простосмъртните, ние човеците, ще Знаем и така ще бъдем равни на Богоизбраните. Цензура за нас! Как така ще умуваме върху Ония ценности и дори ще се съмняваме в тях! Гейпарадите са задължителни, хомосексуализмът е норма, некрофилията и зоофилията са извращения. Защото така! Психиатрите да мълчат! Безропотно послушание е нужно като пропуск за Рая, иначе в Ада. За нарушителите на Предписанията ще действа нова Света инквизиция, клади, затвори. Джендърмерия, отнемане на децата от родителите, няма те да си ги възпитават! През XVIII в. във Франция революционери отменят Бога, съчиняват нови критерии за добро и зло. “Разрешено е всичко, което не е забранено по закон”. Към всичко останало – търпимост,  дори да е зло. После дори и да е беззаконие, всичко е позволено, щом якобинците, тогавашните Носители на Светлината, наредят. Конвент, гилотини по площадите, войни, реки от кръв в цяла Европа. Под лозунг и за Равенство и Братство. Същият глобализационен модел налагат и след Руската революция под формата на военен комунизъм – престъпления на талази, море от кръв. Във Франция по онова време хората са живеели доста по-добре от съседите си, Русия към Първата световна е в икономически възход. Луи XVI и Николай II въобще не са били жестоки монарси. Конспирациите и пропагандата обаче се оказали по-силни, голям брой французи и руснаци не обърнали внимание нито на външния им произход , нито на последствията от красиво звучащите, но абсурдни лозунги. У нас Ботев се преизпълва с вяра в “светлия комунизъм”, по Смирненски милиони са стреснати и очаровани от устрема на червените ескадрони. Същата свобода и справедливост носят и поредните глобализатори, либералните. Пак пръкнала се на запад идеология, силно наподобяваща комунистическата с формите и методите за брутално налагане без оглед на несъгласието на хората. Да ги държат бедни, скарани, неосведомени, изначално виновни и в постоянни страхове – това са изискванията за успеха на носителите на Ония ценности. Не ни освобождават, а заробват, в удобен момент и ще ни унищожат. Не сме виновни за хала си, носим само своите индивидуални отговорности. Позитивната дискриминация спрямо които и да са малцинства разрушава нацията. Не съществува “общочовешка” толерантност, още по-малко “задължителна за всички”. Няма извъннационална толератнтост. Нормалното и допустимото в културата на един народ може да са напълно неприемливи за друг. Имаме право на самобитна култура и обичаи, на свободата да спазваме своите правила за приличие, а не спуснатите отвън. Да си ги браним!                                          ", "date": "2019.01.26", "title": " Свободни сме, свободни… колко да сме свободни\t\t\t"}
{"url": "https://trud.bg/%d1%80%d0%b5%d0%b3%d0%b8%d1%81%d1%82%d1%80%d0%b8%d1%80%d0%b0%d0%bd%d0%be-%d0%b5-%d0%b7%d0%b5%d0%bc%d0%b5%d1%82%d1%80%d0%b5%d1%81%d0%b5%d0%bd%d0%b8%d0%b5-%d1%81-%d0%bc%d0%b0%d0%b3%d0%bd%d0%b8%d1%82-5/", "text": "Земетресение с магнитуд 6,2 е регистрирано в Тихия океан край Соломоновите острови, съобщава Геологическият топографски институт на САЩ. Епицентърът на земетресението е на 50 км. югозападно от района Чированга. Дълбочината на труса е била 357 км. Няма данни за жертви и разрушения, както и не е обявена опасност от цунами. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.01.26", "title": " Регистрирано е земетресение с магнитуд 6,2 край Соломоновите острови"}
{"url": "https://trud.bg/%d0%b1%d1%80%d0%b5%d0%ba%d0%b7%d0%b8%d1%82-%d0%bc%d0%be%d0%b6%d0%b5-%d0%b4%d0%b0-%d0%b1%d1%8a%d0%b4%d0%b5-%d0%be%d1%82%d0%bb%d0%be%d0%b6%d0%b5%d0%bd-%d1%81-%d0%bd%d1%8f%d0%ba%d0%be%d0%bb/", "text": "Брекзит може да бъде забавен с „няколко седмици“, за да може да бъде одобрен от Камарата на общините, каза висш министър, съобщава в. Independent. Андреа Лийдсъм стана първият топ депутат на Тереза Мей, който публично признава, че Великобритания може би ще трябва да удължи процеса на напускане на Европейския съюз. Изтъкнатият привърженик на Брекзит настоя, че ще бъде „възможно“ да се остане в блока за кратко време след планираната дата на излизане. „Можем да приемем законодателството. И по-специално мисля, че въпреки всичко имаме много силни връзки с нашите приятели и съседи от ЕС и съм напълно сигурна, че ако ни трябват няколко допълнителни седмици или нещо такова, това би било осъществимо“каза Лийдсъм пред BBC2. Лидерът на Камарата на общините направи това твърдение, тъй като Уестминстър остава в безизходица в резултат на историческото поражение на Мей. Андреа Лийдсъм призова за единство в кабинета, като настоява, че Великобритания все още може да напусне ЕС без сделка в края на март. „Изцяло съм привързан към премиера. Смятам, че там трябва да лежи колективната отговорност“. Коментарите идват, когато Филип Хамънд отказва да изключи подаването на оставка, ако Тереза Мей реши да напусне без сделка. Натискът върху министър-председателя нараства, след като Амбър Ръд също намекна, че може да подаде оставка, за да предпази Тереза Мей от излизане без сделка. По време на интервю за BBC Амбър Ръд беше три пъти попитана дали ще напусне кабинета. Тя каза: „На този етап ще се придържам към опитите да убедя правителството да даде възможност за свободен вот. Има много неща и има много нови изменения“. „Ще трябва да изчакаме и да видим“. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.01.26", "title": " Брекзит може да бъде отложен с „няколко седмици“, заяви Андреа Лийдсъм"}
{"url": "https://trud.bg/%d1%82%d1%80%d1%8a%d0%bc%d0%bf-%d0%be%d0%b1%d1%8f%d0%b2%d0%b8-%d1%81%d0%bf%d0%be%d1%80%d0%b0%d0%b7%d1%83%d0%bc%d0%b5%d0%bd%d0%b8%d0%b5-%d0%b7%d0%b0-%d0%b2%d1%8a%d0%b7%d1%81%d1%82%d0%b0%d0%bd%d0%be/", "text": "Президентът Доналд Тръмп заяви, че е постигнал временно споразумение с американските депутати за три седмици, което ще сложи край на частичното спиране на работата на американското, пише в. The Jerusalem Post. Преди това президентът настояваше за осигуряването на 5,7 милиарда долара при всеки закон за финансиране на правителството, за да се плати за стена по протежението на границата между САЩ и Мексико. „Много съм горд да обявя, че постигнахме сделка за възстановяване на работата на федералното правителство“, заяви Тръмп. „За кратко време ще подпиша законопроект за възстановяване на нашето правителство за три седмици до 15 февруари. Ще се погрижа всички служители да получат заплатите си много бързо или възможно най-скоро“, каза Тръмп. Тръмп предизвика спирането на правителствената работа, което започна на 22 декември и остави без работа 800 000 държавни служители, с искането си за финансиране на стена, но демократите, които контролират Камарата на представителите, го отхвърлиха на основание, че стената ще бъде скъпа, неефективна и неморална. Тръмп, чиито републиканци имат мнозинство в Сената, заяви, че е необходимо да се ограничи незаконната имиграция и трафика на наркотици. Споразумението, което ще изисква приемането в Камарата и Сената и подписа на Тръмп, ще остави искането му за финансиране на стена за по-късни разговори, каза представител на Демократическата партия. „Не ни трябват 2000 мили бетонна стена от море до море. Никога не сме го искали“, каза Тръмп. „Никога не сме го предлагали. Никога не сме искали това, защото имаме препятствия на границата, където естествените прегради са толкова добри, колкото можем и ние да изградим“. Предложените от нас структури ще бъдат в предварително определени, високорискови места, които ще са специално идентифицирани от граничния патрул за спиране на незаконни потоци от хора и наркотици“, каза Тръмп. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.01.26", "title": " Тръмп обяви споразумение за възстановяване на работата на федералното правителство"}
{"url": "https://trud.bg/%d0%ba%d0%b0%d0%ba%d0%b2%d0%be-%d0%b5-%d1%83%d1%81%d0%bf%d0%b5%d1%85-%d0%b2-%d1%80%d0%b0%d0%b7%d0%bb%d0%b8%d1%87%d0%bd%d0%b8%d1%82%d0%b5-%d0%b2%d1%8a%d0%b7%d1%80%d0%b0%d1%81%d1%82%d0%b8/", "text": "Лекция пред моряци за съпружеския живот.  – Изневярата в семейството, за съжаление е доста срещано явление. По данни на социолозите най-много изневеряват артистите, след това са спортистите и на трето място са моряците. Причините ги знаете сами: дълга раздяла, големи натоварвания…  – Извинете, чува се тънък глас от залата, аз вече от трийсет години плавам и нито веднъж не съм изневерил на жена си.  В този момент го прекъсва груб бас:  – Ето заради такива глупаци като тебе сме на трето място. *** Каскадьор към киноактьор:  – Здравейте! Аз съм Вашият дубльор. Ще Ви замествам в опасните сцени.  – Супер. За начало отидете у нас и разкажете на жена ми къде съм бил миналата нощ. *** За съжаление д-р Фройд умря преди да установи как се нарича заболяването, при което сам си лайкваш снимките! *** Какви са трите вида сутиен?  Католическият тип (поддържа масата), тип армията на спасението (повдига падналите) и баптисткият (прави планини от нищо). *** Между приятели:  – Здравият разум трябва да надделее у теб и ти не трябва да се развеждаш.  – Здравият ми разум трябваше да надделее преди да се оженя, драги! *** – Иванчо, ти защо си пуснал тухла на главата на дядо ти?  – Аз няма повече!  – То повече не му и трябва… *** Началник учи своя заместник как се става добър началник:  – Да допуснем, Иванов, че ти влизаш в кабинета ми, а аз пия чай. Сядай Иванов и ти, пий един чай. Влизаш ти, а аз ям луканка. Сядай и ти, Иванов, пий един чай! *** Рицар се връща с войската си от далечен боен поход. Представя се на краля, а той го пита:  – Верни мой рицарю, виждам, че си жив и здрав, и много се радвам за това. Разкажи ми, какво направи по време на похода?  – Ваше величество, в прослава на името ти, ние разгромихме, разрушихме и опожарихме цялата земя на твоите врагове, намиращи се на юг от кралството ти….  – Ти нещо си се объркал, славни рицарю….Та аз нямам никакви врагове на юг!!  – Сериозно? – учудил се рицарят. – Е, нищо де, не се безпокойте, ваше величество, сега вече имате… *** Баща и син си говорят по полови въпроси.  – Кажи, сине, какви качества търсиш в жените?  – Ами… големи гърди.  – Е, а за сериозни отношения?  – Ами… големи гърди.  – Не, питам те ако например искаш да се свържеш с жената за цял живот?  – Е, чак пък цял живот… толкова големи гърди няма в природата. *** Ако видиш в огледалото, че лицето ти е заприличало на снимката от личната ти карта, значи имаш нужда от почивка. *** Блондинка кара по околовръстното. По едно време гледа някакъв старец, който сее нещо в нивичката си. Блондинката спира, слиза от колата и се провиква:  – Ха така, сей дядо, сей, за да има какво да ядем ние…  Дядото я поглежда и отговаря:  – Точно така, моме, баш за това сея люцерна… *** – Гошко, купихме ти сестричка!  – За колело и сладолед нямате пари, а за глупости намирате!! *** Стар, опитен рибар знаел едно място на реката, където се хваща най-много риба – тайно, прикътано, почти никой не ходел там, толкова тайно било. Един ден отива на риболов и заварва един младеж – метне и хване, метне и хване, а дядото стои с часове и нищо. Най-накрая попитал:  – А, бе, младеж, ти на каква стръв си, че колкото пъти хвърлиш въдицата, все ти се лови?  – А, ами на хапчета против сифилис.  Хукнал дядото към най-близката аптека и казва на аптекарката:  – Една опаковка хапчета против сифилис, моля.  – А бе дядо, за к‘во са ти тези хапчета… – казала аптекарката, къде пък ще хванеш ти…  – Аааа, знам аз едно място, дето няма начин да не хвана… *** Разговор между колеги.  – Ти ходи ли на лекар?  – Ходих вчера.  – Той намери ли ти нещо?  – Да! Имах триста лева и той ми ги намери всичките. *** Леко пийнал мъж звъни на вратата. Отваря му възрастна жена.  – Викали сте стъклар?  – Да, за хола, от тук моля.  Жената отива в кухнята. След малко пак се звъни. На вратата е същият мъж.  – Викали сте стъклар?  – Да, но той вече дойде!  – Аз съм, одеве паднах през прозореца…. *** Иванчо към майка си:  – Мамо, днес ме вика директорът на училището и ме пита имам ли по-малки братя и сестри. Казах му че нямам.  – Правилно си отговорил. А той какво каза?  – Нищо, само че много се зарадва… *** Това мъжете са много… зле.  Пращам го моя на магазина и му давам списък, че да не се изпозабрави…  1. Хляб  2. Колбаси  3. Мляко  4. Паста за зъби  5. Тоалетна хартия  6. Бира  Връща се… гледам торбата!  Eдин хляб, два салама, три млека, четири пасти за зъби, пет рула… ШЕСТ БИРИ! *** Служба “Телефонен секс”. Скpомен мъжки глас и професионален женски:  – Кое име ви харесва най-много?  – Сара…  – О! Провървя ви! Аз се казвам Сара. А какви очи обичате най-много?  – Сини…  – О! Пак ви провървя! Аз съм със сини очи. А тялото…?  – Ами, не много висока, прави крака….  – Ама вие сте късметлия! Аз не съм много висока. Имам прави крака, а гърдите ми са големи и меки…  – Ама аз харесвам малки и твърди!  – И пак ви провървя! Втората ми е малка и твърда… *** В музикален магазин:  – Извинете, имате ли новия албум на Блър (Blur)?  – На кой?  – На Блър.  – Кой?  – БЛЪЪЪР.  – Престанете да се оригвате и кажете какво искате! *** – Реших да уволня секретарката си- казва директорът.  – Защо?- пита инженерът.  – Ами, наскоро имах юбилей. В този ден я срещам на улицата, тя носи едни големи торби. Предложих й да й помогна. Занесох торбите до тях и тя ме покани на чашка кафе.  – Всичко това е много хубаво!  – Влязохме у тях. Тя отиде в съседната стая и ми каза да не влизам там, докато тя не ме извика.  – Прекрасно!  – След няколко минути тя ме извика, влизам аз и гледам в стаята сложена огромна трапеза и около нея всичките ми подчинени.  – Та това е великолепно!  – Но представяш ли си в какъв вид влязох аз… *** Какво е “успех” в различните възрасти:  На 5 години – да се събудиш в сухо легло.  На 17 години – да спиш с жена.  На 25 години – да намериш добра жена.  На 35 години – кариера и семейство.  На 45 години – семейство и кариера.  На 55 години – да намериш добра жена.  На 65 години – да спиш с жена.  На 85 години – да се събудиш в сухо легло.", "date": "2019.01.26", "title": " Какво е успех в различните възрасти?"}
{"url": "https://trud.bg/%d0%be%d1%82%d0%ba%d1%80%d0%b8%d1%85%d0%b0-%d0%bc%d1%8a%d1%80%d1%82%d0%b2%d0%be-%d0%b4%d0%b5%d1%82%d0%b5%d1%82%d0%be-%d0%ba%d0%be%d0%b5%d1%82%d0%be-%d0%bf%d0%b0%d0%b4%d0%bd%d0%b0-%d0%b2-100-%d0%bc/", "text": "Спасителите откриха мъртво момченцето, което   в дълбок сондажен отвор в Испания преди близо две седмици, предадоха световните агенции, като се позоваха на властите. Двегодишният Хулен Росело паднал в 107-метровата шахта с широчина от едва 25 сантиметра в южната провинция Малага на 13 януари. Момченцето изчезнало по време на семейно събиране в планински район. След като търсили детето, родителите установили, че то трябва да е паднало в шахтата. От 70 метра дълбочина надолу отворът бил задръстен с камъни. Спасителите копаеха денонощно в опит да достигнат до детето по паралелен тунел, като на места бяха затруднени от твърда скала. Сондажният отвор бил прокопан незаконно миналия месец по време на проучване за вода и оставен необозначен. Теренът е собственост на член на семейството на загиналото дете. За да установят как точно се е стигнало до трагедията, властите разпитват семейството на момченцето, собственика на имота и човека, прокопал сондажния отвор. Испания се развълнува дълбоко от съдбата на малкия Хулен. Трагедията стана още по-голяма предвид факта, че семейството вече е загубило едно дете – тригодишно момченце, което починало през 2017 г. от сърдечна криза. „Цяла Испания се присъединява към безграничната скръб на семейството на Хулен. Следяхме отблизо всеки етап от достигането до него. Благодарим за неуморните усилия на онези, които го търсеха през всичките тези дни“, написа в Туитър испанският премиер Педро Санчес. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com  ", "date": "2019.01.26", "title": " Откриха мъртво детето, което падна в 100-метрова шахта в Испания"}
{"url": "https://trud.bg/%d1%81%d1%82%d0%be%d1%82%d0%b8%d1%86%d0%b8-%d1%82%d0%b8%d1%80%d0%be%d0%b2%d0%b5-%d1%81%d0%b0-%d0%b1%d0%bb%d0%be%d0%ba%d0%b8%d1%80%d0%b0%d0%bd%d0%b8-%d0%ba%d1%80%d0%b0%d0%b9-%d0%bc%d0%be%d0%bd%d1%82/", "text": "Шофьори на тирове сигнализираха, че са блокирани на Околовръстния път в Монтана, съобщи  . Над 200 тежкотоварни автомобила, движещи се в посока София, са отбити още снощи заради доскоро затворения проход „Витиня” и като  превенция срещу образуване на тапа край Ботевград. „Аз съм от Тетевен, искам да си отида вкъщи – това, че не пускат камионите през „Витиня”, аз каква вина имам. Тук не е паркинг, аз идвам от Сърбия, там е още по-голяма трагедия, но чистят и не спират така камионите по пътя”, посочи един от потърпевшите шофьори. Движението на превозни средства над 12 т. е ограничено и край Враца и Видин. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.01.26", "title": " Стотици тирове са блокирани край Монтана"}
{"url": "https://trud.bg/%d1%81%d0%b5%d0%b2%d0%b5%d1%80%d0%bd%d0%b0-%d0%bc%d0%b0%d0%ba%d0%b5%d0%b4%d0%be%d0%bd%d0%b8%d1%8f-%d0%bc%d0%b8%d1%80-%d0%b8%d0%bb%d0%b8-%d0%b2%d0%be%d0%b9%d0%bd%d0%b0/", "text": "Северна Македония. Трудно, дългогодишно и болезнено раждане финализирано от премиерите Ципрас и Заев. Ратификацията на споразумението съпроводено от ъндърграунд преговори, обвинения за предателство и подкупи на депутати, демонстрации, обществено напрежение и нескрита намеса на чужди сили в Атина и Скопие завърши с исторически хепиенд и политически сътресения. В Гърция две малки партии почти се разпаднаха. АНЕЛ, която бе правителствен съюзник на Ципрас и партията Потами. Това политическо разпадане принуди премиера Ципрас да привлече шест нови депутати към управляващата Сириза, сред виелица от обвинения, че са подкупени с обещания за министерски кресла. С тях Ципрас спечели отново вот на доверие в Парламента, спечели и историческата Преспанска победа като се контрира и с общественото мнение на страната си. Всички анкети сочеха, че 70% от гръцкия народ не е съгласен с Преспанското споразумение и това неминуемо ще се отрази на гръцкия премиер и парламентарните избори, които ще се проведат до октомври, но самият Алексис Ципрас отвърна, че пренебрегва политическата стойност, когато трябва да направи нещо добро за своя народ. Гръцката опозиция го обвини, че е сключил споразумението по нареждане на Америка и Германия и е изтъргувал Преспанското споразумение срещу отменяне на болезненото орязване на пенсиите, което трябваше да започне от 1-ви януари и отменено по-късно със споразумение на заемодателите. Истината е, че американците и европейците (начело с германците) притиснаха Гърция и Македония да се споразумеят. Демоничният американски посланик в Атина Джефри Паят (бивш посланик на САЩ в Украйна, по време на големите събития свързани с Порошенко и Крим) работи систематично и от това, което последва, трябва да признаем и доста резултатно. На Балканите се играе огромна геополитическа игра на интереси и влияние между Запада и Русия, с Китай да върви дискретно отзад. Там някъде сред тях рита топката и Турция. Преспанското споразумение е част от тази опасна игра. След ратифицирането му от Гърция и Северна Македония, директно се открива пътя на македонците за влизане в НАТО. Москва губи влияние на Балканите и почти се отстранява от нашия полуостров. Преди едва тридесет години американците държаха само Гърция в целите Балкани, а Съветският Съюз контролираше Румъния, България, Югославия и донякъде Албания. Три десетилетия по-късно НАТО вече сложи ръка на целия Балкански Полуостров с изключение на Сърбия, която няма да закъснее да се закачи за тази композиция. Това естествено не се харесва на Москва. Затова Путин реагира остро спрямо Преспанското споразумение и заплаши, че ще го обжалва пред Съвета за сигурност на ООН. Москва вече е обвинена от македонския премиер Зоран Заев, че се намесва във вътрешните работи на Македония, подкрепяйки антиправителствените демонстрации. Същото напрежение бе създадено между Москва и Атина преди шест месеца, когато бяха екстрадирани двама руски дипломати. Въпросът е дали Алексис Ципрас и Зоран Заев си подадоха ръце, понеже самите те го искаха или бяха принудени да го направят под диктовка на всесилните чужди сили. И двамата премиери са категорични, че споразумението затваря една 30-годишна рана между двете страни, стабилизира уязвимия географски регион, който може лесно да се възпламени и отваря път за икономическо сътрудничество в съседните страни. Алексис Ципрас говори за възстановяване на Гърция като ръководна сила на Балканите, а Зоран Заев обещава на македонците подобряване на жизнения стандарт с помощта на евроатлантическите структури. В Гърция също така смятат, че Преспанското споразумение реже пътя на Турция към централните Балкани. На практика президентът Ердоган е против Преспанското споразумение, но това е заигравка в рамките на вечния конфликт с гърците свързан с Егейско море и Кипър. Според наблюдатели след като бъде решен Македонският въпрос, идва ред за уреждането на въпроса за Косово и интегрирането на Сърбия в западната ос, а по-късно и Тракия. Тогава, държейки целия Балкански полуостров в ръцете си и Русия отстранена, западните сили ще могат да развият алтернативните енергийни връзки от Азербайджан-Турция или Египет-Израел-Кипър, които ще изместят руския енергиен монопол в Европа. Паралелно ще бъде сложена бариера на Китай, който навлиза икономически буреносно в региона чрез пристанището в Пирея. Китайската компания Cosco, която го купи, за няколко години го изведе на четвърто място сред европейските пристанища. Опитът, който направиха китайците да купят гръцките железници, за да имат своя основна транспортна мрежа, бе осуетен от Европейския съюз. Тоест, играта е голяма, може би много голяма, за да бъде контролирана от малки страни, независимо от това, че се играе на тяхна територия или на територията на техните съседи. Голяма и сложна, за да обърне някой внимание на споровете между историци или експерти по конституционно право, които се карат в Атина и Скопие за детайли относно Преспанското споразумение и тълкуването на думи с двойно и тройно значение в международния дипломатически език.   Катализатор на нови процеси Споразумението слага окончателно край на иредентизма и оспорване на границите, но се превръща в катализатор за преструктуриране на икономическата сцена. Това, което има значение, е дали ратифицирането на Преспанското споразумение и раждането на Северна Македония ще помогне на нашия регион да бъде умиротворен и да се развие, както твърдят американците, или ще се превърне във фитил, за да бъде взривен, както твърдят руснаците.            ", "date": "2019.01.26", "title": " Северна Македония – мир или война!\t\t\t"}
{"url": "https://trud.bg/%d0%bd%d0%b0-26-%d1%8f%d0%bd%d1%83%d0%b0%d1%80%d0%b8-2019-%d0%b4%d0%b0-%d0%bf%d0%be%d1%87%d0%b5%d1%80%d0%bf%d1%8f%d1%82/", "text": ", бизнесмен, 51 г.  председател на Държавната комисия по сигурността на информацията, 53 г. , олимпийски, 7-кратен световен и 7 пъти европейски шампион по борба свободен стил, 59 г. , актьор, 55 г.  бивш депутат в Европейския парламент, 74 г. , депутат от БСП в 44 НС, 42 г. , музикант от „Ку-ку бенд“, 43 г. , журналист, президент на агенция и радио „Фокус“, 56 г.  европейска шампионка по биатлон.  носител на Световната купа в алпийския сноуборд, 29 г. , астролог и нумеролог.  музикант и политик, 48 г.  вицепрезидент на Република България от 1997-2002 г., 85 г.", "date": "2019.01.26", "title": " На 26 януари 2019 да почерпят"}
{"url": "https://trud.bg/%d0%b1%d0%b5%d0%b4%d1%81%d1%82%d0%b2%d0%b5%d0%bd%d0%be-%d0%bf%d0%be%d0%bb%d0%be%d0%b6%d0%b5%d0%bd%d0%b8%d0%b5-%d0%b2-%d1%81%d0%bc%d0%be%d0%bb%d1%8f%d0%bd%d1%81%d0%ba%d0%be-%d0%b7%d0%b0%d1%80%d0%b0/", "text": "В област Смолян е обявено бедствено положение заради зимната обстановка, съобщи БТВ. Заповедта е издадена от областния управител Недялко Славов. Кризисният щаб е активизирал аварийния план за действие при обилен снеговалеж. В Родопите обстановката е изключително тежка – има множество закъсали автомобили, свлачища и паднали дървета. Подобна е обстановката и в Благоевград – снегът блокира пътища, а от Областната спасителната служба предупредиха за сериозна опасност от лавини в Пирин. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.01.26", "title": " Бедствено положение в Смолянско заради тежката зимна обстановка"}
{"url": "https://trud.bg/9-%d0%b4%d1%83%d1%88%d0%b8-%d1%81%d0%b0-%d0%b7%d0%b0%d0%b3%d0%b8%d0%bd%d0%b0%d0%bb%d0%b8-%d0%b8-300-%d1%81%d0%b0-%d0%b8%d0%b7%d1%87%d0%b5%d0%b7%d0%bd%d0%b0%d0%bb%d0%b8-%d1%81%d0%bb%d0%b5%d0%b4-%d1%81/", "text": "9 загинали и около 300 изчезнали след   на язовир в мина в Югоизточна Бразилия, съобщиха местни пожарникари, предава AFP. Вълна от червени минни отпадъци предизвика страхове и за голямо замърсяване. Част от оцелелите бяха извадени на безопасно място чрез хеликоптер след бедствието в мината. По-рано броят на жертвите след калния потоп беше 7 души, а 150 се водеха за изчезнали. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.01.26", "title": " 9 души са загинали и 300 са изчезнали след срутването на язовир в Бразилия"}
