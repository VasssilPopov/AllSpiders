{"url": "https://trud.bg/%d0%b1%d1%81%d0%bf-%d0%b8-%d0%b3%d0%b5%d1%80%d0%b1-%d0%bd%d0%b0-%d0%b1%d0%b0%d0%bb%d0%be%d1%82%d0%b0%d0%b6-%d0%b7%d0%b0-%d0%ba%d0%bc%d0%b5%d1%82%d1%81%d0%ba%d0%b8%d1%8f-%d0%bf%d0%be%d1%81%d1%82-%d0%b2/", "text": "Кандидатите ГЕРБ и БСП отиват на балотаж за кметския пост в село Галиче. Това показват данните от предварителното преброяване на бюлетините. Кандидатът на БСП Веселин Тушинов е получил 388 гласа, а Страхил Стоянов от ГЕРБ – 369. В кметската надпревара участваха общо трима кандидати, като издигнатият от ВМРО – Българско национално движение Николай Банков не достигна до втория тур на изборите.  Изборният ден в населеното място приключи при 61 % избирателна активност. Гласували са 915 избиратели от 1497 имащи право на глас. На територията на кметството бяха разкрити 4 избирателни секции.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.05.20", "title": " БСП и ГЕРБ на балотаж за кметския пост в Галиче"}
{"url": "https://trud.bg/%d0%b8%d1%80%d0%b0%d0%bd%d1%81%d0%ba%d0%b8%d1%8f%d1%82-%d0%b2%d1%8a%d0%bd%d1%88%d0%b5%d0%bd-%d0%bc%d0%b8%d0%bd%d0%b8%d1%81%d1%82%d1%8a%d1%80-%d0%b5%d1%81-%d0%bd%d0%b5-%d0%bf%d1%80%d0%b0%d0%b2%d0%b8/", "text": "Европейският съюз не прави достатъчно, за да запази ползите за Иран от международното ядрено споразумение от 2015 г. след изтеглянето на САЩ, каза днес иранският външен министър на гостуващия в Техеран енергиен комисар на ЕС Мигел Ариас Канете, предаде “ “С оттеглянето на Америка иранските обществени очаквания към ЕС за запазване на ползите от споразумението се повишиха и в сегашния контекст европейската политическа подкрепа за споразумението не е достатъчна”, каза външният министър Мохамад Джавад Зариф, цитиран от агенция ИРНА, на еврокомисаря Канете при днешната им среща в Техеран. “Големи европейски компании предупредиха, че е възможно да се оттеглят от сътрудничеството си с Иран, и това поставя под съмнение ангажимента на ЕС да спазва ядреното споразумение”, добави Зариф.  От своя страна Канете посочи че “ние трябва да запазим това споразумение, за да не се налага да преговаряме за ново”. “Нашето послание е ясно. Това е ядрено споразумение, което работи”, подчерта еврокомисарят. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.05.20", "title": " Иранският външен министър: ЕС не прави достатъчно, за да запази ползите за страната ни от международното ядрено споразумение"}
{"url": "https://trud.bg/%d0%b2%d0%b8%d1%86%d0%b5%d0%bf%d1%80%d0%b5%d0%b7%d0%b8%d0%b4%d0%b5%d0%bd%d1%82%d1%8a%d1%82-%d0%b8%d0%bb%d0%b8%d1%8f%d0%bd%d0%b0-%d0%b9%d0%be%d1%82%d0%be%d0%b2%d0%b0-%d0%b4%d0%b5%d0%bb%d0%be%d1%82/", "text": "Делото на Светите братя Кирил и Методий и техните ученици успя благодарение на българската държава. Това заяви вицепрезидентът Илияна Йотова по време на поклонението пред делото на Светите братя Кирил и Методий и техните ученици в словашкия град Нитра, съобщават от президентството. Вицепрезидентът посети катедралата и разговаря с епископа на Нитра монсеньор Вилиям Юдак – един от изследователите на славянската мисия на двамата братя. Илияна Йотова отдаде почит пред част от мощите на св. Кирил, които се съхраняват в катедралата, и поднесе венец пред паметника на двамата равноапостоли. Вицепрезидентът се срещна с кмета на Нитра Йозеф Двонч и неговия екип, които в неделния ден дойдоха специално в кметството, за да разговарят с Илияна Йотова. Визитата на вицепрезидента вРепублика Чехия, Република Словакия и Република Сърбия по стъпките на Кирил и Методий и техните ученици е посветена на 1155-ата годишнина от Великоморавската мисия и е в контекста на българското председателство на Съвета на ЕС. В навечерието на най-светлия български празник 24 май българската делегация бе на местата, където започва духовната история на славяните. В Микулчице, Чехия, се събират българските общности от Централна Европа, за да почетат празника. Заедно с тях и с представителите на чешките и словашките власти вицепрезидентът представи богатото културно-историческо наследство на България. „Средновековна България и славянските народи създадоха третата християнска цивилизация“, подчерта Илияна Йотова. „Огромно е величието на това дело. Каква сила, какъв ентусиазъм и вяра са имали просветителите, които преди 11 века минават през всички тези места, за да достигнат до българските земи, да създадат кирилицата и най-мощните за времето си книжовни школи. Кирило-Методиевото дело доказа, че с духовност и култура се постига повече отколкото с политика, конфликти и войни“, заяви вицепрезидентът. Голяма почит към живота и делото на Светите братя и техните ученици показаха представителите на местната и духовната власт в Чехия и Словакия, които радушно приеха на срещи вицепрезидента Илияна Йотова. При всеки разговор те подчертаха общото културно наследство с България и заявиха желание за съвместни проекти с българската страна, които да изследват живота и делото на Св. св. Кирил и Методий и техните ученици. По време на срещите делото на славянските първоучители бе определено като мост между Изтока и Запада. „Днес в Европа говорим за човешки ценности, записваме ги в харти, говорим за солидарност и за човешки права. Преди 11 века, без да записват, Светите братя и техните ученици отстояваха правото на език, книжнина и вяра, преборвайки църковните догми“, отбеляза вицепрезидентът пред журналисти. По-рано Илияна Йотова посети църквата „Св. Кръст“ в Девин, край Братислава, където поднесе цветя пред паметника на Светите братя. Вярва се, че в Девин за първи път са преведени от двамата братя богослужебни книги. Вицепрезидентът разговаря с кмета Любица Колкова и монсеньор Мариан Гавенда. Вицепрезидентът бе топло посрещната във Велехрад, Чехия, където е било седалището на първия великоморавски архиепископ св. Методий. Илияна Йотова разговаря с кмета Алеш Мергентал и областния управител на Злин Иржи Чунек, които представиха базиликата „Св. св. Кирил и Методий и успение на св. Богородица“. Вицепрезидентът подари на храма икона на Светите братя, която бе осветена в нейно присъствие. В параклиса на св. Кирил се излагат временни композиции. Миналата година там е представена посветената на Светите братя изложба „Иконография“ на българската художничка Стефка Николова. Днес вицепрезидентът е в Белград, където ще посети парка „Калемегдан“, където някога българският княз Борис I посреща учениците на Кирил и Методий. Тази година за първи път 24 май е официален празник и за Република Сърбия. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.05.20", "title": " Вицепрезидентът Илияна Йотова: Делото на Кирил и Методий успя благодарение на българската държава"}
{"url": "https://trud.bg/%d0%b7%d0%bb%d0%b0%d1%82%d0%bd%d0%b0%d1%82%d0%b0-%d0%bf%d0%b0%d0%bb%d0%bc%d0%b0-%d0%b7%d0%b0-%d1%85%d0%b8%d1%80%d0%be%d0%ba%d0%b0%d0%b4%d0%b7%d1%83-%d0%ba%d0%be%d1%80%d0%b5%d0%b5%d0%b4%d0%b0/", "text": "След 4 участия в конкурса на Кан (едното от които отличено с Наградата на журито), японският режисьор Хирокадзу Корееда триумфира в събота със Златната палма. Филмът “Семейни кражби” (“Shoplifters”) е най-зрялата му творба до момента, продължаваща усърдното му изследване на психологията на средното японско семейство. Със своя едновременно очарователен и трогателен филм за семейство, оцеляващо чрез дребни кражби, режисьорът не спестява и критичния си поглед към днешното японско общество. В последните 4 години отново филм със силно социално послание триумфира в Кан – след френския “Дийпан: Съдбата на бежанеца” и Аз, “Даниъл Блейк” на Кен Лоуч. Дали считаният за най-престижен фестивал продължава успешно да улавя водещите артистични тенденции сред филмите, създавани от големите майстори на киното днес? Социалните теми са неизменно важни и всеки от изброените лауреати безспорно има своите качества, но зрителите на тези филми се изчерпват с десетина прожекции (поне у нас). Куп други наистина паметни и завладяващи филми остават ненаградени от фестивалните журита (най-фрапантен бе случаят с шедьовъра “Великата красота”, тръгнал си без награда от Кан, а след това триумфирал с Оскар; а новият филм на Сорентино “Лоро” – неистова сатира на Силвио Берлускони в 2 части, въобще не беше показан в Кан). Тази година и без друго конкурсната програма на фестивала в Кан бе доста спорна – за пръв път от доста време насам най-чаканите филми на годината не бяха показани тук (с изключение на по-късно добавените нови филми на Тери Гилиъм и Ларс фон Трир). Изобилстваха въздълги и откровено скучни филми, така че задачата на журито, водено от Кейт Бланшет, вероятно не е била твърде сложна (показателно е например, че няма нито един награден френски филм, а този фестивал е витрина на могъщата френска киноиндустрия). Живият класик Жан-Люк Годар бе отличен за филма си “Книгата на образите” с извънредната Специална Златна палма. Актьорските награди отидоха при казахската актриса Самал Еслямова за филма “Айка” на Сергей Дворцевой и за наистина паметното изпълнение на непрофесионалиста Марчело Фонте в “Кучкарят” на Матео Гароне, където той играе собственик на салон за къпане на кучета, тормозен от местен мафиот. Наградата за сценарий бе поделена между италианката Аличе Рорвахел за “Щастливият Лазар” и филма на Джафар Панахи “3 лица”. – Наградата на журито взе провокативният ливански филм Capharnaum на Надин Лабаки – за 12-годишно момче, решило да съди родителите си затова, че са го родили; – С наградата за режисура бе отличен въздействащия и стилен филм на Павел Павликовски “Студена война”; – Голямата награда на журито (втората по значимост след Златната палма) отиде напълно заслужено при Спайк Лий и майсторската му антирасистка сатира BlackKklansman (“Черният ку-клукс-клановец”) – един от двата американски филма в състезанието (другият е зле приетият “Under the Silver Lake” на Дейвид Робърт Мичъл). – Голямата награда “Особен поглед” бе дадена на Али Абаси за “Граница”. За най-добър режисьор бе определен Сергей Лозница за “Донбас”, за най-добро изпълнение – Виктор Полстер (“Girl”), за сценарий – Мериен Бенм Барек (“София”).", "date": "2018.05.20", "title": " Златната палма за Хирокадзу Корееда\t\t\t"}
{"url": "https://trud.bg/%d0%b1%d1%8a%d0%bb%d0%b3%d0%b0%d1%80%d0%b8%d0%bd-%d0%b0%d1%80%d0%b5%d1%81%d1%82%d1%83%d0%b2%d0%b0%d0%bd-%d1%81-15-%d1%82%d0%be%d0%bd%d0%b0-%d1%85%d0%b0%d1%88%d0%b8%d1%88/", "text": "Българин и трима холандци са арестувани от испанските власти за трафик на 15 тона хашиш, съобщиха вчера медиите на Иберийския полуостров. Четиримата били екипаж на риболовен кораб, който бил засечен малко след полунощ на 18 май на 110 мили от Кабо де Палос. За операцията по разкриването на наркотрафика помогнали холандските, португалските и италианските власти. Разследването на случая започнало в началото на ноември м. г. Тогава испанските власти получили информация от чужди служби, че се подготвя доставка на голямо количество хашиш с кораб. В началото на месец май плавателният съд напуснал пристанище в Холандия. Преминал през Гибралтарския проток и се отправил към Средиземноморския регион, където били натоварени наркотиците, които идвали от Северна Африка. Този курс по море за трафик на дрога е известен като Източния маршрут. Първоначалната информация била, че корабът ще плава под малтийски флаг, но това се оказало невярно. Когато екипажът на кораба бил арестуван, в товарното помещение били открити големи пакети, натъпкани с хашиш. Плавателният съд бил ескортиран до пристанището на Аликанте, където дрогата била разтоварена. До редакционното приключване на броя не стана ясно кой е арестуваният българин и каква е била ролята му в наркотрафика.", "date": "2018.05.20", "title": " Българин арестуван с 15 тона хашиш\t\t\t"}
{"url": "https://trud.bg/%d0%bd%d0%b0%d0%ba%d0%b0%d0%b7%d0%b0%d0%bd%d0%b8%d1%8f-%d0%b7%d0%b0-%d0%bc%d0%b8%d0%bb%d0%b8%d0%be%d0%bd%d0%b8-%d1%81%d1%82%d1%80%d0%b5%d1%81%d0%bd%d0%b0%d1%85%d0%b0-%d0%ba%d0%bc%d0%b5%d1%82%d0%be/", "text": "Милиони левове финансови корецкии заплашват общините заради съфинансиращите европроекти, а част от тях могат да бъдат поставени във фалит. Това се разбра от писмо, което ръководството на Националното сдружение на общините в България (НСОРБ) изпрати на вицепремиера Томислав Дончев и финансовия министър Владислав Горанов за проблеми, констатирани при изпълнението на проектите им съфинансирани от програмите по европейските структурни и инвестиционни фондове за периода 2014-2020 година. Общият размер на наложените финансови корекции се увеличава лавинообразно, казват от кметското сдружение.  “Държим да подчертаем, че най-често общините са наказани за интервенции в държавна и частна инфраструктура, целяща подобряване на плачевното състояние на сгради, в които се помещават полиция, пожарна и др.”, пишат от НСОРБ. Кметовете посочват, че ситуацията с наказанията е “бедствие” за общинските хазни и за целта са направили експресно допитване до градоначалниците по места. И още: “Сигналите по нередности са от всякакво естество, включително недобросъвестни, депозирани от неудовлетворени потенциални изпълнители на обществени поръчки, които са участвали или участват в процедурите по възлагане, от бдителни граждани и неправителствения сектор”.", "date": "2018.05.20", "title": " Наказания за милиони стреснаха кметове\t\t\t"}
{"url": "https://trud.bg/%d0%ba%d0%be%d0%bc%d0%b8%d1%81%d0%b8%d1%8f-%d1%89%d0%b5-%d0%bd%d0%b0%d0%b1%d0%b5%d0%bb%d0%b5%d0%b6%d0%b8-%d0%bc%d0%b5%d1%80%d0%ba%d0%b8-%d0%b7%d0%b0-%d0%bf%d0%be%d0%b4%d0%be%d0%b1%d1%80%d1%8f%d0%b2/", "text": "Общината в Кочериново назначи комисия от експерти, която трябва да набележи мерки за подобряване на дългата над километър екопътека, водеща до прочутите Стобски пирамиди. Това трябва да стане до дни – преди активния туристически сезон, информира  В началото на месеца в с. Стоб заплашиха с протести, ако екопътеката към Пирамидите бъде отдадена на концесия на частно дружество, каквото предложение беше внесено в дневния ред на заседание на Общинския съвет. Пирамидите остават общински като статут. Решението е обаче, комисия да набележи спешни мерки за подобряване чистотата и състоянието на района. Пирамидите стават все по-посещавана дестинация при вход от 2 лв. и с облекчение за възрастни, деца и ученици. Разгарът на сезона на Пирамидите е юли-август, но и сега посещенията са чести – каза кметът Георги Ставрев. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.05.20", "title": " Комисия ще набележи мерки за подобряване на екопътеката до Стобските пирамиди"}
{"url": "https://trud.bg/%d0%bc%d0%be%d0%b1%d0%b8%d0%bb%d0%bd%d0%b0-%d0%bb%d0%b0%d0%b1%d0%be%d1%80%d0%b0%d1%82%d0%be%d1%80%d0%b8%d1%8f-%d0%b8%d0%b7%d1%81%d0%bb%d0%b5%d0%b4%d0%b2%d0%b0-%d0%b7%d0%b0-%d1%81%d0%bf%d0%b8%d0%bd/", "text": "Десетки души се изследваха за ХИВ, сифилис, хепатит B и C в мобилна манипулационна на “Каритас” в центъра на столицата. Днес е международен ден за съпричастност с болните от СПИН. В същото време, млади доброволци от БЧК-София раздаваха в градинката пред Народния театър информационни материали за предпазване от полово и кръвно преносими болести. За щастие, вече съществуват имуноподдържащи медикаменти за носителите на вируса ХИВ, които позволяват дори създаването на здраво потомство. А добрата новина от деня е, че всички от направените изследвания в мобилната лаборатория са дали отрицателен резултат. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.05.20", "title": " Мобилна лаборатория изследва за СПИН в София"}
{"url": "https://trud.bg/%d0%bb%d0%b5%d0%b2%d1%81%d0%ba%d0%b8-%d0%b4%d0%be-%d1%8e%d0%bd%d0%b0%d0%b9%d1%82%d0%b5%d0%b4-%d0%b8-%d1%80%d0%b5%d0%b0%d0%bb-%d0%b2-%d0%bf%d1%80/", "text": "Световната футболна обсерватория CIES нареди „Левски“ сред най-добрите школи в Европа. Според проучване на института, „сините“ са 14-ти по продуктивност на Стария континент.  Анализът важи за играчи, подвизаващи се на професионално ниво в елита на Европа. А за произведен от клуба футболист се смята такъв, който е на възраст между 15 и 21 години и е прекарал поне три години във въпросния тим. Според тези критерии 26-кратните шампиони на България имат 41 състезатели, минали през школата на „Герена“.  Компания на „сините“ в престижната класация правят грандове като „Манчестър Юнайтед“ и „Реал“ (Мадрид), които се намират точно пред родния гранд. Лидер пък е „Барселона“.  А „Левски“ е и единственият български представител в топ 20. През настоящата кампания в първи тим игрови минути записаха талантите Николай Кръстев, Ивайло Найденов, Томислав Папазов, Илия Юруков и Станислав Иванов.", "date": "2018.05.20", "title": " „Левски“ до „Юнайтед“ и „Реал“ в престижна класация"}
{"url": "https://trud.bg/%d0%bf%d0%b0%d1%82%d1%80%d0%b8%d0%b0%d1%80%d1%85%d1%8a%d1%82-%d0%b1%d0%bb%d0%b0%d0%b3%d0%be%d1%81%d0%bb%d0%be%d0%b2%d0%b8-%d1%85%d0%be%d1%80-%d0%b3%d1%83%d1%81%d0%bb%d0%b0-%d0%b8/", "text": "Българският патриарх Неофит изпрати специален благослов за хор “Гусла” и неговия диригент маестро академик Валентин Бобевски. Това се случи по време на големия юбилеен концерт в неделя вечер, когато препълнената зала “България” приветства диригентът Бобевски за неговата 80-годишнина и 60 години сценична дейност. Самият духовник в младите си години е бил “гуслар”, сподели пред всички отец Кирил Попов, който предаде на музикантите патриаршеските слова. Творби от IX до XXI век звучаха в залата, изпълнени от приятели и ученици на големия български хоров диригент. Освен хор “Гусла”, в концерта се изявиха и ортодоксалният ансамбъл “България”, смесеният хор “Света София” и юбилейният сборен хор “Бобевски”. Цялата зала посрещна с аплаузи световният тенор Бойко Цветанов, Алекс Зографов, който е бил артистичен директор на оркестъра на Ендрю Лойд Уебър, Велислав Велев, басовете Петър Петров и Стоян Бончев, младите сопрана Мария Славова и Вихра Смилкова и много други. Юбилеят на маестрото бе под почетния патронаж на столичния кмет Йорданка Фандъкова.", "date": "2018.05.20", "title": " Патриархът благослови хор „Гусла“ и маестро Бобевски\t\t\t"}
{"url": "https://trud.bg/%d0%b5%d1%80%d0%b4%d0%be%d0%b3%d0%b0%d0%bd-%d0%be%d0%b1%d0%b5%d1%89%d0%b0-%d1%82%d1%83%d1%80%d1%86%d0%b8%d1%8f-%d0%b4%d0%b0-%d0%b8%d0%bd%d0%b2%d0%b5%d1%81%d1%82%d0%b8%d1%80%d0%b0-%d0%bd%d1%8f%d0%ba/", "text": "Турският президент Реджеп Тайип Ердоган днес обеща Турция да инвестира няколко милиарда евро в изграждането на магистрала, свързваща Белград и Сараево, предаде Ердоган пристигна днес в босненската столица на посещение, определяно като “работно”, но основното мероприятие по време на визитата ще бъде речта му (по повод предстоящите на 24 юни в Турция избори) пред хиляди турци, пристигнали от страни от Западна Европа, които забраниха предизборни митинги на чужди лидери на тяхна територия, отбелязва агенцията. Министрите на транспорта на Босна и Турция днес подписаха писмо за намерение за изграждането на магистрала, свързваща Сараево и Белград. Проектът е на стойност около 3 милиарда евро, но засега е блокиран от босненските сърби. Ердоган посочи, че очаква министрите да се договорят за техническите детайли до лятото, когато ще бъдат обявени търгове за изграждането на пътните участъци. Междувременно хиляди турци пристигнаха от Германия, Холандия и Австрия, както и от страни от Балканите и от цяла Босна. Организаторите на митинга на Ердоган посочиха, че очакват до 15 хиляди души да присъстват на мероприятието. Полицията е взела засилени мерки за сигурност по улиците на Сараево.  Ако хиляди хора, идващи от различни части на Европа, не могат да се срещнат с лидера, когото искат да чуят, това не е редно за мен. Следователно ние ще се срещнем с тях тук, каза Ердоган на пресконференция. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.05.20", "title": " Ердоган обеща Турция да инвестира няколко милиарда евро в магистрала, свързваща Белград и Сараево"}
{"url": "https://trud.bg/%d1%80%d0%be%d0%b7%d0%be%d0%b2%d0%b8%d1%82%d0%b5-%d0%b4%d0%b5%d1%81%d1%82%d0%b8%d0%bb%d0%b5%d1%80%d0%b8%d0%b8-%d0%ba%d1%83%d0%bf%d1%83%d0%b2%d0%b0%d1%82-%d0%bc%d0%b0%d0%ba%d1%81%d0%b8%d0%bc%d1%83/", "text": "Розовите дестилерии ще изкупуват максимални количества цвят, дори ако с това надвишават производствените си капацитети. Това се разбра след тричасова среща при министъра на земеделието Румен Порожанов с производители, кметове и преработватели, за да се реши кризата, възникнала заради ниските изкупни цени на розовия цвят. В момента повечето дестилерии работят на максимални обороти като изпълняват договорите си с регистрирани производители. Порожанов призова още цената да покрива себестойността и не по-малко от минимална печалба за стопаните. За да се  подпомогне производителите в кризисната ситуация, ще бъде отпусната и държавна помощ “де минимис”. Тя обаче ще бъде предоставяна единствено на регистрирани производители. Според всички присъстващи на срещата проблемите през тази година се дължат на свърхреколтата от розов цвят заради подходящото време и увеличените с 22 процента насаждения през последните 22 години. Освен това има и значителни количества непродадено розово масло от миналата година. Това е довело и до натиск върху изкупните цени и намалението им спрямо предходни години. За да се регулират нещата в бъдеще се подготвя законопроект за розата.", "date": "2018.05.20", "title": " Розовите дестилерии купуват максимум цвят"}
{"url": "https://trud.bg/%d1%80%d0%b0%d0%b4%d0%b5%d0%b2-%d0%b4%d0%b0%d1%80%d1%8f%d0%b2%d0%b0-%d0%bf%d1%83%d1%82%d0%b8%d0%bd-%d1%81-%d0%ba%d0%be%d1%80%d1%82%d0%b8%d0%ba/", "text": "Държавният глава Румен Радев ще подари на Владимир Путин  президентски кортик по време на официалната си визита в Русия, която започва в понеделник, научи “Труд”. Кортикът е специална изработка. На него е изобразен гербът на България, а на острието е инкрустиран девизът “ С нами Бог”. В края на миналата година по време на  традиционната си пресконференция, която бе гледана от 8 млн. души, Путин отговори с виц на въпроса за разходите за отбрана и опасява ли се от нова надпревара във въоръжаването. “Баща, който е офицер, пита сина си къде му е кортикът? Отрочето отговаря, че го е разменил за часовник. Бащата помолил да му го покаже. Като видял часовника, замълчал и след секунди  промълвил, че е много хубав. И попитал: “ Ако утре у дома влезнат бандити и убият мен, майка ти, братята ти, изнасилят сестра, ти как ще ги посрещнеш: с добър вечер, сега е московко време 12,30 ч., така ли?”, разказа Путин. На руския премиер Дмитрий Медведев Радев пък ще подари картина, изобразяваща  храм-паметника в град Шипка.", "date": "2018.05.20", "title": " Радев дарява  Путин с кортик\t\t\t"}
{"url": "https://trud.bg/%d0%bc%d0%b8%d0%bd%d0%b8%d1%81%d1%82%d1%8a%d1%80-%d0%ba%d0%b0%d1%80%d0%b0%d0%ba%d0%b0%d1%87%d0%b0%d0%bd%d0%be%d0%b2-%d1%81%d1%82%d1%80%d0%b0%d0%bd%d0%b8%d1%82%d0%b5-%d0%be%d1%82-%d0%b1%d0%b0%d0%bb/", "text": "„Изключително важно е за нас, че именно по време на Българското председателство на Съвета на ЕС беше потвърдена европейската перспектива за целия регион на Западните Балкани. Това задължава всички страни от Балканите да обединим усилия за укрепване на стабилността и сигурността, за просперитета на нашите народи“. Това каза министърът на отбраната Красимир Каракачанов след срещата с министъра на отбраната на Черна гора Предраг Бошкович, която се проведе днес в Подгорица, съобщават от МО. Двамата министри обсъдиха стъпки за задълбочаване на двустранното военно сътрудничество. Министър Каракачанов представи на своя домакин възможностите за обучение на черногорски военнослужещи и граждански лица в български висши военно-образователни институции. Акцент в разговорите беше поставен на повишаването на оперативната съвместимост между армиите на двете страни, която може да бъде постигната чрез участие на военни формирования в съвместни учения и тренировки. Двамата министри обсъдиха и актуални въпроси, свързани с укрепването на сигурността в региона. Те подчертаха необходимостта от разширяване на сътрудничеството в борбата с тероризма и незаконната миграция. Срещата се проведе в рамките на четиридневното официално посещение на министър Каракачанов в Черна гора. Той ще участва в осмото издание на организирания от черногорска страна TO BE SECURE FORUM, който се провежда в Будва.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.05.20", "title": " Министър Каракачанов: Страните от Балканския регион трябва да обединят усилия за укрепването на сигурността и стабилността"}
{"url": "https://trud.bg/%d0%b8%d0%b2%d0%b5%d1%82-%d0%bb%d0%b0%d0%bb%d0%be%d0%b2%d0%b0-%d0%bf%d1%8a%d1%80%d0%b2%d0%b0-%d0%bd%d0%b0-200-%d0%bc%d0%b5%d1%82%d1%80%d0%b0-%d0%b2-%d1%82%d1%83%d1%80%d1%86%d0%b8%d1%8f/", "text": "Най-бързата ни спринтьорка Ивет Лалова спечели и бягането на 200 метра от клубното първенство на Турция по лека атлетика, което се провежда в Мерсин. Българката бяга за тима на ЕНКА. При насрещен вятър от 0,1 м/сек тя спечели с 22,94 секунди. Ден по-рано тя откри сезона с успех на 100 м с впечатляващите 11,20 секунди при насрещен вятър от -0,8 м/сек.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.05.20", "title": " Ивет Лалова първа на 200 метра в Турция"}
{"url": "https://trud.bg/%d0%be%d1%82%d0%ba%d1%8a%d0%b4%d0%b5-%d1%81%d0%b0-%d0%bf%d0%b0%d1%80%d0%b8%d1%82%d0%b5-%d0%b7%d0%b0-%d0%b4%d0%b6%d0%b8%d1%85%d0%b0%d0%b4/", "text": "Във Франция продължава съдебното производство по делото на циментовия гигант „Лафарж“, обвинен в прехвърляне на пари на Ислямска държава и Джебхат ан Нурса (клон на Ал Кайда). Според версия на разследването, концернът изградил завода за цимент в Сирия, е платил на терористите за безопасността на своя бизнес. Говори се за милиони евро, като финансовите транзакции са извършени в навечерието на нападението срещу Шарли Ебдо в Париж през 2015 г. Френското обществено мнение е шокирано от тези обстоятелства. За да започне бизнеса си в Сирия, концернът „Лафарж“ не избира най-доброто време. Заводът, който се намира в североизточната част на страната, е пуснат в експлоатация през 2010 г., малко преди избухването на военните действия. Тази територия скоро попада под контрола на умерените ислямисти, а през 2014 г. властта над този район беше поета от Ислямска държава. Въпреки войната, ръководството на Лафарж решава да продължи производството на цимент, като се съгласи да изплати обезщетение на екстремистите. В несигурната обстановка, в която работи, компанията „Лафарж“ финансира няколко ислямистки групировки, които се сменяли една след друга в региона. Според Лондонската одиторска компания PricewaterhouseCoopers (PWC), от 2011 до 2015 г., „Лафарж“ изплаща на фундаменталистите с различни убеждения 13 милиона долара. Друг доклад, съставен от експертния център на САЩ Baker McKenzie, определя тази сума, предадена на Ислямска държава, само за периода от 2012 до 2014 г. на не по-малко от 500 хиляди долара. Ръководството на циментовия гигант, което е тясно свързано с политическите елити, се опитва да отхвърли всички обвинения. Проведеното през 2016 г. парламентарно разследване стига до извода, че не са извършени плащания на ислямистите. Но все пак, през 2017 г. компанията не само признава вината си, но също така прави кадрови промени в персонала си и няколко топ мениджъри подават оставка. И тогава разследването по случая „Лафарж“ получава неочакван обрат. Първоначалната защитна версия на компанията, че са изнудвани за пари от Ислямска държава, поражда съмнения. Оказва се, че циментовият гигант е платил на ислямистите и през 2015 г., въпреки че заводът вече е затворен. В някои наблюдатели възникват подозренията, че бизнесът на „Лафарж“ е използван за канал за финансиране на тероризма. Делото на „Лафарж“ се разглежда в съда от 2016 г. Жалбата срещу компанията е подадена от организацията с нестопанска цел Sherpa, специализирана в борбата с икономическите престъпления. Според активисти за правата на човека, компанията се опитва да се защити чрез нечестни средства. Sherpa поиска от прокуратурата да открие друго дело срещу „Лафарж“ – по обвинение за подкупване на свидетели. Френското обществено мнение е шокирано от факта за прехвърлянето на големи суми пари на терористите през 2015 г., когато страната беше подложена на серия от терористични атаки, отговорността за които бяха поети от Ислямска държава и Ал Кайда, воюващи по това време в Сирия. „Кой ще докаже, че част от парите, изплатени от страна на „Лафарж“, не са отишли за подготовката на терористични атаки във Франция?“ – попита адвокатът на Sherpa Мари Досе. Мнозина споделят нейното възмущение – всъщност, както е известно, екстремистите не се нуждаят от специални разходи. За организацията на масовото убийство в Париж на 13 ноември 2015 г., на терористите са им били необходими само 82 хиляди евро. Всичко това ще придобие особено значение, ако си припомним политическата позиция на Франция по отношение на сирийската война. През 2012 г. външният министър Лоран Фабиус изрази подкрепата си за екстремистката групировка Джебхат ан Нурса. Тогава по това време „Лафарж“ изплаща големи суми на сирийските ислямисти, включително и на Джебхат ан Нурса. Фактът, че тази организация е клон на Ал Кайда, беше научен едва една година по-късно. От известно време линията на Елисейския дворец и бизнес стратегията на циментовия гигант удивително съвпадат. „Делото на „Лафарж“ е много объркващо, тъй като парите преминат през многобройни посредници“, казва директорът на РИА Новости Юри Рубински, ръководител на Центъра за френските изследвания към Института за Европа към Руската академия на науките. Според него именно това, позволява на компанията да се защитава в съда. Според Рубински, Франция е извлекла уроците си от инцидента. „Сега французите провеждат съвещания на високо равнище за борба с финансирането на тероризма“, прави своите заключения експертът.", "date": "2018.05.20", "title": " Откъде са парите за джихад\t\t\t"}
{"url": "https://trud.bg/%d1%81%d0%bb%d0%b0%d0%b2%d0%b8%d0%bd-%d1%81%d0%bb%d0%b0%d0%b2%d1%87%d0%b5%d0%b2-%d0%bd%d1%8f%d0%bc%d0%b0-%d0%ba%d0%b0%d0%ba-%d0%b4%d0%b0-%d1%85%d0%be%d0%b4%d1%8f-%d1%81-%d0%bc%d0%be%d0%bc%d0%b8%d1%87/", "text": "– С много смесени емоции – най-вече положителни, свързани с това да се запознаеш с нови хора. Най-ценното в този формат е опитът, който придобиваш в процеса на изграждане на образа, понякога обаче, нещата са изтощителни и ти идват в повече, като този многочасов маратон за грим, прическа, дрехи.. но винаги си струва, защото там работят брилянтни професионалисти. – Марги Хранова ме покани да участвам в юбилейния й концерт през есента, а също така и на нейното мини турне във Варна, Бургас и Шумен – моя регион, където най-вероятно ще изпеем нещо съвместно. С нея се чувствам най-близък в шоуто, както и с Иван Юруков – дори отидох и на негово представление – “Пилето, което казва Ку” и съм много впечатлен. Всеки трябва да отиде да го види, ако все още не го е направил. – О, шегите ги има винаги – да, но на мен някак си ми отива, може би заради по-слабото ми телосложение, не съм някакъв огромен и мускулест, като Коцето, на който каквото и да му сложиш отгоре, винаги си личи, че е мъж. Докато аз се вписвам някак си в този образ и дори вече ми е лесно да ходя на токчета, след толкова женски образи. Когато имитирах Ани Ленъкс беше страшно забавно, защото след това баба ми се обади по телефона и ми каза: – де, да имах такава внучка! – Не се чувствах комфортно в образа на Лили, понеже всички знаем коя е тя, на какво ниво е и какво е направила. Аз я харесвам от малък, покрай родителите ми съм я слушал много и изпитвам огромно уважение към нея, дори не се чувствам много достоен да коментирам каквото и да е било за нея. Харесвам убийственият й професионализъм, страхотната отдаденост на това, което прави, тази смелост, с която го прави, както и това сценично дълголетие. Точно това всъщност е най-трудното – да се задържиш толкова време на върха е почти нереално и не знам как го прави… – Почти съм сигурен, че Азис е доста по-амбициозен от мен. Подходих с добро усещане към неговия образ, защото харесвам Азис, може да прозвучи странно, но ми харесва това, че е много умен и много трудолюбив изпълнител, въпреки стила музика, в който се изявява. Според мен човек трябва да е обективен и да може да намира хубавото във всяко едно нещо. Мисля, че Азис е много по-напред умствено с материала, от голяма част от колегите си и даже ги надминава жестоко. Беше много забавно да съм в неговия образ, но не ми беше комфортно, може би малко повече от Лили, защото поне беше имитация на мъж. Въпреки всичко това е един от любимите ми образи. – Защо не?! Мисля, че може да измислим нещо жестоко и някъде в необозримото бъдеще може и да се случи! Той беше споделил в инстаграм мои снимки от изпълнението ми в шоуто и беше написал, че му е харесало, беше ме похвалил просто. Тогава даже излязоха статии в някои вестници, че Азис си падал по мен, нали всеки път си намират нещо да напишат… – Хубави впечатления имам от тях. Софи е извънземна певица, но изключително скромен и земен човек, дори до такава степен е непринудена, че се чудиш дали е възможно да си толкова естествен и необременен по никакъв начин от нищо. Константин също е изключителен певец, кариерата му говори сама за него. Имаме хубави отношения, лафим си от време навреме. Наскоро той си купи убийствена спортна кола, повози ме в нея и умрях от страх просто – няма такава машина, да не казвам марки и модели, но беше зверско! – С градския транспорт, защото нямам кола, а и не искам да имам. Имам книжка, много обичам да шофирам и искам да имам мотор, но не и кола – софийският трафик много ме натоварва. Предпочитам спокойствието, пред това да спестя 15-20 минути, а и си падам леко еколог и не ми харесва това, че във всяка кола се вози по един човек и това е супер загуба на енергия, на пространство и води до допълнително замърсяване. Засега ползвам градският транспорт, въпреки че живея в “Драгалевци” и е малко далече, но засега се справям и така. – Разбира се, кой не се е чувствал?! Напоследък дори много често. Понеже годините минават, а все още не усещам, че имам някаква сигурност в живота – било материална, емоционална, или каквато и да е и през подобен тип периоди в живота човек често се чувства изгубен. Мислиш си: абе, какво правя аз, вече съм на еди-колко си години и не мога да кажа, че има нещо сигурно в живота ми, всичко е хаос, всичко е месец за месец. Общо взето нямаш представа къде ще те отведе утрешният ден, което пък в същото време е готино, понеже не ти позволява да попаднеш в някаква рутина, но понякога другото острие на ножа също си казва думата и така се чувстваш малко зашеметен и хаотично захвърлен някъде си. – Работя от 17-годишен. Започнах в офис за недвижими имоти, където превеждах обявите им на английски и ги качвах в сайта. После три лета бях – първо сервитьор в един хотел на Златните, после барман, а на третата година в същия хотел бях пак сервитьор. След това две лета работих и в строителството като общ работник – едното лято ремонтирахме операта във Варна, като напълно я реновирахме и мога да кажа, че се гордея много, че съм бил част от този екип тогава. Това е физическа работа, но не ми тежеше, даже съм щастлив за този период от живота си, понеже виждаш какво е. Тази работа обогатява много и ти помага да стоиш на земята, защото като си хапвал домати, сирене и наденица върху вестник с тамошните колеги – роми и турци и сте се смели заедно и тогава си се чувствал човек в пълния смисъл на думата. – Много ме тревожи отношението ни към природата и начина, по който поголовно я унищожаваме, дори понякога без това да е нарочно. Това ме вълнува живо, не мога да кажа, че политиката ме вълнува по този начин, по-скоро ненавиждам някакви неща, които се случват, в, чрез и от нея. Просто виждам как много умело затриваме природата и не умеем да пазим. Дори, както е в правото – бездействието може да бъде виновно и ние, според мен упражняваме едно виновно бездействие спрямо природата и животните. -Още не съм гледал филма, но романът е жесток. Много ме впечатли начинът, по който е написан “Възвишение” – този някак си архаичен стил, защото той не е живял в това време и се замислих за това, колко проучване му е коствало всичко, дори и чисто лингвистично да докара това усещане за времето, в което се развива действието. Има заложени много философски елементи, които ми допаднаха – за взаимоотношенията между хората и за проблемите на времето тогава, много хубава книга. – В интерес на истината малко ме дразни, защото е много празно цялото това нещо – някакви хора стават популярни, заради снимките си, или заради някакви глупости. Не знам, не го възприемам много, но в същото време осъзнавам колко голяма част от живота ни е станало това, дори в нашия бизнес. – Много често не си дават сметка, даже голяма част от изпълнителите вдигат ръце и не смятат, че носят отговорност. Според мен по-скоро отговорност носят медиите, затова че разпространяват неща, които не биха научили младите на нещо смислено. Един артист не би трябвало да ограничава себе си заради чувството за отговорност. Нямам нищо против комерсиалната музика, може би моето изкуство просто е такова, че е трудно да му се сложи етикет комерсиално, но ми допадат много от актуалните поп парчета. Има един изпълнител, който наскоро открих – Чарли Пут, който прави готина музика. – Въздържам се от коментар. – Случвало се е, да, но умело съм избягвал от ситуация. Не е било често, или поголовно, но има случаи, в които са ме нападали, в такива моменти по-скоро ми става смешно. На една Нова година нещо ме бяха заклещили три-четири момичета в коридора на един хотел и беше доста неловко, но се справих, успях да се измъкна и да се заключа в стаята си. Да кажем, че не бяха мой тип! – Не, в момента няма жена до мен, но едно от най-важните качества, които търся е откровеността. Даже в момичетата, с които съм имал взаимоотношения досега – едно от нещата, които ценя до ден-днешен в тях е тази откровеност и чисти отношения. – Не съм излизал никога с такова момиче, няма как! Никакъв шанс, граничи с невъзможното. Това е съвършено в разрез с моите представи за момиче. – Майка ми е най-великият човек, когото познавам. Тя е учителка по български и литература, но и мой учител в живота, обичам я страшно много! – Да се отнасям добре към хората. Доброто отношение отваря много врати. – В “Рейнбоу айс” на група “Рейнбоу” се пее: “Любовта трябва да е просто нещо, като прошепване на брега на морето, без сложни думи, които не можем да защитим…”", "date": "2018.05.20", "title": " Славин Славчев: Няма как да ходя с момиче, което слуша попфолк\t\t\t"}
{"url": "https://trud.bg/%d1%87%d1%83%d0%b4%d0%be%d0%b2%d0%b8%d1%89%d0%b5%d1%82%d0%be-%d1%81%d0%b5-%d0%b3%d0%be%d1%82%d0%b2%d0%b8-%d0%b7%d0%b0-%d0%b8%d1%81%d1%82%d0%be%d1%80%d0%b8%d1%87%d0%b5%d1%81%d0%ba/", "text": "Най-големият самолет в света (по размах на крилете) – Stratolaunch, се готви за първия си демонстративен полет. Той може да бъде изпълнен още това лято, стига машината да премине успешно предстоящите й преди това три наземни теста. Два такива самолетът вече изпълни. Stratolaunch бе показан на света преди година, когато за първи път напусна хангара в Калифорния, в който бе сглобен. Самолетът е изграден почти изцяло от композитни материали. Той е двукорпусен и се задвижва от шест реактивни двигателя Pratt & Whitney PW4056. Разработен е от компанията Stratolaunch Systems, създадена от бизнесмена Пол Алън. Той е един от основателите на “Майкрософт”, но по-късно продаде деля си в тази компания и се захвана с различни иновационни проекти. Stratolaunch не случайно е наричан “чудовището” – размахът на крилете му е 117,3 метра, или по-дълъг от футболно игрище, и по този параметър е единствен в историята. Височината му е 15,2 метра, дължината 72,5 метра, а теглото – 230 тона, или по-тежък от синия кит, сравнява сп. “Тайм”. Самолетът е създаден, за да извежда ракети-носители на голяма височина, от където те да стартират самостоятелно полета си към орбита. По този начин изстрелването на космически апарати ще стане чувствително по-евтино, като същевременно ще се намали броят на отложени и отменени пускове. Stratolaunch може да носи над 230 тона товар. До момента машината не се е откъсвала от земята, изпитанията досега бяха наземни, като при всяко се тества по-висока скорост на движение. В последното изпитание самолетът разви 74 километра в час, предстои да вдигне 130 километра в час, а на последния тест да достигне 220 километра в час. “Това е първият по рода си самолет и затова ще се стараем да бъдем предпазливи по време на тестовете и да поставим като приоритет безопасността на нашите пилоти, екипажи и персонал”, казва Джийн Флойд, главен изпълнителен директор на проекта.", "date": "2018.05.20", "title": " „Чудовището“ се готви за исторически полет (ИНФОГРАФИКА)\t\t\t"}
{"url": "https://trud.bg/%d1%82%d1%80%d0%b5%d0%bd%d1%8c%d0%be%d1%80%d1%81%d0%ba%d0%b0%d1%82%d0%b0-%d0%bb%d0%b5%d0%b3%d0%b5%d0%bd%d0%b4%d0%b0-%d0%ba%d1%80%d0%b8%d1%81%d1%82%d0%be%d1%84-%d0%b4%d0%b0%d1%83%d0%bc-%d0%bf%d1%80/", "text": "– Живях тук шест-седем години. Това е вторият град в света, където се чувствам у дома. Има много тайни пътеки, защото трафикът е невероятен. Чувствам го като втори дом и тук създадох вечни приятелства. Винаги се чувствам добре в Истанбул. – Имаме ли един час, за да ви разказвам? За мен това е едно от най-впечатляващите места на света. Културата тук е повлияна от Европа, от Африка, от Азия. Има толкова много забележителности. Някои са останали от елински времена, от римската империя, от отоманската империя също. Наричам Истанбул културната точка на пресичане, пълна с чудеса. Видял съм почти всичко. Истински интересно място за живеене и за посещение. – О, и с двете агитки се справям. Феновете на „Бешикташ“ дразнят другите им им казват: „Хей, Кристоф Даум принадлежи на нас! Ние за втори път го дадохме под наем на „Фенербахче“! Много е смешно. Феновете определено имат чувство за хумор. Но искам да ви подчертая, че имам добри отношения и с фенове на „Галатасарай“ и на „Тразбонспор“ също. Като цяло всички привърженици в Турция ме уважават. – Тогава „Галатасарай“ имаше уникален отбор. Беше създаден от футболисти, които дълго време бяха играли заедно. Точно това липсва на турския футбол – постоянство. В днешни дни имаме непрекъснати промени – на играчи, треньори, президенти. По онова време „Галатасарай“ постигна нещо голямо и го използва. Имаше микс. От една страна Попеску и Хаджи, от друга страна много силни турски футболисти, които изграждаха и националния отбор. Този „Галатасарай“ е доказателство колко е важно да си последователен и постоянен. А не непрекъснато да променяш, променяш, променяш… – Има голяма дупка в Европа. Погледнете кой печели Шампионската лига. Отбори от Висшата лига или Примера дивисион. Те имат безлимитни пари и страхотна организация в клуба. Особено „Барселона“. Английските отбори не са толкова силни в юношеските школи. Разчитат на отличните си скаути, но мисля, че на първо място е важно да имаш добра академия. Да създаваш млади силни футболисти. В това отношение „Барселона“ е примерът на най-високо ниво. И донякъде изключение, гледайки развитието на европейския футбол – клубовете с безкрайните пари като на Абрамович и на компании от САЩ, които правят невиждани инвестиции. В добавка идват, разбира се, парите от телевизията. Турция не би могла да се сравнява с тези мащаби. Нито с Висшата лига, нито с Бундеслигата, нито с Примера. Не е само въпрос на пари, а и на състезание. Честно трябва да кажем, че в момента тук е по-оспорвано. Но преди 10-15 години въпросът кой ще е шампион стоеше само между „Фенербахче“, „Галатасарай“ и „Бешикташ“. Имаше огромна разлика с останалите клубове. Сега се появиха силни отбори като „Истанбул ББ“, а „Трабзонспор“ пак е мощен. Силната конкуренция е важна за развитието на всяко първенство. Това се отплаща впоследствие на международната сцена. – Той дойде от футболистите. Много добре помня, че пуснах един малчуган, който се казваше Алпай. Взех го от школата. Беше централен нападател. Каза ми: „Тренер, ще дам всичко, което имам!“ Доверих му се и той вкара победния гол. Не празнувахме един ден, а цяла седмица. Беше невероятно. След това, когато станахме шампиони, улиците на Истанбул бяха целите в бяло и черно. Говорим много за карнавала в Рио, но тук беше по-атрактивно. Целият мост над Босфора бе пълен с хора. Бих поканил всеки да дойде и да го види с очите си. Думите ми не стигат, за да го разкажа истински. Имаш чувството, че са ти поникнали криле и ще започнеш да летиш. – Разбира се. Да го постигнеш с „Бешикташ“ беше повече успех на отбора. Клубът е като семейство. „Фенербахче“ е повече бизнес. С „фенерите“ си някак по-високо. Когато работих там, трябваше всеки миг да внимавам какво се случва. Спях само с едно затворено око. Другото винаги трябваше да е отворено. – Футболът винаги се развива. Вярвам в голямо бъдеще на Турция в играта. В страната се развива културата, икономиката, образованието, обществото, инфраструктурата. Ако не съм идвал две години в Истанбул, не мога да го позная. Винаги нещо се е променило. Така е и с футбола. Не само стадионите. Из цяла Турция се появиха отлични тренировъчни бази на много високо ниво. Стадионите предоставят комфорт от екстракласа. Има много добро обучение на треньорите, което с нищо не отстъпва на най-високите стандарти на УЕФА. Например турски треньори работят в „Галатасарай“, в „Бешикташ“, във „Фенербахче“, в „Трабзонспор“, в „Истанбул ББ“. Във всички водещи клубове. Преди 15-20 години това щеше да е невъзможно. Това означава, че нивото на турските треньори се е повишило. Те имат познания за тактика, стратегия. Имат и всички шансове да последват Фатих Терим, който успешно работи и в Западна Европа. Сигурно няма да се случи веднага. Но след десетина години ще е видно. Аз виждам колко бързо и правилно се развива турският футбол. Мога да кажа същото и за школите. – Аз го купих за „Байер“ (Леверкузен). Това е истината. Но не можах да работя с него. Защото в договора му бе записано, че трябва още половин година да остане в ЦСКА. След това дойде в „Байер“. Още тогава го искаха отбори от Висшата лига. И той направи фантастична кариера. – Винаги съм имал добри скаути. Събирам възможно най-много информация. Знаех колко гола е вкарал, колко удара е отправил, колко точни паса е дал и… така нататък. Но на първо място исках да разбера какъв е характерът му. Изпратих човек от „Байер“ да поживее в София няколко седмици. Никой не го знае това. Той трябваше да ми събере информация за личния живот на Бербатов. Какво е настроението му на тренировки, как общува със съотборниците си. Докладът ми допадна и реших да го купя. Тогава беше лесно, защото струваше 2-3 милиона евро. Исках, колкото може по-рано, Бербатов да дойде в „Байер“, защото в Леверкузен той можеше да се изгради като истински футболист от световна величина. Така и стана. – Българският футбол имаше много добър имидж, но той беше създаден по времето на комунизма. Тогава правителството, армията, полицията или не знам кой още помагаше за развитието и изграждането на големи клубове. Школите ви бяха пълни с таланти. Всичко идваше от правителството. Футболистите имаха допълнителна храна, допълнителни дрехи, всичко им беше екстра. Но от друга страна играчите прекарваха по 10-12 часа в училище и на тренировка. Много е просто. Вижте олимпийските игри и медалите. След края на комунизма спортът започна да върви надолу. До 2000 година всички спортове все още имаха наследството от комунистическото време. Така беше и в Румъния, и в други държави. След това всичко се счупи. Нещо се промени по негативен начин. Правителството се отдръпна. Спортът в училището почти изчезна. Инфраструктурата – също. И сега страни като България страдат наистина. Няма организация за младите, няма световни звезди. Вижте „Лудогорец“ – те играят с девет бразилци. Хората в „Лудогорец“ питат ли се дали са в Бразилия или в България? Но заради това „Лудогорец“ е много успешен. ЦСКА отново е силен. Това е добре. Има най-малко два силни отбора в България. Но ако ме питате, ще ви трябват още поне десет години, за да изградите на ново структурата. Тогава пак има шанс да създадете футболист като Христо Стоичков. Той е само един от примерите. Той израсна в България, разви се в България. Сега няма никой. Ако попитате за някой национал на България на масата, хората ще почнат да си шушукат на ухо: „Знаете ли някое име?“ Напълно различно е сега. България трябва да се преобрази, да стартира на ново, за да е успешна в спорта. И това ще стане след минимум 7-8 години. Клубовете предпочитат да взимат чужденци. Сигурно те имат някакви качества. Но аз бих предпочел повече да инвестирам в школите. Инвестиция в собствената академия е инвестиция в собственото бъдеще. – Винаги съм искал Лечков да имаше малко повече коса! Защото сигурно нямаше да вкара. По това време България имаше невероятен отбор, който играеше на високо ниво. Понякога се случва. Германия направи много грешки. Вижте този гол. Лечков и Томас Хеслер. Нашият е висок около метър и шейсет и пазеше Лечков. Това е една от причините да обичаме толкова много футбола. Никога нямаш гаранция как ще свърши. Гледах мача у дома. България имаше не само голям отбор, но и необходимия късмет. Без него никой не може да спечели. Но не може и само с късмет. България заслужаваше своята победа. – Румъния е развиваща се страна. Всичко се променя. Младите хора учат по два-три чужди езика. Използват модерни технологии. Бях изненадан от тази фанстастична държава. Бил съм в Крайова, в Брашов, в Клуж – из цялата страна. Разговарях с президенти, с мениджъри, треньори, играчи. За мен беше чест и опит да работя в Румъния. В края на деня трябва да кажа обаче, че не отговорих на очакванията. Страната се развива, но не беше готова за класиране на голям форум. Все още влиянието на „Стяуа“ и на другите големи е много силно. По-точно казцано – на техните президенти. Казах им така: „Вижте, аз съм независим. Не съм свързан с никой!“ А хората не харесваха тази независимост. В този кръг не виждах перспектива. Може би след години ще е различно. Ще се случат нови неща. Мисля, че още за Евро 2020 Румъния има голям шанс да се класира. В телефонни разговори с приятели разбирам, че там продължават да използват неща, които аз вкарах в Румъния. – Все едно да ме попитате, ако много пъти съм се женил, кой е най-добрият ми брак. Треньорът се влюбва напълно в клуба, не частично. Винаги съм стартирал работа, все едно ще е завинаги. Ако погледна в миналото, започнах в „Кьолн“. Фантастично време. Тогава бях с Тони Шумахер, Пиер Литбарски, Клаус Фишер, Мортен Олсен дори беше мой футболист. Там беше също и Томас Хеслер. Много от моите играчи станаха световни шампиони в Италия през 1990-а. После отидох в „Щутгарт“. Там спечелих първата си титла. Винаги когато нещо е първо, има огромно влияние върху спомените ти. После дойдох в Турция. Напълно различен свят. На летището ме чакаха повече хора, отколкото имаше на някои мачове в Германия. Цялото летище беше блокирано, защото аз идвах. Полицаите само ме молеха да бързам. Имаше десет хиляди души, едва ли можете да си го представите. Пътищата бяха блокирани. Казах си: „Дано всички тези хора дойдат и на стадиона.“ С моите турски приятели започнах да променям много неща. Първото важно нещо дойде от Юп Дервал, който е първият с огромен принос за развитието на турския футбол. След „Бешикташ“ отидох в „Байер“. Това беше най-доброто място от гледна точка на условия на работа. Инфраструктурата е отлична. Този отбор игра финал на Шампионската лига през 2002 година срещу „Реал“. Създадох го аз. Тимът достигна най-високото ниво на футбола. След това отново се върнах в „Бешикташ“, после в „Аустрия“ (Виена). Спечелих дубъл в Австрия. Отидох във „Фенербахче“ и два пъти ликувах с шампионската титла. След това се върнах в „Кьолн“. Отборът беше във втора дивизия и се примоли да помогна. Имам роднини в Кьолн и приех. Но ситуацията в клуба беше трагедия и накрая се борихме да не изпаднем и от втора лига. Създадохме нов тим, който успя да се завърне в елита на втората година. И после „Фенербахче“ пак се обади. Имах чувството, че там не съм свършил с работата. Имах прекрасно време. Проблемът беше, че клубът бе назначил двама спортни директори по едно и също време. Това никъде го няма. Все едно отбор с двама старши-треньори. Никъде не работи такава схема. Това е и причината да не станем шампиони, а имахме най-добрия отбор в сезона 2009/2010 година. Финиширахме втори и някой трябваше да е виновен. И това бях аз. – Не бях първият, който направи такава грешка. Правилно питате как е възможно? Да, възможно е. Като треньор бях тотално концентриран върху работата си. В този момент имах нужда от някой на пейката, който да контролира точно казуса с чужденците. Толкова бях фокусиран да отстраня „Лийдс“. До края на мача не се и замислих, че съм сбъркал. После босовете от УЕФА ми показаха правилата. Казах им: „Щях да съм щастлив, ако ги бях видял по-рано.“ Беше приключило. Бях направил грешката. Но не само аз съм отговорен за случилото се. Имам вина, разбира се, и я поемам. Не искам никой да бъде обвиняван. Трудна ситуация беше. Цял живот слушам за тази грешка и трябва да го приема. Ще кажа както за мача Германия – България в Щатите: „Понякога се случват гадости!“ – Бала беше невероятен, завършен футболист. Беше лидер. Можеше да чете играта. „Щутгарт“ биха били щастливи, ако днес имат футболист дори с 50 процента от качествата на Балъков. С Бобич и Елбер имаха вродена комуникация. След това се разделиха. Знам, че сега Балъков е треньор и съм сигурен, че ще успее. Има много футболни познания и ще ги предаде на поколенията. – Благодарен съм на всичко, което ми се е случило и каквото съм постигнал. Честно никога не съм имал оферта от „Реал“ (Мадрид). Работил съм в достатъчно големи отбори. Удоволствие и чест е да работиш във „Фенербахче“. Същото се отнася и за „Бешикташ“. Има толкова прекрасни места по света, които съм имал шанса да посетя. Затова благодаря на живота, че ми е дал да видя много. Помня позитивното, а не негативното. Гарантирам ви, че съм минавал и през ужасяващи неща. Но съм минавал. Затова винаги казвам на децата си и на себе си: „Винаги трябва да се изправиш още веднъж, след като си паднал!“ – Не! (Ха-ха). Това е екстрафилм. Нещо се случи в опредено време. Съжалявам за това. Извинявам се. След това аз рестартирах борбата за уважението, което хората ми показваха. След 2000 година имам фантастичен живот. Имам четири деца. Семейството ми е фантастично. След 2000 година спечелих повече трофеи, отколкото преди това. Започна най-успешната част от живота ми. Навсякъде ме посрещаха топло. В живота стават грешки и трябва да се учиш от тях. Да се върнеш по-силен и да не ги повтаряш. Това се отнася за мен. Водя успешен живот, честно! – Германия винаги е един от фаворитите. Лесно би трябвало да мине груповата фаза. Ще видим кой е следващият съперник. Да стигнеш до полуфинал е голям успех. Зависи от формата в конкретния ден и от детайли като например дали всички титуляри са здрави. Може да се стигне до дузпи, може да има контузии. От друга страна – каква е атмосферата в отбора точно този ден. Винаги има много малки детайли, които са част от живота. Мисля, че Бразилия след провала на своето световно първенство ще е много мотивирана да стигне до финала. Вижте развитието на Аржентина – стъпка по стъпка. Става все по-силна. Испания успешно извървя периода на обновяване на отбора. Франция също е класен тим. Вече не вярвам на Англия. Винаги съм прогнозирал, че англичаните ще играят поне на полуфинал и после хората ми се смеят. Затова не ме питайте за тях, макар че имат добър отбор. Винаги има и изненада. Защо да не бъде Колумбия например? Такава беше преди Чили. Сега Исландия е много интересна. Винаги има един аутсайдер, който излиза на сцената, за да се изправи срещу статуквото. На Мондиал 2002 например Южна Корея отиде на полуфинал и загуби с 0:1 от Германия след гол на Михаел Балак. – Винаги съм харесвал Мексико. Фантастична техника, креативност. Имат много добра защита. И тук ще кажа като за Англия. Винаги е кандидат да стигне поне до четвъртфинал. Обикновено минава групата и след това изчезва. В Бундеслигата, във Висшата лига, в Примера дивисион все има мексиканец, който прави сериозно впечатление. Мексико е аустайдерът-фаворит. – Винаги може. Мексико не зависи само от един играч. Чичарито е великолепен футболист, който може да прави разлика. Но покрай него има още много. Ще е трудно на Германия. Това е първият мач на сезона. Никой не знае какво ще се случи. След три-четири мача можеш да има впечатление за отбора. Но в началото? Определено не бих искал първият ми мач да е срещу Мексико. Ще е трудно. – Сигурен съм, че най-доброто ми време ще дойде. Говоря с няколко клуба и федерации. Имам интерес да работя като национален треньор. Харесва ми и периода на неизвестността. Благодарен съм за всичко, което постигнах досега. От друга страна съм любопитен и гладен за следващото предизвикателство.", "date": "2018.05.20", "title": " Треньорската легенда Кристоф Даум пред “Труд”: Трябва да рестартирате спорта си"}
{"url": "https://trud.bg/%d0%bf%d1%82%d0%b8%d1%86%d0%b8-%d0%b8-%d0%bf%d0%be%d0%ba%d1%8a%d1%89%d0%bd%d0%b8%d0%bd%d0%b0-%d0%b8%d0%b7%d0%b3%d0%be%d1%80%d1%8f%d1%85%d0%b0-%d0%bf%d1%80%d0%b8-%d0%bf%d0%be%d0%b6%d0%b0%d1%80-%d0%b2/", "text": "25 птици са изгорели при пожар в пристройка на къща в Исперих. Сигналът за огнената стихия е подаден към 2,30 часа в събота. Намесата на пожарникарите ограничила разрастването на пожара и била спасена къщата на семейството. Изгорели са обаче 80 кв. покрив на пристройката, вратите и прозорците й, покъщнина, като 3 гардероба, 2 маси, яромелка, косачка, 3 велосипеда и други, които се съхранявали в помещенията там. Към момента не се съобщава причината за пожара. Предполага се, че е станало късо съединение, но пожарът все още се разследва. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.05.20", "title": " Птици и покъщнина изгоряха при пожар в Исперих"}
{"url": "https://trud.bg/%d1%82%d1%80%d1%8a%d0%bc%d0%bf-%d1%81%d0%b5-%d1%87%d1%83-%d1%81-%d0%bf%d1%80%d0%b5%d0%b7%d0%b8%d0%b4%d0%b5%d0%bd%d1%82%d0%b0-%d0%bd%d0%b0-%d1%8e%d0%b6%d0%bd%d0%b0-%d0%ba%d0%be%d1%80%d0%b5%d1%8f-%d0%bf/", "text": "Южнокорейският президент Мун Дже-ин и президентът на САЩ Доналд Тръмп днес обсъдиха по телефона бъдещето на планираната американско-севернокорейска среща на върха след заплахата на Пхенян да се откаже, предаде Ройтерс. В телефонния разговор, продължил около 20 минути, двамата лидери са обменили мнения за неотдавнашните реакции на Северна Корея, съобщи президентската канцелария в Сеул без повече подробности. “Двамата лидери ще работят в тясно и неотклонно сътрудничество за успешното реализиране на срещата на върха Северна Корея-САЩ, насрочена за 12 юни, включително предстоящата среща на върха Южна Корея – САЩ”, гласи съобщението. Мун и Тръмп ще се срещнат във вторник, 22 май, във Вашингтон, преди севернокорейският лидер Ким Чен-ун да се срещне с Тръмп на 12 юни в Сингапур. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.05.20", "title": " Тръмп се чу с президента на Южна корея преди срещата с Ким Чен-ун"}
{"url": "https://trud.bg/%d0%b7%d0%b0%d0%b5%d0%b2-%d0%b8%d0%bc%d0%b5%d1%82%d0%be-%d1%80%d0%b5%d0%bf%d1%83%d0%b1%d0%bb%d0%b8%d0%ba%d0%b0-%d0%b8%d0%bb%d0%b8%d0%bd%d0%b4%d0%b5%d0%bd%d1%81%d0%ba%d0%b0-%d0%bc%d0%b0%d0%ba%d0%b5/", "text": "Република Илинденска Македония е име с времево определение, което се позовава на конкретни дати от миналото и е реална възможност за компромис, който отговаря на интересите на двете страни. Очакваме предложението да бъде разбрано и ще осигури по-широка подкрепа в Атина. Това се казва в декларация на македонското правителство, съобщи  . “С това име ние извършваме пълно разграничаване с региона на Македония в Гърция. Разграничение във всеки един аспект. Илинденското въстание е съвместна борба на многоетническия ни народ за социални права и свободи. И няма никакви териториални претенции, към която и да е съседна страна, включително Гърция. Това е същата борба и през 1903 г., и през 1944 г.”, се посочва в правителственото изявление. В него се добавя, че Република Македония и гражданите й нямат никакви териториални претенции и потвърждават ненарушимостта на границите и уважение към наследството на Гърция и нейния народ. “Правителството на Република Македония ще продължи преговорите с правителството на Република Гърция, докато не бъде постигнато окончателно решение на 25-годишния спор. Никога не сме били по-близо до решение и приятелството между двете страни и двата народа никога не е било по-голямо. Ще положим всички усилия, за да извлечем максимална полза от този положителен исторически момент за двете страни”, заявява македонското правителство. “Република Илинденска Македония” е вариантът, който са обсъдили премиерите на двете страни по време на срещата на върха ЕС-Западни Балкани в София на 17 май. Гърция обаче отхвърли това име днес. От кабинета на премиера Алексис Ципрас искат име съдържащо географско определение. В изявлението от канцеларията на гръцкия премиер се посочва, че Атина приветства достигнатото от Скопие разбиране, че „решението за името не може да съществува без приемането на erga omnes име, т.е. за цялостна употреба“. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.05.20", "title": " Заев: Името “Република Илинденска Македония” отговаря на интересите на двете страни"}
{"url": "https://trud.bg/%d0%b7%d0%b0%d0%b4%d1%8a%d1%80%d0%b6%d0%b0%d0%bd%d0%b8%d1%8f%d1%82-%d0%b7%d0%b0-%d0%b1%d0%bb%d1%83%d0%b4%d1%81%d1%82%d0%b2%d0%be-%d1%81-%d0%bc%d0%b0%d0%bb%d0%be%d0%bb%d0%b5%d1%82%d0%bd%d0%b8-%d0%b4/", "text": "Мъжът, който в петък бе задържан по обвинение за блудство с две малолетни деца в столично училище, остава за постоянно в ареста, е решил Софийският градски съд на заседание днес при закрити врата. За мярката съобщи адвокатът на обвиняемия, предаде БТА. Обвинението срещу мъжа е за престъпление по чл. 149, ал. 5, за което НК предвижда наказание “лишаване от свобода” от пет до 20 години. Градският прокурор на София Емилия Русинова вчера посочи, че досъдебното производство е образувано в петък. “Съдът постанови, че няма основание да бъде определена по-лека мярка на лицето и остава същата, която е наложена”, каза Петър Георгиев, адвокат на обвиняемия. Той обясни, че тезата на съда е, че именно неговият клиент е извършил престъплението, за което е обвинен. По думите му обвиняемият категорично отрича да е извършвал блудствени действия и е бил задържан поради “нелепо стечение на обстоятелствата и преекспониране на цялата историята”. Адвокатът заяви, че неговият клиент твърди, че при първите разпити бил подложен на физическо насилие и затова признал. Георгиев добави, че клиентът му все още не си е извадил медицинско свидетелство и призна, че няма видими белези от подобно насилие. Петър Георгиев информира, че обжалването на постоянната мярка за неотклонение “задържане под стража” ще бъде на 29 май от 10.00 часа. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.05.20", "title": " Задържаният за блудство с малолетни деца в столично училище остава в ареста"}
{"url": "https://trud.bg/%d1%81%d1%82%d0%be%d0%bb%d0%b8%d1%87%d0%bd%d0%b0-%d0%be%d0%b1%d1%89%d0%b8%d0%bd%d0%b0-%d1%81%d0%b5%d0%b7%d0%b8%d1%80%d0%b0-%d0%b8%d0%bd%d1%81%d1%82%d0%b8%d1%82%d1%83%d1%86%d0%b8%d0%b8%d1%82%d0%b5/", "text": "Столичната община е сигнализирала компетентните институции да установят кой е  , написа във фейсбук кметът Йорданка Фандъкова. “Показатели за качество на питейната вода, доставяна на потребителите на територията на Столична община, са в норма, това показват данните от лабораторните изследвания на “Софийска вода” АД. Не отговаря на истината разпространяваното анонимно съобщение в социалните мрежи, в което се твърди, че водата на София е с нарушено качество. Поискала съм от “Софийска вода” да публикуват данните от лабораторните изследвания, които се правят при денонощния мониторинг на водата”, пише Фандъкова. Възложила съм да бъдат взети допълнителни проби от различни точки от водопреносната мрежа и да се изследват по всички показатели за допълнително спокойствие на гражданите на София. Освен това всеки сигнал, който бъде получен, се предава за изследване в Лабораторно изследователския комплекс, който следи качеството на водата по целия ѝ път от язовирите „Искър“ и „Бели Искър“ до доставянето на потребителите, уточнтява кметът на София. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.05.20", "title": " Столична община сезира институциите да открият кой пусна дезинформацията за водата"}
{"url": "https://trud.bg/%d0%bd%d0%b0%d1%80%d0%be%d0%b4%d0%bd%d0%b8%d1%8f%d1%82-%d0%bf%d1%80%d0%b5%d0%b4%d1%81%d1%82%d0%b0%d0%b2%d0%b8%d1%82%d0%b5%d0%bb-%d0%be%d1%82-%d0%b1%d1%81%d0%bf-%d0%b7%d0%b0-%d0%b1%d1%8a%d0%bb-2/", "text": "На 21 май, от 16.00 до 18.00 часа народният представител от „БСП за България“ Стоян Мирчев и общинският съветник в Столичния общински съвет Альоша Даков ще бъдат на разположение на гражданите в приемната на БСП в ж.к. “Дианабад” бл. 17 (срещу магазин „BMB“).", "date": "2018.05.20", "title": " Народният представител от „БСП за България“ Стоян Мирчев и общинският съветник Альоша Даков ще проведат приемна за граждани в София"}
{"url": "https://trud.bg/%d1%81%d0%bf%d0%b5%d1%88%d0%bd%d0%b8-%d0%bc%d0%b5%d1%80%d0%ba%d0%b8-%d0%b7%d0%b0-%d0%ba%d1%80%d0%b8%d0%b7%d0%b0%d1%82%d0%b0-%d1%81-%d0%b1%d0%be%d0%ba%d0%bb%d1%83%d0%ba%d0%b0-%d0%b2-%d0%ba%d1%83%d0%b1/", "text": "Фирмата, която извършва сметосъбирането в Разград и Исперих, пое временно и разчистването на натрупаните отпадъци в населените места в община Кубрат, която обяви бедствено положение заради спряното извозване на боклука. Спешната мярка за освобождаване на преливащите контейнери е резултат от разговори на областния управител Гюнай Хюсмен с представители на фирма „Еф Си Си България”, която обслужва другите две общини, уточниха от областната управа в Разград. Проверката в населените места в Кубратско е показала, че фирмата, която има договор за сметоизвозване е почистила само две населени места, а в останалите кметовете са създали организация сами да извозват боклука. Както „Труд” съобщи, до кризата и обявяване на бедственото положение в Кубрат се стигна, след като фирмата, която има договор за дейността от 2015 г., спря през април чистенето. Причината била воденето на дела за неуредени финансови отношения между нея и общинското кметство. От Областната управа в Разград допълниха, че в Кубрат обсъждат трайно решаване на проблема. Вариантът бил да се създаде общинско звено за сметосъбиране, да се закупят 2 машини и се наемат 4-5 работници. Това предложение щяло да бъде направено на сесия на Общинския съвет-Кубрат на 22 май. Ще се обсъжда и вариант за краткосрочен договор със сметосъбираща фирма до създаването на общинско звено. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.05.20", "title": " Спешни мерки за кризата с боклука в Кубрат\t\t\t"}
{"url": "https://trud.bg/%d1%83%d1%87%d0%b5%d0%bd%d0%b8-%d0%b8%d0%b7%d0%b2%d0%b0%d1%8f%d1%85%d0%b0-%d0%bd%d0%b0%d0%b9-%d0%bc%d0%b0%d0%bb%d0%ba%d0%b0%d1%82%d0%b0-%d0%bd%d0%b0%d0%bd%d0%be%d0%ba%d1%8a%d1%89%d0%b8%d1%87%d0%ba/", "text": "Френски учени изваяха най-малката нанокъщичка, през чиято входна врата не може да се промуши дори и молец, пише в. “Мейл он сънди”. Специалистите от института “Фемто” са използвали специална система с наноробот. Тя им е позволила да изваят къщичката върху върха на оптично влакно, дебело колкото човешки косъм – 75 микрона. Нанопостройката е с размер едва 20 микрометра, но притежава удивителни детайли, каквито има всяка къща – врати, прозорци, покрив. При работата над рекордния проект освен робот, учените са използвали насочен йонен лъч и устройство за впръскване на газ. За конструирането на къщичката е използвана и техниката на оригамито. Фокусираният йонен лъч играел ролята на ножица, с прецизност 2 нанометъра. Изданието припомня, че един нанометър се равнява на една милионна част от метъра. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.05.20", "title": " Учени изваяха най-малката нанокъщичка (СНИМКИ)"}
{"url": "https://trud.bg/%d1%86%d0%b8%d0%bf%d1%80%d0%b0%d1%81-%d0%bd%d0%b0%d0%bf%d0%b0%d0%b4%d0%b0%d1%82%d0%b5%d0%bb%d0%b8%d1%82%d0%b5-%d0%bd%d0%b0-%d0%ba%d0%bc%d0%b5%d1%82%d0%b0-%d0%bd%d0%b0-%d1%81%d0%be%d0%bb%d1%83%d0%bd/", "text": "Гръцкият министър-председател Алексис Ципрас осъди  . Той заяви, че нападателите са крайно десни екстремисти, които трябва да бъдат наказани, предава македонското електронно издание „Фактор“. „Тези, които атакуваха кмета на Солун Янис Бутарис, не са нито недоволни граждани, нито много на брой. Те са просто крайно десни екстремисти, които трябва да се изправят пред последствията от своите действия“, написа Ципрас на профила си в социалната мрежа „Туитър“ „Докато политическите сили позволяват крайно десни маргинали да се крият зад предполагаемото патриотично чувство, змията на фашизма пряко заплашва демокрацията“, допълни той АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.05.20", "title": " Ципрас: Нападателите на кмета на Солун не са недоволни граждани, а екстремисти"}
{"url": "https://trud.bg/%d0%bc%d0%bb%d0%b0%d0%b4%d0%b8-%d0%b0%d0%b2%d1%82%d0%be%d1%80%d0%b8-%d1%81%d1%80%d0%b5%d1%89%d1%83-%d1%87%d0%b0%d0%bb%d0%b3%d0%b0-%d0%bb%d0%b8%d1%82%d0%b5%d1%80%d0%b0%d1%82%d1%83%d1%80%d0%b0/", "text": "Петима млади поети и писатели учредиха общност с цел възраждане на поезията на малко известни или вече починали автори. Основната идея на създателите на “Иначе писано” е осъществяване на диалог между поколенията. “Целта беше на четения да не презентираме само себе си, а да актуализираме стиховете на неизвестни или вече позабравени автори и да ги вкараме в кръга на живата аудитория, за да могат отново да звучат”, разказа пред “Труд” един от създателите на общността Николай Генов. В “Иначе писано” към момента членуват петима души, всеки от които са занимава с нещо различно. Запознават се съвсем случайно. “С Атанас Янев, който сега завършва право, се запознах през приятел. Атанаска Илинчева вече беше завършила право, нея я познавах от гимназията. Бяхме основали ученически вестник. С Кристина Станкова се запознах съвсем случайно. Харесах й стиховете и й пратих покана за приятелство във фейсбук. Златина Тодорова ми беше колежка”, разказа Николай. На 6 октомври 2016 г. петимата младежи официално създават общността си, като затвърждават съществуването й и популяризират дейността й чрез фейсбук страницата “Иначе писано”. В нея те публикуват свои авторски текстове и разпространяват чужди, които харесват или са ги впечатлили по някакъв начин. Към момента страницата има близо 4 хил. последователи, а една от най-вълнуващите публикации през последните дни беше в памет на Боян Петров – стихотворението “Търсете българския алпинист” на Атанас Стоянов (1985), посветено на Христо Проданов. “Не познаваме автора, но много харесахме текста му. Искахме да достигне до повече хора”, споделиха пред “Труд” създателите на “Иначе писано”. Те разкриха и личното си отношение към драматичното събитие чрез текста на Атанаска Илинчева – “Да погледнеш през прозореца”. Идеята за общността идва на Николай след няколко посещения на литературни четения. “Почувствах се отвратен от “творческите среди”. Или поне това, което видях от тях. Хора с вирнати носове, които смятаха, че са Алфа и Омега на литературата. Събираха се на четения, за да си покажат нещата, след което си тръгваха и дори не слушаха останалите.” Нарекли общността си “Иначе писано” като форма на бунт, желание да кажат “не”: “Не на цялата подлизурковщина. Не на нещата, които не харесваш. И от които не искаш да бъдеш част. Не на конюнктурата. Не на тенденциозната литература. Масовата литература. Лесната литература. Макар че това звучи претенциозно. Чалга литературата. Това май най-добре описва нещата.” Защото вече има чалга литература и тя се лансира, смята Николай. “Ще излъжа, ако кажа, че си харесваме всичко. Понякога даже доста се караме. Страницата е разнолика. На нея се преплитат различни стилове и виждания. С допирни точки. Те понякога предизвикват спорове между нас. Но и това е ценен опит. Изграждащо е”, казва Николай Генов.", "date": "2018.05.20", "title": " Млади автори срещу „чалга литературата“\t\t\t"}
{"url": "https://trud.bg/%d0%b0%d1%82%d1%80%d0%b0%d0%ba%d1%86%d0%b8%d1%8f-%d0%bd%d0%b0-%d1%80%d0%b5%d0%bb%d1%81%d0%b8-%d0%b1%d0%b4%d0%b6-%d0%bf%d1%83%d1%81%d0%ba%d0%b0-%d0%bf%d0%b0%d1%80%d0%b5%d0%bd-%d0%bb%d0%be%d0%ba%d0%be/", "text": "На 2-и юни (събота) „БДЖ – Пътнически превози” ЕООД ще предостави възможност за пътуванe с парен локомотив на всички свои клиенти, които проявяват интерес към ретро подвижния състав, съобщиха от компанията. Възстановеният отново за движение парен локомотив от серия 01.23 ще направи два курса между София и Банкя с пътническа композиция, за която всеки любител ще има възможност да си закупи билет. Инициативата е организирана с цел да се популяризира историческото наследство на националния железопътен превозвач. Първият влак от София до Банкя ще тръгне от Централна гара София в 09:50 ч. В обратното направление композицията с ретро локомотива ще потегли от гара Банкя в 13:10 ч. Вторият влак от София до Банкя ще замине от София в 14:30 ч. В обратната посока влакът ще тръгне от гара Банкя в 17:30 ч. Атракционните влакове ще имат по пет пътнически вагона, като билетите за тях ще се продават предварително и ще бъдат със задължителна резервация на седящи места. Цената на билет за влак с парния локомотив № 01.23 между София и Банкя ще бъде 18.00 лв. за пътуване в двете посоки (с включени запазени места). Децата до 7-годишна възраст ще пътуват безплатно без да ползват отделно седящо място. Възрастта на децата ще се удостоверява с акт за раждане или копие от него при закупуване на билети. Националният железопътен превозвач напомня, че децата на възраст до 10 години задължително пътуват с придружител. Продажбата на билети и резервацията на запазени места за пътуване с атракционните влакове ще се извършва предварително, като ще започне от утре (21-и май). Билети могат да бъдат закупени от билетните каси за предварителна продажба на Централна гара София, гара Банкя, както и от железопътните бюра в гр. София, намиращи се в Центъра за комплексно транспортно обслужване на населението (ЦКТОН) в НДК и на ул. „Гурко” № 5. Парният локомотив от серия 01.23 е произведен в локомотивната фабрика SLM Winterthur, Швейцария през 1935 г. и е представител на най-масовата серия бързоходни локомотиви в историята на българските железници. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.05.20", "title": " Атракция на релси: БДЖ пуска парен локомотив между София и Банкя"}
{"url": "https://trud.bg/%d1%82%d0%be%d0%bc%d0%b8%d1%81%d0%bb%d0%b0%d0%b2-%d0%b4%d0%be%d0%bd%d1%87%d0%b5%d0%b2-%d0%b8-%d1%81%d1%8a%d0%bf%d1%80%d1%83%d0%b3%d0%b0%d1%82%d0%b0-%d0%bc%d1%83-%d1%81%d0%b5-%d0%b4%d0%b5%d0%b3%d0%b8/", "text": "Вицепремиерът Томислав Дончев и съпругата му се появиха тежко въоръжени по време на карнавала на хумора в Габрово. Двойката се бе маскирала като емблематичните герои Морфей и Тринити от филма с Киану Рийвс “Матрицата”. Дончев събра погледите на габровци, предрешен като тъмнокожия Морфей, въоръжен с тежко автоматично оръжие и с дълъг шлифер. Съпругата му пък се беше въоръжила с пистолети и кожено яке, информира  За поредна година карнавалът в столицата на хумора и сатирата Габрово събра хиляди гости от страната и чужбина. Мотото на празника този път беше “Габрово – Мой малък Брюксел”. В карнавалното шествие се включиха над 2 000 участници, а 5-метровите емблематични макети на известни личности бяха една от най-големите атракции за зрителите. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.05.20", "title": " Томислав Дончев и съпругата му се дегизираха като Морфей и Тринити от “Матрицата”"}
{"url": "https://trud.bg/%d0%b8%d1%80%d0%b0%d0%bd-%d0%b8-%d0%b3%d1%8a%d1%80%d1%86%d0%b8%d1%8f-%d0%bf%d0%be%d0%b4%d0%bf%d0%b8%d1%81%d0%b0%d1%85%d0%b0-%d0%bc%d0%b5%d0%bc%d0%be%d1%80%d0%b0%d0%bd%d0%b4%d1%83%d0%bc-%d0%b7%d0%b0/", "text": "Иран и Гърция днес подписаха меморандум за взаимно разбирателство в сферата на транспортното сътрудничество. Това се казва в изявление на Иранската организация за управление на транспорта и пътното движение, предаде  Меморандумът бе подписан от ирански представители и представители на министерството на инфраструктурата и транспорта на Гърция, е посочено в съобщението на организацията. Споразумението предвижда облекчаване на осъществяването на транспортните операции между страните за подобряването на икономическото развитие на двете страни. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.05.20", "title": " Иран и Гърция подписаха меморандум за транспортно сътрудничество"}
{"url": "https://trud.bg/%d1%87%d0%b5%d1%80%d0%b5%d1%88%d0%b8-%d0%b7%d0%b0-6-%d0%bb%d0%b5%d0%b2%d0%b0-%d0%ba%d0%b8%d0%bb%d0%be%d1%82%d0%be-%d0%bd%d0%b0-%d0%bc%d0%b0%d0%b3%d0%b8%d1%81%d1%82%d1%80%d0%b0%d0%bb%d0%b0%d1%82%d0%b0/", "text": "Магистралните черешари продават край пътя, близо до Благоевград хрущялки и чернушки за 5 и 6 лева килото, видя репортер на “Труд”. Снимки: Ц.Томчев АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.05.20", "title": " Череши за 6 лева килото на магистралата край Благоевград"}
{"url": "https://trud.bg/%d1%83%d0%b6%d0%b0%d1%81-%d1%84%d0%b5%d0%bd%d0%be%d0%b2%d0%b5-%d0%bd%d0%b0-%d1%86%d1%81%d0%ba%d0%b0-%d0%b8-%d0%bb%d0%be%d0%ba%d0%be-%d0%bf%d0%b4-%d1%81%d0%b5-%d0%b1%d0%b8%d1%85%d0%b0-%d0%bd/", "text": "Здрав бой заформиха фенове на ЦСКА и “Локомотив” (Пловдив). Грозните сцени се разиграха в зала “Колодрума” по време на галавечер под тепетата. Ситуацията ескалира след боксовия мач между Виктор Николов, представител на агитката на “смърфовете”, и Владислав Кънчев от “червената” фракция “Animals”. Николов спечели по точки, което вбеси софийската агитка. Последва меле, в което бяха включени столове, пиротехнически изделия, маси и други предмети. В боя участвали 300 души, а схватката била осуетена от дошлите полицейски патрули. 8 са задържаните, а 7 униформени са пострадали при акцията.", "date": "2018.05.20", "title": " Ужас: Фенове на ЦСКА и “Локо” (Пд) се биха на галавечер в Пловдив"}
{"url": "https://trud.bg/%d0%bc%d0%b0%d0%ba%d0%b5%d0%b4%d0%be%d0%bd%d1%81%d0%ba%d0%be%d1%82%d0%be-%d0%bf%d1%80%d0%b0%d0%b2%d0%b8%d1%82%d0%b5%d0%bb%d1%81%d1%82%d0%b2%d0%be-%d0%bf%d1%80%d0%b5%d0%b4%d0%bb%d0%be%d0%b6%d0%b5/", "text": "Македонското правителство смята, че новото предложение за име, с което да се преименува Македония, отговаря на условието за съставно наименование с хронологическо определение и е реалистична възможност за постигане на решение, предаде МИА. Според правителството на Македония името “Република Илинденска Македония” съдържа “хронологическо определение”, което го свързва с конкретни исторически дати. Македонският кабинет очаква предложението да бъде посрещнато с широка подкрепа в Атина. “Това име прави ясно разграничение от района Македония в Гърция, разграничение от всяка гледна точка. Илинденското въстание е съвместна борба на нашата мултиетническа нация за социални права и свободи. И не предявява никакви териториални претенции към която и да било съседка, включително Гърция”, се заявява в правителственото изявление. Република Македония и нейните граждани, се добавя в съобщението, нямат териториални амбиции, те уважават принципа на непромяна на границите и наследството на гръцкия народ и на Гърция. “Правителството на Република Македония ще продължи да преговаря с правителството на Гърция до намирането на крайно решение на 25-годишния спор. Никога не сме били по-близо до решение, а приятелството между нашите две страни и два народа никога не е било по-близко”, се посочва още в изявлението. Преди това гръцкото правителство насърчи Македония да продължи да търси взаимно приемливо решение с географско или хронологическо определение в съответствие с пакета предложения на специалния пратеник на ООН Матю Нимиц. Почти всички опозиционни партии в Гърция се противопоставиха на идеята бившата югорепублика занапред да се нарича “Република Илинденска Македония”. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.05.20", "title": " Македонското правителство: Предложението “Република Илинденска Македония” съдържа “хронологическо определение”, приемливо за двете страни"}
{"url": "https://trud.bg/%d0%b4%d0%b8%d0%bc%d0%b8%d1%82%d1%8a%d1%80-%d1%86%d0%b0%d0%bd%d1%87%d0%b5%d0%b2-%d1%83%d1%81%d0%bf%d0%b5%d1%85%d1%8a%d1%82-%d0%bd%d0%b0-%d1%81%d0%b5%d1%89%d0%b0%d1%82%d0%b0-%d0%b2-%d1%81%d0%be%d1%84/", "text": "Срещата на върха ЕС-Западни Балкани, след 15 години, успя отново да извади на преден план темата за европейското бъдеще на Западните Балкани. Шестте държави от региона получиха втори шанс чрез Софийската среща. Това постоянният представител на България в ЕС Димитър Цанчев по  . „Обединението на европейските лидери около това, че държавите от Западните Балкани имат ясна европейска перспектива е важен резултат, защото следва да се разглежда на процесите, които текат в Европа. Често пъти се правят сравнения с предишния форум в Солун. Не можем да не си дадем сметка обаче, че форумът в Солун се проведе на вълната на еуфорията от последното пето разширяване, в което участваха 10-те държави от Източна и Централна Европа, част, от което, макар и с по-закъсняла дата, бяха и България и Румъния. Днес, 15 години по-късно, Европа е доста по-различна. Умората върху разширяването, фокусирането върху много сериозни вътрешни проблеми и изплуването на преден план в редица държави на евроскептични партии, доведе до това, че разширяването преди 1 година, когато България постави този приоритет беше изключително непопулярна тема в Европа. Успехът на Софийския форум се състои в това да извади тази тема, да обедини държавите-членки около нея, да наложи тази тема като начало на процес, който тръгва от София“, обясни Цанчев. Цанчев коментира съмненията, че присъединяването на страните от Западните Балкани няма да бъде приоритет на следващите председателства на Съвета на ЕС: „Естония, България и Австрия са част от едно председателско трио в рамките, на което се провеждат срещи. В рамките на тези срещи, ние имаме уверението на австрийската страна, че този приоритет на Българското председателство ще бъде запазен и продължен. Със Софийската среща ние имаме гаранции, че този приоритет ще продължи да се развива, защото в Софийската декларация като анекс са включени конкретни инициативи, които оттук нататък ще работят, както държавите членки, така и страните Западните Балкани. Също така на срещата участваха представители на европейските и световните финансови институции, които се ангажираха с конкретно финансиране“. Според него проблемите между държавите на Балканите не са непреодолими и не биха попречили на европейското интеграция на всички страните от Западните Балкани: „Един от основните уроци от целия процес на възникване и развитие на ЕС е преодоляването на конфликтите, които участват в Съюза. Да, на Балканите има много история, но на Балканите има и успешни примери как тази история не пречи на интеграцията на държавите членки. Нима между България и Гърция имаше по-малко проблеми?“. От публиката в студото беше зададен въпрос относно икономическите санкции на САЩ спрямо ЕС и как те ще се отразят на Съюза. Цанчев отговори, че всички държави членки на ЕС искат да се запази всеобхватното споразумение по иранската ядрена програма и добави: “Второ – държавите членки не желаят да влизат в търговска война, но няма да се съгласят и да преговарят под натиск. В случай, че временното освобождване на ЕС от страна на САЩ от наложените от САЩ мита, бъде направено неограничено по време, ЕС е готов да се ангажира в преговори, свързани с търговията с горива и по-специално с течен газ в доброволно регулаторно сътрудничество, което означава готовност да се преразгледат някои от действащите норми и правила, така че да се улесни достъпът на американски стоки до европейския пазар. В същото време, ЕС има възможности от своя страна да предложи контрамерки, ако очакванията не се сбъднат”. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.05.20", "title": " Димитър Цанчев: Успехът на срещата в София е, че обедини страните от ЕС по темата за Западните Балкани"}
{"url": "https://trud.bg/%d0%b1%d0%be%d1%8f%d0%bd-%d0%bf%d0%b0%d1%83%d0%bd%d0%be%d0%b2-%d0%bf%d0%be%d0%b4-4-%d0%b5-%d0%bf%d1%80%d0%b5%d0%b4%d0%bb%d0%be%d0%b6%d0%b5%d0%bd%d0%b8%d0%b5%d1%82%d0%be-%d0%b7%d0%b0-%d1%83%d0%b2/", "text": "Под 4% е предложението за увеличение на цената на топлинната енергия от 1 юли. Това каза на брифинг Боян Паунов, директор на Дирекция „Експлоатация“ в „Топлофикация София ЕАД“. „Това е моделът, който сме предложили на КЕВР за утвърждаване на цени от новия регулаторен период“, обясни той. „Единственo регулаторът може да каже каква ще бъде цената“, обяви Боян Паунов. „Това е предложение за цена за новия регулаторен период, който завършва на 30 юни 2019 година“, уточни той. „Мисля, че това е увеличение с около 82 лева с ДДС“, коментира Боян Паунов. От 5 юни започва ремонтната програма по топлопреносната мрежа в София, каза инж. Николай Колев, директор на Дирекция „Инвестиционна и ремонтна дейност“ в „Топлофикация София“ ЕАД. „В Централната градска част има 1000 км тръбопроводи, изградени в годините от 1957 до края на 80-те години. Те периодично се нуждаят от експлоатационна поддръжка“, обясни той. „Стремили се в максимално кратки срокове да бъде изпълняван ремонтът“, посочи инж. Колев. „За някои участъци е необходимо времето да бъде по-дълго“, допълни той. „Голяма част от ремонтите ще бъдат през август, когато София е по-празна. За да не се отразява работата ни толкова на живущите и потребителите на ТЕЦ София“, изтъкна Николай Колев. Инж. Николай Колев обясни още, че се предвижда подмяна на 20 км топлопроводи за тази година. Въпросът е дали ще можем да реализираме изцяло инвестиционната програма, каза той. „Нашите средства за подмяната са около 9 млн. лева“, уточни Колев. „За мрежа с такъв голям обем, с такава голяма дължина, е необходимо времето за ремонтите да не бъде кратко“, обясни инж. Колев. Той посочи, че топлопроводи ще бъдат подменяни в ж.к. „Младост“ 3, покрай Трета градска болница, ж.к „Света Троица“, Централна градска част. Ще се довършват и участъци в кв. „Обеля“. „Сигурно в някои участъци, независимо от желанието ни и екипите, времето за изпълнението на ремонтите да бъде по-дълго“, коментира Николай Колев. „Сигурно най-дългият ремонт ще бъде в ж.к. „Младост“, ще го уточним допълнително“, каза още той. „Нагласата ни е ремонтите да приключат до края на септември“, обяви инж. Колев.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.05.20", "title": " Боян Паунов: Под 4% е предложението за увеличение на цената на топлинната енергия от 1 юли\t\t\t"}
