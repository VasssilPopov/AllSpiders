{"url": "https://trud.bg/%d0%bf%d0%be%d1%80%d0%be%d0%b9-%d0%b2-8-%d0%be%d0%b1%d0%bb%d0%b0%d1%81%d1%82%d0%b8-%d0%b7%d0%b0%d1%80%d0%b0%d0%b4%d0%b8-%d1%86%d0%b8%d0%ba%d0%bb%d0%be%d0%bd%d0%b0-%d1%84%d0%b8%d0%bb%d0%b8/", "text": "Силен дъжд, предизвикан от циклона “Филип” , се изсипа над страната.  В 8 области бе в сила оранжев код – София, София област, Перник, Кюстендил, Благоевград, Пазарджик, Смолян, Кърджали. Жълт код бе въведен в 11 области. В тази връзка МВР свика кризисен щаб, който следи ситуацията. Бяха сформирани звена за 24-часово наблюдение на язовирите. От щаба увериха, че водоемите се поддържат така, че да има достатъчен свободен обем, който да поеме първоначалния приток на вода. На Северозапад речните нива сe повишиха, а една от реките с най-високо ниво е Берковска. Около София също има критични точки. Сред тях най-сериозно е положението в Мало Бучино. Там река Какач преля, заля мост и няколко къщи и се наложи евакуацията на един от жителите й. Само за денонощие в района на Берковица са се излели над 37 литра на квадратен метър, или около една трета от прогнозираното количество за целия декември. Наводнени бяха улици в Перник. В Кюстендилско, след подаден сигнал от кмета на с. Соволяно за черен цвят на р. Бистрица, се прави изследване на водата. През почивните дни се очакват валежи. Прогнозата е за жълт код в Благоевград, Пазарджик, Смолян и Кърджали.", "date": "2017.12.01", "title": " Порой в 8 области заради циклона „Филип”\t\t\t"}
{"url": "https://trud.bg/%d0%be%d0%b1%d1%89%d0%b8%d0%bd%d1%81%d0%ba%d0%b8-%d0%ba%d1%83%d0%ba%d0%bb%d0%b5%d0%bd-%d1%82%d0%b5%d0%b0%d1%82%d1%8a%d1%80-%d0%b1%d0%bb%d0%b0%d0%b3%d0%be%d0%b5%d0%b2%d0%b3%d1%80%d0%b0%d0%b4-%d0%bf/", "text": "Общински куклен театър- Благоевград представя премиерно спектакъла „Приказните разказвачи“ от Ана Попинс. Представлението ще се играе на 4 декември в салона на Куклен театър /в бившия Младежки дом/. Сценографията и костюмите са дело на Деница Аргиропулос, музиката е на Георги Красимиров- Герасим, а постановката на Борвелс. Актьорите Десислава Чардаклиева и Виктор Кападжиев ще представят пред малките зрители една забавна разходка из света на фантазията. Една история за обичта и приятелството, за доброто и злото, за разума и силата на чувствата. Неочакваната среща между двамата чудати герои ще пренесе малките зрители в удивителен приказен свят, за да им покаже, че никой не може да бъде по-силен от този, който носи вярата и любовта в сърцето си. Това е спектакъл за малки и големи, за деца и родители, за момчета и момичета и за всички, които обичат да ходят на театър. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.01", "title": " Общински куклен театър-Благоевград представят премиерно спектакъла „Приказните разказвачи”"}
{"url": "https://trud.bg/%d0%b1%d0%be%d0%b9%d0%ba%d0%be-%d0%b1%d0%be%d1%80%d0%b8%d1%81%d0%be%d0%b2-%d0%b7%d0%bb%d0%be%d0%bd%d0%b0%d0%bc%d0%b5%d1%80%d0%b5%d0%bd%d0%b8-%d0%b8-%d0%bd%d0%b5%d0%b2%d0%b5%d1%80%d0%bd%d0%b8-%d1%81/", "text": "„Колегите от БСП се опитват от всяко нещо да направят скандал и да прозвучи, че едва ли не правителството, което оглавявам аз, не дава пари за Зографския манастир и за „Александър Невски” – което е абсолютна глупост”, коментира премиерът Бойко Борисов  , който обяви, че левицата дава процедурата по приемането на Бюджет 2018 на Конституционния съд. Повод за решението на БСП било предложението на Васил Антонов за отпускане на 1,13 млн. лв. за храма „Александър Невски“ и Зографския манастир. То било прието, а после отхвърлено при окончателното гласуване вчера. На редовното си заседание в сряда Министерският съвет в присъствието на игумена на Зографската света обител архимандрит Амвросий ще отпусне необходимите средства за ремонта на южното крило на манастира „Свети Георги Зограф“ в Атон. Всякакви спекулации по темата от страна на БСП са злонамерени и неверни. Това каза премиерът Бойко Борисов след срещата си с българския патриарх Негово Светейшество Неофит по повод твърденията на социалистите, че управляващите не финансират ремонтите на светините. Борисов коментира, че проектът за ремонта на „Александър Невски“ е много сложен. „Трябва да се направи детайлна оценка на основите на покрива и чак тогава ще знаем 15, 16 или 20 млн. ще струва. Това ще струва много да се оправи „Александър Невски“. Но аз съм ги обещал парите, правителството ги е обещало.“, заяви премиерът във видеоизявление, публикувано на профила му във фейсбук. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.01", "title": " Бойко Борисов: Злонамерени и неверни са спекулациите на БСП по темата за ремонта на Зографския манастир"}
{"url": "https://trud.bg/%d0%bf%d0%be%d0%b4%d1%81%d1%8a%d0%b4%d0%b8%d0%bc-%d0%b2-%d1%81%d0%b0%d1%89-%d0%bd%d0%b0%d0%bc%d0%b5%d1%81%d0%b8-%d0%b5%d1%80%d0%b4%d0%be%d0%b3%d0%b0%d0%bd-%d0%b2-%d0%bf%d1%80%d0%be%d1%86%d0%b5%d1%81/", "text": "Търговецът на злато от турско-ирански произход Реза Зараб заяви пред съд в Ню Йорк, че турският президент Реджеп Ердоган разрешил трансакция в сложна схема за подпомагане на Иран да заобиколи наложени в миналото американски санкции и да харчи в чужбина печалбите си от износ на газ и петрол, предаде Ройтерс. В рамките на процеса, който още повече влоши отношенията между Анкара и Вашингтон, Зараб се призна за виновен в пране на пари в полза на Техеран с помощта на турската “Халкбанк”. Сред обвиняемите по делото са още 8 души, включително бившия турски министър на икономиката Ахмет Чаглаян, когото Зараб твърди, че подкупил с над 50 млн. евро. В пореден ден от процеса в Манхатън Зараб заяви, че научил от Чаглаян, че Ердоган –  тогава премиер, и бившият вицепремиер за финансите на Турция Али Бабаджан упълномощили турските “Зираат банк” и “ВакъфБанк” да прехвърлят средства в Иран. И двете банки отрекоха да са участвали в предполагаеми машинации. Според американската прокуратура Зараб и Мехмет Хакан Атила – служител на “Халкбанк” който също е задържан в САЩ, но пледира невинен, са превели стотици милиони долари в Техеран, заобикаляйки санкциите в периода 2010-2015 г. Ден по-рано Ердоган заяви, че Турция не е нарушавала американските санкции над Иран. Вчера премиерът Бинали Йълдъръм изрази надежда, че Зараб “ще се отметне от грешката си” и отново настоя, че случаят е политизиран. Според вицепремиера Бекир Боздаг върху обвиняемия е оказан натиск да направи фалшиви признания. Междувременно турската прокуратура започна разследване на обвинения, че семейството на президента Ердоган е прехвърли в офшорна сметка милиони долари, за да избегне данъци, като обяви, че има съмнения в достоверността на документите зад тези твърдения. Те бяха направени от лидера на основната опозиционна Народно-републиканска партия Кемал Кълъчдароглу, който съобщи по-рано тази седмица за превод на $14 млн. Семейството на Ердоган отрича и настоява в заведен в петък съдебен иск за компенсация от Кълъчдароглу в размер на $380 000.", "date": "2017.12.01", "title": " Подсъдим в САЩ  намеси Ердоган в процеса\t\t\t"}
{"url": "https://trud.bg/%d0%b2%d0%b8%d0%ba%d1%82%d0%be%d1%80-%d0%be%d1%80%d0%b1%d0%b0%d0%bd-%d0%b2-%d0%bd%d0%be%d0%b2-%d1%81%d0%b1%d0%bb%d1%8a%d1%81%d1%8a%d0%ba-%d1%81-%d0%b4%d0%b6%d0%be%d1%80%d0%b4%d0%b6-%d1%81%d0%be%d1%80/", "text": "Унгарският премиер Виктор Орбан се закани, че ще използва всичко по силите си, включително тайните служби, за да се бори с “усилията” на родения в Унгария американски милиардер Джордж Сорос да подрони авторитета му, предаде Ройтерс. В реакция Сорос заяви, че “Унгария при Орбан е станала далеч по-деспотична, отколкото е била в разгара на съветската окупация в Студената война”. “Той не може да ме достигне, но експлоатира и потиска опозицията в Унгария”, отбеляза финансистът. Поредният сблъсък бележи нова фаза в конфликта между двамата. Сорос е наричал Орбан “опасен автократ”, докато премиерът го обвинява, че се меси в унгарската политика с подкрепа за опозиционни движение. “Искаме различно бъдеще и мой дълг е да задействам всички възможни държавни инструменти, включително разузнаването, законен и публичен дебат. Заради това възложихме на спецслужбите да изготвят доклад за състава, дейностите и унгарското и европейско влияние на механизма на Сорос”, каза Орбан в интервю за общественото радио. Той съобщи, че докладът е готов и в него са включени неправителствени и други организации, спонсорирани от Сорос в Унгария и в други страни в Европа. Но не разкри други подробности от съдържанието на документа. В сърцето на конфликта е имиграцията, която Орбан отхвърля като ключова заплаха за Стария континент, докато Сорос се обявява за по-умерен подход и оказване на помощ за чужденците в Европа и у дома.  Управляващата в Унгария партия Фидес е изправена пред избори следващия април и Орбан – силен фаворит за трети последователен мандат, заяви, че очаква Сорос да работи в подкрепа на промигрантските политически опоненти. Фондацията на Сорос “Отворено общество” съобщи, че отваря в Унгария два центъра, които ще получат по $1 млн. тази и следващата година в помощ на местното образование, здравеопазване и борба с бедността. Но отрича в дневния им ред да бъдат включени миграция или избори.", "date": "2017.12.01", "title": " Виктор Орбан в нов  сблъсък с Джордж Сорос\t\t\t"}
{"url": "https://trud.bg/%d0%bc%d0%b0%d1%8f-%d0%bc%d0%b0%d0%bd%d0%be%d0%bb%d0%be%d0%b2%d0%b0-%d1%87%d1%83%d0%b2%d1%81%d1%82%d0%b2%d0%b0%d0%bc-%d1%81%d0%b5-%d1%83%d0%bd%d0%b8%d0%b7%d0%b5%d0%bd%d0%b0-%d0%b7%d0%b0%d1%80%d0%b0/", "text": "Депутатите от социалната комисия попариха надеждите на хората, че ще си получат заработените заплати. Става дума за онези работници, които заради наглото отношение на техните работодатели или заради фалит на предприятията, висят без заплати вече повече от 1 година. Това каза пред БТВ омбудсманът Мая Манолова. „Това са заплати, които те са си ги заработили, пари, които е доказано, че им се дължат, но заради това, че техният работодател реално е фалирал, те не могат да си получат парите. В такива случаи има един Фонд, с който държавата, или по-точно останалите работодатели, солидарно гарантират работниците на фалиращи предприятия, че ще си получат заработеното в рамките на 6 заплати. Но тук обикновено става дума за една, две или най-много три заплати, за около 1500 лв., които пари са налични в този Фонд. В него има 257 млн. събрани преди години, които пари някой някъде си ги стиска и не желае да ги даде на хората, които имат право на това“, каза Мая Манолова. По думите й социалният министър и неговото министерство са предложили окончателния вариант на текстовете, с които отрязват завинаги работниците с неплатени заплати. „Защото те предлагат парите да се изплащат само на тези, които имат 12-месечен срок от прекратяване на трудовото правоотношение до започване на производството по несъстоятелност от съда. Главна инспекция по труда в същото време по предложение на същия този социален министър трябва да започне работа по тези молби от 1 юли. Става дума за едни елементарни молби, които трябва да се подадат в съда и не става дума за приключване на производството по несъстоятелност, а просто за започване. Тоест, те трябва да пренесат данните от ревизиите, които и без това правят в момента, това им е работата на ГИТ, данните от ревизиите на един работодател трябва да ги пренесат в една молба до съда и аз твърдя, че за това не са им нужни повече пари или кадри“, допълни омбудсманът. Според нея всичко това е сглобка с цел хората да не си получат парите от Фонда за гарантиране на вземания: „Защото, докато започне да работи инспекцията от 1 юли, 12-месечният срок, който те предлагат за работниците, ще е изтекъл и нито един от тези, които в момента имат да вземат пари, няма да може да се включи в това искане. Това е жестоко и аз се чувствам изключително унизена и заради себе си и още повече заради работниците, които бяха обнадеждени от същите тези депутати, че ще си получат парите“. Тези промени в закона съм ги внесла от април, допълни Манолова. „Те ги обсъждаха първо в специална парламентарна комисия, после ги внесоха, после в социална комисия, за да стигнем до приемането на текстове, които казват – нито един работник, който в момента има да взема пари от некоректен, фалирал работодател, няма да ги получи от Фонда за гарантиране на вземанията. Този Фонд е за това. Това ме разплака в парламента, не става дума за нищо грандиозно, защото жалбите, които са подадени до мен част от тях са колективни, и всички са малко над 4000 души, които имат да получават заплати. Да предположим, че не всички са писали до омбудсмана. По данни на Инспекцията на труда неплатените заплати са до 30 млн. лв., т.е. има събрани 257 млн., които са във Фонда, и хората се надяваха, че ще стигнат до тях. Става дума максимум за 30 млн. на хора, които са си изработили парите и които имат право според европейското законодателство, защото българският закон транспонира европейска директива“, каза Мая Манолова. Тя допълни, че Европа е солидарна и Европа казва – когато един работник е работил честно, дължи му се заплата, но неговият работодател е фалирал, тогава го компенсират останалите работодатели от солидарен фонд. „Създаден е този фонд преди години, но тъй като от него пари не се харчат реално – средно изплатените пари са под 1 млн. лв., от 5 години вноски в този фонд не се събират. И сега, когато трябваше да се направи законодателство, което да даде достъп на хората до Фонда, финалното гласуване по предложение на министъра на труда и социалната политика в социалната комисия беше нито един работник да не получи нито стотинка от фонда. Обясняват го с подобни аргументи, че ГИТ нямала достатъчно капацитет да пусне едни молби до съда, за да започне процедура по несъстоятелност. Работниците нямат право да го направят и никой друг държавен орган няма ангажимент да го направи – това е огромната глупост в този закон, че работниците зависят от факта дали ще се открие производство по несъстоятелност срещу техния работодател, но като никой не подава молба, естествено, че такова производство няма да се открие“, допълни Мая Манолова. Тя каза, че е предложила омбудсманът да е институцията, която ще върши тази работа и не е искала допълнителни пари или хора, защото не са нужни, и не става дума за някаква сложна дейност.  „Социалният министър, вместо да застане зад работниците, застана зад чиновниците в ГИТ и депутатите по негово предложение приеха този текст. За да стигнем до това гласуване, съм провела десетки разговори“, поясни омбудсманът. Тя допълни, че е решила да започне отначало – написала е писма до председателите на парламентарни групи, Нинова е казала, че ще подкрепи предложенията. Разговаряла и с Хасан Адемов, който е готов да прегласува тези текстове преди да влязат в пленарна зала. „Остават лидерите на ГЕРБ, на ПГ на ГЕРБ, лидерът на ПГ на патриотите и лидерът на ПГ на Воля да застанат зад работниците. Освен, ако тези пари не са изчезнали. Тези които управляват фонда през цялото време обясняват, че това е най-добре управляваният фонд, но това не е инвестиционен фонд. Това е фонд, който трябва да плащана на работниците и след като не плаща, за какво управление говорим“, възмути се Мая Манолова. Тук сълзите нищо не решават. Тези, които вземат решенията, трябва да чуят аргументи, просто не ги интересува. Става дума за шивачките в Дупница, във Ветрен, за тези в търговската верига, за един мобилен оператор, за работници в Смолян, в Ямбол, в Русе, но не са толкова много и парите ги има“, допълни Манолова. Това не е подаяние, това не е лукс, това е хлябът на децата им, това е трапезата по Коледа или по Гергьовден, когато успеят да си ги вземат, коментира омбудсманът. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.01", "title": " Мая Манолова: Чувствам се унизена заради работниците, които бяха обнадеждени, че ще си получат парите"}
{"url": "https://trud.bg/%d0%bc%d0%be%d1%80%d0%b5%d1%82%d0%be-%d0%bd%d0%b5-%d0%b4%d0%b0%d0%b2%d0%b0-%d1%80%d0%b8%d0%b1%d0%b0-%d0%b7%d0%b0-%d0%bd%d0%b8%d0%ba%d1%83%d0%bb%d0%b4%d0%b5%d0%bd/", "text": "„Повече от 45 години съм в морето и знам, че след силна година следват няколко слаби”. Това прогнозира капитан Красимир Вангелов от Несебър пред “Труд” още преди няколко месеца. Тогава рибарите уловиха първите паламуди и решиха, че риба ще има. Да, ама не. Прогнозата на “Труд” за съжаление се сбъдна и тази година морските ще честват Никулден с шарани. “Прекалено бедна бе тази година на паламуд”, коментира несебърският капитан. Според него, това се дължи на атмосферните условия и храната. Тази пролет е била студена и затова, минавайки край нашите брегове, рибата не е хвърлила хайвера си, а го е задържала. “Тя има такова свойство – да задържа хайвера”, обясни Красимир Вангелов. Така, при положение, че хайверът е хвърлен късно, не е чудно че сега рибите са малко и маломерни. Няма и паламуд, който да изтиква рибата към брега. По принцип паламудът “пътува” край нашите брегове с 22 мили в час или с 44 км/ч, направо е като бърз скутер. Той избутва рибата към мрежите и сам пада в тях, но тази година просто го няма. Интересен факт е, че преди няколко дни именно паламудът е направил така наречения “девер”. Това няма нищо общо с роднинското понятие. Тъй като водата в Черно море все още е топла, понякога “царят на морето” решава да се върне. В това време пък другата риба, примерно барбунът, тъкмо да влезе в Мраморно море, и е принуден заради идващия насреща с бясна скорост паламуд да се върне обратно. Ситуацията се нарича “девер”. Паламудът естествено е малък- 500 грама, а на това движение, предизвикано от него, се дължи фактът, че последните дни рибарите са наловили доста барбун. “Както върви, ще си правим курбана за Никулден от замразена риба”, оплакаха се пред “Труд” преди броени дни риболовците от Ченгене скеле- рибарското селище край Бургас. Шаранът в момента на рибната борса “Краснодар” е 5-6 лева килото. “Важно е колко люспи има рибата, която се приготвя за Никулден”, разказа Димитър Янчев – Брадата, кмет на селището. Колкото люспи има – толкова пари ще имат банкерите. За рибарите пък обратното. Колкото люспи – толкова кръпки по панталона на рибаря. Това било проклятието на рибата – задето я лови морският вълк, разказва Брадата. За миналата паламудена есен, всички рибари си спомят с носталгия. Тогава мрежите и касите преливаха от чернокоп и паламуд. Чернокопът бе толкова мвного, че по едно време цената му на пазара стана рекордно ниска – стигна 2 лева. Преди десетина дни се появиха пасажите с риба, които чакаме толкова дълго тази есен, но времето сега се влоши. Това коментира за “Труд” Йордан Господинов, представител на Асоциацията на производителите на рибни продукти “БГ Фиш”, към която се числи най-големият риболовен флот. Започнал е промишленият улов на барбуна, сафрид, цаца и чернокоп, но все още паламуд почти няма. Има добър улов и на калкан. Деликатесната риба може да се намери на пристанището в Балчик само за 22-23 лв./кг, преди матрапазите да са я изкупили и изкарали за Турция, където на борсата в Истанбул стига до 40 долара, казаха от бранша. До 3-4 декември рибарите се надяват морето да се успокои, вятърът да утихне и корабите да излязат за добър улов за Никулден. Традиционната риба на Никулден – шаранът, се очаква да поевтинее от 7 лв на 6 лв/кг. Търговците на голямата Рибна борса във Варна се надяват да завъртят от него по-добър оборот в сравнение с друга година заради сегашния слаб морски улов, но винаги по-предпочитан от местните на трапезата. Цената на прясната риба пълзи нагоре срещу наближаващия празник. Тези дни чернокопът поскъпна от 5 и 6 лв. на 8 лева. Черноморският сафрид гони цена от 9 лв./кг, а гръцкият върви по 4 и 5 лв за килограм. Турската трицона се предлага по 3 лв., а родната цаца по 2 лева. Прясната ципура струва 16 лв., а заргана е по 15 лв. Кефалът е по 5 лева, охладен паламуд от Южното Черноморие върви по 10 лв. на килограм. Едрите попчета, известни още като лихнус, удариха цена от 8 лв/кг. Най-деликатесната риба – калканът, вече се предлага по 30 лв. Замразената скумрия от Норвегия държи твърда цена по 6 и 7 лв. Търговците са заредили щандовете с различни видове сладководна риба, като най-евтина е таранката – по 3 и 4 лв., толстолобът по 3.50 лв. , щуката по 8 лв., пъстърва по 12 лв., а моруната е 20 лв. В хипермаркетите пуснаха шаран по 4.50 лв./кг , но интересът е по-голям към живия на пазара.  Сезонът е много слаб, уловът е дребен, оплакват се рибарите от Варна. Тези дни има и голямо вълнение от над 3 бала, духа силен вятър с над 15-16 м/сек и лодките стоят вързани на брега.", "date": "2017.12.01", "title": " Морето не дава риба за Никулден\t\t\t"}
{"url": "https://trud.bg/%d0%b2%d0%b8%d0%b6%d1%82%d0%b5-%d0%b0%d0%ba%d1%86%d0%b5%d0%bd%d1%82%d0%b8%d1%82%d0%b5-%d0%be%d1%82-%d0%b1%d1%80%d0%be%d1%8f-%d0%bd%d0%b0-%d1%82%d1%80%d1%83%d0%b4-%d0%b2-%d1%81%d1%8a%d0%b1%d0%be-3/", "text": "Премиерът Бойко Борисов и министъра по въпросите на ЕС на Турция и главен преговарящ Йомер Челик дадоха висока оценка на усилията на двете страни за справяне с миграционния поток. Това стана по време на среща между двамата в Министерски съвет, информираха от правителствената пресслужба. Борисов и Челик отчетоха положителния ефект от Споразумението между ЕС и Турция по миграцията, довели до реално намаляване на броя на нелегалните мигранти, влизащи в ЕС. Салдото по консолидираната фискална програма към края на ноември е положително в размер на 2,32 млрд. лева, но на месечна база очакванията са за дефицит от 172,4 млн. лева. Това показва прогнозата на Министерството на финансите. От институцията посочват, че традиционно планираните разходи се концентрират в последните месеци на годината и спрямо 2016-а няма влошаване на изпълнението на бюджета. В края на годината обаче има разходи, свързани инфраструктурни и инвестиционни проекти, предвид края на строителния сезон. „Повече от 45 години съм в морето и знам, че след силна година следват няколко слаби”. Това прогнозира капитан Красимир Вангелов от Несебър пред “Труд” още преди няколко месеца. Тогава рибарите уловиха първите паламуди и решиха, че риба ще има. Да, ама не. Прогнозата на “Труд” за съжаление се сбъдна и тази година морските ще честват Никулден с шарани.   Силен дъжд, предизвикан от циклона “Филип” , се изсипа вчера над страната. В 8 области бе в сила оранжев код – София, София област, Перник, Кюстендил, Благоевград, Пазарджик, Смолян, Кърджали. Жълт код бе въведен в 11 области. В тази връзка МВР свика кризисен щаб, който следи ситуацията. Бяха сформирани звена за 24-часово наблюдение на язовирите. От щаба увериха, че водоемите се поддържат така, че да има достатъчен свободен обем, който да поеме първоначалния приток на вода. Биографиите на водачите – крайно подозрителни на младини, умело прикривани в настоящето и забравени в бъдеще – анализ на Костадин Филипов     Интервю със скулптора Георги Чапкънов-Чапа           Интервю с холивудската актриса Кейт Хъдсън         Изригването на вулканът Агунг на индонезийския остров Бали блокира близо 60 000 туристи, сред които и 39 българи. Историите на хората и снимките от бедствието ни напомниха за едни от най-внушителните природни явления. Вулканите имат разрушителна сила и пленяват колективното човешко въображение от хилядолетия. Те съчетават размаха и мащаба на древни, митологични и божествени образи със суровата геологична красота на природата. Големият развлекателен хороскоп на „Труд“          ", "date": "2017.12.01", "title": " Вижте акцентите от броя на „Труд“ в събота, 2 декември 2017"}
{"url": "https://trud.bg/%d0%bc%d0%b0%d1%80%d1%82%d0%b8%d0%bd-%d0%bf%d0%b5%d1%82%d1%80%d0%be%d0%b2-%d0%b2%d1%8a%d0%b7%d0%bc%d1%83%d1%82%d0%b5%d0%bd-%d1%81%d1%8a%d0%bc-%d0%be%d1%82-%d0%bb%d1%8a%d0%b6%d0%b8%d1%82%d0%b5-%d0%b2/", "text": "Мартин Петров е изключително възмутен от лъжите, които заливат общественото пространство в България. След като подаде сигнал до прокурор заради изчезнали 3,8 милиона лева от сметката му в „Уникредит Булбанк“, се появиха информации дори за любовна афера с банковата служителка Ирина Ч.А, която е била негов личен банкер. „ Чрез своя адвокат Петров сезира прокуратурата за липсата на огромната сума на 17 ноември. Седмица по-късно – на 24 ноември същото е направила и „Уникредит Булбанк“.", "date": "2017.12.01", "title": " Мартин Петров: Възмутен съм от лъжите в България"}
{"url": "https://trud.bg/%d0%bd%d0%be%d0%b2%d0%b0%d1%82%d0%b0-%d1%81%d1%82%d1%80%d0%b0%d1%82%d0%b5%d0%b3%d0%b8%d1%8f-%d0%bd%d0%b0-%d1%81%d0%b0%d1%89-%d0%b7%d0%b0-%d0%b1%d0%b0%d0%bb%d0%ba%d0%b0%d0%bd%d0%b8%d1%82%d0%b5-%d0%b4/", "text": "Горе долу по едно и също време САЩ обявиха новата си стратегия за Западните Балкани и назначиха нов посланик в Скопие – Хойт Браян Ий. Интересното е, че Ий заменя много спешно Джес Бейли, който бе на този пост от декември миналата година. Очевидно е, че щом има нова стратегия, трябва да има и нов пълководец на терен. Първо за стратегията. Веднага се очертават две много важни точки – решаването на спора за името на Македония с Атина и сближаване със Сърбия чрез решаване и на въпроса с Косово.  Второто е наречено „историческо примирие“. Трудни задачи. Още повече, че Белград получава и ултиматума да се разграничи от Русия. Докато Вашингтон бе зает с далеч по-горещи точки по света – Близкия изток, Корейския полуостров, Турция, Украйна, Междуморието, на Западните Балканите тихо и стабилно се настани Кремъл. В Белград действа истинска централа за налагане на руското влияние в района. Въпреки стремежа на сърбите да се интегрират в Европейския съюз бързо Сърбия има достатъчно поводи да е намръщена. Тя изпи достатъчно горчиви чаши през последните две десетилетия – беше бомбардирана от същите САЩ, беше разпарчетосана, беше сочена като символа на злото. В момента Сърбия, като наследник на Югославия, е държавата с най-голяма вътрешна миграция в цяла Европа – бежанци и преселници от всички бивши югорепублики живеят вече в родината-майка. През това време САЩ бяха на страната на Хърватия, на Босна и Херцеговина, на Косово, на Черна гора. Русия видя своя исторически шанс да се върне в играта на Балканите и да възстанови историческите си позиции тук. И го прави по имперски. Сви си меча бърлога в Белград и оттам се управляват всички процеси, свързани с интересите на Кремъл на Балканите, често използвайки сърбите. Москва беше въвлечена в скандали около изборите в Черна гора. Главният прокурор Миливое Катнич директно обвини Москва, че е организирала опита за преврат в края на 2016 по време на вота. Същите съмнения останаха и по време на погрома в македонския парламент. През април беше организиран опит за покушение над депутати с цел предизвикване на извънредно положение и оставане на власт на кликата около Никола Груевски. Медиите в Македония изкараха конкретни данни за участие на агенти на сръбските служби, но зад тях прозираше дългата ръка на Москва. Сърбия има толкова незараснали рани, че е чудно как съществува. След като загуби провинция Косово и Метохия, в новата държава остана един последен анклав, който се държи от сърбите – Митровица. Каквото и да се казва в официалните позиции на Прищина, мнозинството косовари, представлявани от доста радикални партии, са твърдо убедени, че в държавата им не трябва да остане нито един сърбин.  Белград няма как да се откаже от поредното парче земя, още повече, че то е населено изцяло с етнически сърби. Ако се стигне до въоръжен конфликт, както не веднъж е предупреждавано, Белград няма как да влезе и да защитава своите, ако няма гръб. Русия го гарантира. Ако някой се съмнява, че положението не е розово, то показателен е фактът, че тези дни Скупщината в Белград предвиди увеличение на бюджета на армията с 25%, като основно парите ще отидат за заплати и мотивация на униформените. Въоръжението върви с подкрепата на Русия. Никак не е розово положението и в Босна и Херцеговина. Все по-голямата радикализация на обществото и огромната икономическа криза, в която живее обществото лесно може да подпали нов конфликт. Република Сръбска е в страни от инвестициите на Саудитска арабия и Катар и единственото нещо, което я крепи е национализма. Този път Белград няма да стои настрана, ако нещо се случи и пак ще има нужда от гръб. Днес САЩ предлагат алтернативен гръб, но само ако Белград обърне своя на Москва. Точно и ясно. Вашингтон имат целия инструментарум да реши проблема между Косово и Белград. Косово съществува благодарение на САЩ, ако има някакъв бизнес извън подземния, то е благодарение на САЩ. Там е най-голямата американска база в Европа. Един вид в тях е и морковът и тоягата. Въпросът е каква е сделката, която ще спаси мира, ще остави териториалната цялост на двете държави, а и те ще излязат с достойнство от евентуален договор? Сложна работа. Също сложна е работата и по оста Атина и Скопие. Няма никакво съмнение, че нашият вече близък приятел Зоран Заев дойде на власт с мощната подкрепа на САЩ. Ако някой е забравил, атаките срещу правителството на Груевски започнаха с компромати от подслушани разговори в правителството. Бившият министър-председател на Македония тогава обвини директно службите на САЩ, че са организирали това мерзко действие. Той вече е история. Заев много ударно сближи България и Македония и реши един от големите си проблеми. Сега остана най-важното: името. Честно казано сегашното е най-неприемливо – Бивша югославска република Македония, но спорът е само за последната дума. Атина също не е в розово положение и САЩ имат достатъчно инструменти, за да вървят към решение на десетилетния спор. Ако това се случи, а то може да стане много преди да се реши въпросът с Белград, тогава  Македония много ударно и бързо може да се приближи към НАТО. Това означава сигурност, означава по-добър бизнес климат, означава, че и руското влияние ще се събере само в рамките на Сърбия. Временно. Но преди САЩ да поемат юздите, ще трябва да кажат поне едно „Простете!“ за свинщините от 1999-а. Ето защо Хойт Браян Ий е добър избор за нов посланик в Скопие. Реално той ще бъде двигателят на всички тези процеси. Хойт Браян Ий е дипломат от кариерата, който има огромен опит с Балканите. Три години е бил в кабинета на бившия генерален секретар на НАТО – Хавиер Солана. Има мисии в Черна гора, в Солун, където е бил генерален консул и стига до заместник шеф на мисията на САЩ в Хърватия. Междувременно е обиколил Афганистан, Хаити. Има огромен опит с бивша Югославия. Преди да поеме мисията в Македония е бил заместник помощник – държавен секретар за европейските и евразийските работи.", "date": "2017.12.01", "title": " Новата стратегия на САЩ за Балканите: Да спре Русия\t\t\t"}
{"url": "https://trud.bg/%d0%ba%d0%b0%d0%ba-%d1%82%d1%83%d1%80%d0%b8%d0%b7%d0%bc%d1%8a%d1%82-%d0%b4%d0%b0-%d0%bd%d0%be%d1%81%d0%b8-%d0%bf%d0%be%d0%b2%d0%b5%d1%87%d0%b5-%d0%bf%d0%b0%d1%80%d0%b8/", "text": "Българските политици обикновено започват да псуват – бесепарите гербаджиите и гербаджиите бесепарите, всички заедно или поотделно и т.н. И нищо не се получава. Така и не разбираме какво искат от властта, макар много добре да ни е ясно. С цел да подобрим това, в следващите „Политически разкопки“ ще направя преглед каква е ситуацията в определени области, и какво трябва да се направи, за да бъде процентът на ръст на националния доход не 4, а 8, а защо не и 12 процента! Започвам с нещо, което ми е най-близо и по произход, и по експертиза – туризма. Собственичката на Радио К2 Беновска има телевизионно предаване, в което кани български политици и им задава въпроса какво ще правят с властта, която им е дадена. Те, както всички останали политици по света от всички времена и епохи, искат властта по две причини. Първата е лично да се обогатят, а втората – да направят нещо за народа, който ще управляват. Процентът в световен мащаб е винаги 90:10 в полза на тези, които мислят за личния си джоб. В България изглежда е повече, защото от политиците, които кани Беновска, не съм чул един да каже какво ще направи в определена сфера, в която е експерт. От туризъм България печели 3 милиарда евро годишно. Тази година реално сигурно са двойно повече, а другата половина са в сивия сектор. Това ни го каза директно в очитехърватският премиер: „Ооо, та вие имате туристи, колкото и ние, цените са приблизително еднакви, храната също е на добро качество. Но защо ние имаме 7 милиарда евро приходи, а вие само три?“ Чудя се дали не е поради солената влага, или нещо друго… Всички сме чували, че в дискотеки с над 1000 местаотчитат приходи от 100 лева на нощ! Но да видим какво можем да направим, за да увеличим броя на туристите. Първо, ние не сме направили почти нищо, за да дойдат туристи. Чакаме ги, седим и си говорим за богаташи с 50-метрови яхти красавици на тях. Такива туристи няма да дойдат при нас. Трябва да си дадем ясна сметка, че морето ни е доста на север и е използваемо само 2,5 месеца в годината, студено е и мътно.  При нас ще дойде масовият турист. Този, който не може да си позволи южните острови, палмите и яхтите.Този турист е европеец, който няма да пести много. Това ще са хората от постсъветското пространство – руснаци, украинци, белоруси, казахстанци, азербайджанци (последните два народа напоследък забогатяха много и затова не бива да се пренебрегват). Те са около 300 милиона и заедно с Европа, която е 500 милиона, са вече сериозна цифра от 800 милиона потенциални туристи. Легловата ни база е два милиона – толкова сме построили. Най-важната битка е за руските туристи, които по принцип предпочитат нас, тъй като нашето море е топло, храната е прекрасна, а отношението на хоратае повече отдобро, за близкия език пък да не говорим. Въпросът е защо в България идват 800 хиляди туристи от тези страни, в Гърция – 3 милиона, а в Турция – 6-8 милиона годишно? Въпреки всички перипетии, които претърпяха отношенията с тези страни през последните години, милиони туристи ни заобикалят и предпочитат съседите. А истината защо не идват у нас е ясна – защото им е трудно да се сдобият с виза. България, като член на ЕС, иска визи. А кой издава визите? Нормално, те се издават в посолства и консулства, но нашите посолства и консулства в страните от бившето съветско пространство, се освободиха от тези задължения и успяха да ги прехвърлят на една частна фирма. Тя е индийска (индийска, моля ви се!) и има представителства в 5-6 големи града на Русия, Украйна и другите споменати страни. Представете си само как човек от град в Сибир например, трябва да лети 2500 км, за да си поръча виза. Решението това да се промени е много просто. Визи да се издават на самата граница, както правят други страни от ЕС. И това става много просто и бързо – виждал съм го с очите си. Вкарваш паспорта в компютъра и веднага ти казват дали си търсен от Интерпол, Европол, ОЛАФ или други подобни институции. Ако не го търсят, човекът влиза в България, плащайки си таксата за визата. Да, ама индийската компания сигурно плаща много добри комисиони и никой не прекратява отношенията с нея, защото ще загуби комисионите. Това всички го знаят, но никой не смее да каже дори две думи по въпроса. Моя милост може би е първият, който ще каже тези думи. Второ, културно-историческият туризъм. Според победните изявления на Ангелкова миналата година той е донесъл 780 милиона лева приходи. Това е добре, като се има предвид, че ние такъв туризъм практически нямаме. Имаме само няколко обекта, които се реставрираха хаотично през годините по различни европрограми и кметски връзки. А би трябвало да се изготви програма с не повече от 20-30 обекта, които да бъдат реставрирани. Такива от типа на Перперикон, Белчин, Созопол – тези, които имат по 500000 туристи в момента и реализират тези приходи. Защо да правим това? Защото нашите културно-исторически обекти не са малко. Ние обаче се хвалим с една глупава мантра, която гласи, че сме на трето място място в Европа в този вид туризъм. Това, първо, не е вярно. Ако сме на трето място след Гърция и Италия, то тогава се питам на кое място са Франция, Испания или Германия със своите замъци, църкви и т.н. Очевидно е , че не е така. Но дори да сме на 7-8 място, ние имаме предостатъчно паметници. Разликата между нас и техните е, че нашите са сравнени със земята от прадедите на Карадайъ и са с основи ниско в земята. Не може да предизвикаме туристи да дойдат да ги гледат, защото те просто не знаят какво е това. Нито пък могат да предизвикат патриотична гордост у българите, което е втората цел. Ето заради това трябва да се изготви програма и наличните пари да бъдат съсредоточени върху тези 20-30 обекта. Те пък трябва да отговарят на две условия, а не който успее да се промъкне – и да вземе парите. Защото пари има – сега през януари ще бъде отворена една европейска програма за 90 милиона лева, точно за такива обекти от културно-историческия туризъм. И вероятно ще тръгне надцакване, ще започнем да реставрираме някои малки крепости, чийто кмет има добри връзки. Тези обекти обаче трябва да бъдат достатъчно значими, от ранга на Голямата базилика, на Червената църква в Перущица, на базиликата в Белово, на големи крепости като Лютица, Созопол, Несебър, Калиакра, Плиска, Преслав, Трапезица и т.н. и те да бъдат реставрирани. До тях обаче трябва да има пътища – хубави, асфалтирани, а където пътят е изкъртен, да бъдат преасфалтирани. Има интересни обекти, които са на няколко километра от по-централни пътища, но все едно са в гори тилилейски – до тях няма дори пътека. И да ги направим тези обекти, като няма пътища до тях – ползата е никаква. Но затова пък Калиакра, Несебър, Созопол, Трапезица, калета и крепости като Лютица – до тях вече има пътища и биха могли да бъдат реставрирани и използвани за културно-исторически туризъм. Трето, рекламата. Ангелкова се хвали много с рекламата, която е осигурила на курортите, и на това се дължал големият интерес към туризма. Да си кажем откровено – рекламата дори не сме я видели каква е и що е. А знаем много добре, че промените, които станаха през последните две години, се дължат на пертурбациите, които станаха в Близкия Изток, на войните, които води там т.нар. Ислямска държава, на лошите отношения между Русия и Турция в един момент, на атентатите в Египет и Тунис. Затова има пренасочване на туристическия поток към България и Гърция, Италия и Испания. Ние също закачихме, но не много и това няма да продължава вечно. Тези страни постепенно ще се усмирят и ние трябва да се борим за всеки турист да дойде при нас, а не в Египет, по егейското крайбрежие на Турция или по развалините на Картаген в Тунис. Следователно,трябва избрани хора, доказали своята експертиза в тази област, да напишат пътеводители, да направят филми, дискове, да участват в международните панаири и да започнем да печелим още от сега туристи. Четвърто, осигуряване на работна сила за туристите. Тази година за първи път изпищяха туроператорите и казаха, че няма работна ръка. Спешно Валери Симеонов се напъна и успя да издейства 6000 души от Украйна и Молдова да подпишат да дойдат в България. Те не са украинци или молдовци, а българи от нашата историческа диаспора. Сега обаче отново тръгваме по най-трудната линия. Сини карти, зелени карти, дрън-дрън ярина и прочее. На тези хора трябва да им се даде гражданство, за да избегнем куп неприятности с ЕС. А те са: защо не сме обявили местата преди това, след обявата да чакаме 20 дни, за да видим дали ще бъдат заети от европейци – такъв е законът, и чак тогава може да наемаме други. Пример трябва да са ни унгарците и румънците, които дават гражданство на 500 000 души годишно, а ниесамо на 5000. Колкото по-скоро стане това, толкова по-добре. Не само за демографското ни състояние, но и за българския турзъм. Бил той зимен, летен или културно-исторически.", "date": "2017.12.01", "title": " Как туризмът да носи повече пари\t\t\t"}
{"url": "https://trud.bg/%d0%be%d1%82%d0%ba%d1%80%d0%b8%d1%85%d0%b0-%d0%b4%d0%b5%d1%82%d1%81%d0%ba%d0%b0-%d0%bf%d0%bb%d0%be%d1%89%d0%b0%d0%b4%d0%ba%d0%b0-%d0%b4%d0%b0%d1%80-%d0%be%d1%82-%d0%b5%d0%ba%d0%be%d0%bf%d0%b0%d0%ba/", "text": "В шуменският квартал „Дивдядово“ официално беше открита нова детска площадка, дарение от „Екопак България“ АД. Новите съоръжения са поставени върху мека настилка – люлки, пързалки, къщички и други забавления ще радват най-малките от квартала. От фирмата са поставили предпазна ограда, нови пейки и кошчета на площ от 100 квадрата. Дарението е на стойност близо 12 000 лв., съобщават от кметството. От името на общинското ръководство зам.-кметът по строителство инж. Боян Тодоров благодари на изпълнителния директор на фирмата Тодор Бургуджиев, който бе гост на откриването.  В района на ул.“Фридрих Енгелс“ в квартала свободната площ е близо 7 дка и догодина ще бъде изградена и площадка с фитнес уреди. „Ще подравним терена и ще подменим футболните врати, за да може останалата част да се използва като футболно игрище от по-големите деца в квартала“, обеща инж. Тодоров. Бургуджиев поздрави децата и родителите, които бяха дошли на празника. Обясни, че фирмата инвестира не само в системата за разделно събиране на отпадъци от опаковки, а и в едно по-зелено и щастливо детство за всички деца. „Знаем, че тази прекрасна площадка ще донесе много радост и щастливи моменти на малчуганите. Призоваваме всички граждани да пазим този детски кът, защото щастливото детство зависи от всички нас“, каза шефът на екофирмата. Деца от детската градина и от училището в „Дивдядово“ изнесоха поздравителна програма на гостите и нетърпеливо изпробваха уредите. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.01", "title": " Откриха детска площадка, дар от „Екопак“АД"}
{"url": "https://trud.bg/%d0%b7%d0%b0%d0%b4%d1%8a%d1%80%d0%b6%d0%b0%d1%85%d0%b0-%d0%b4%d0%b2%d0%b0%d0%bc%d0%b0-%d0%ba%d0%b0%d1%82%d0%be-%d0%b7%d0%b0%d0%bf%d0%be%d0%b4%d0%be%d0%b7%d1%80%d0%b5%d0%bd%d0%b8-%d0%b7%d0%b0-%d0%bf/", "text": "Има двама задържани за палежа на джипа „Опел Фронтера”, собственост на началника на затвора в Пловдив Божил Иванов, съобщиха от Районна прокуратура-Пловдив. Под нейно наблюдение е образувано досъдебно производство по чл. 330 ал. 1 от Наказателния кодекс – за палеж на МПС. По досъдебното производство са извършени оглед на местопроизшествието, разпит на свидетели и др., като във връзка с установяване на фактическата обстановка по делото, за 24 часа по Закона за МВР, са задържани две лица, които са заподозрени за извършители на палежа, съобщиха разследващите. Под ръководството на Районна прокуратура-Пловдив продължават да се извършват активни процесуално-следствени действия – допълнителни огледи и оперативно-издирвателни мероприятия, с оглед установяване на извършителя на престъплението и евентуалния поръчител на палежа. На 30 ноември (четвъртък) около 21,35 часа в Първо РУ на МВР-Пловдив е получен сигнал за горящ лек автомобил на улица „Тодор Александров” 47. На място е бил изпратен полицейски екип, който установил, че автомобилът е марка „Опел Фронтера“ с пловдивска регистрация и е собственост на началника на Затвора в Пловдив Божил Иванов. От пожара са нанесени материални щети в предната част на автомобила. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.01", "title": " Задържаха двама като заподозрени за палежа на джипа на шефа на затвора в Пловдив"}
{"url": "https://trud.bg/%d0%b5%d0%bb%d1%85%d0%b0%d1%82%d0%b0-%d0%bd%d0%b0-%d1%81%d0%be%d1%84%d0%b8%d1%8f-%d0%bd%d0%b5-%d1%81%d0%b2%d0%b5%d1%82%d0%bd%d0%b0-%d0%b7%d0%b0%d1%80%d0%b0%d0%b4%d0%b8-%d0%b2%d1%80%d0%b5%d0%bc%d0%b5/", "text": "Във връзка с неблагоприятната метеорологична обстановка вчера се отмени празничната програма и запалването на светлините на Коледната елха на София. Беше отменена и предвидената заря в парка пред Националния дворец на културата. Кметът на София Йорданка Фандъкова отиде на място в с. Мало Бучино, където следобед се работеше по отстраняване на проблем във връзка с интензивните валежи. Там река Какач преля, заля мост и няколко къщи и се наложи евакуацията на един от жителите на селото. На място бяха и екипи на “Аварийна помощ и превенция” и пожарната. Към 17.00 ч. се очакваше допълнителна техника да навлезе в руслото на реката.", "date": "2017.12.01", "title": " Елхата на София не светна заради времето"}
{"url": "https://trud.bg/%d0%b5%d0%bc%d0%b8%d0%bb-%d1%85%d1%80%d0%b8%d1%81%d1%82%d0%be%d0%b2-%d0%b8-%d0%b2%d0%bd%d0%be%d1%81%d0%b8%d1%82%d0%b5%d0%bb%d0%b8%d1%82%d0%b5-%d0%b7%d0%bd%d0%b0%d1%8f%d1%82-%d1%87%d0%b5-%d0%b2%d0%be/", "text": "Никой не се притеснява от вота на недоверие и дори вносителите му знаят, че той е несериозен. Това заяви пред   новият зам.-председател на Народното събрание Емил Христов от партия ГЕРБ. Той допълни, че във вота на недоверие вижда опит БСП да се консолидира вътрешно. Той даде уверението си, че управляващата коалиция е стабилна. За сезирането на бюджета в Коституционния съд, както и за делото с т.нар. „царски имоти“, Христов изрази увереността си, че съдът ще вземе правилното решение. Емил Христов заяви, че   толкова, не защото управляващите се опитват да скрият нещо от обществото, а защото е нормално обсъжданията за толкова сложен въпрос да е дълго. „БСП все от нещо са недоволни. Предложението за „св. Александър Невски“ мина по нормалния път и го има в бюджета. За другото предложение стана объркване. То трябва да се отрази в бюджета и в чл. 1, което не може да стане за един ден. Затова, когато се вземат важни и трудни решения, трябва да сме внимателни и да работим до дълго и в екип.“, коментира зам.-председателят на НС. По отношение на бюджета Христов увери, че целта на управляващите не е да наливат пари в нереформирани сектори. „След няколко години ще видим положителни резултати. Дори в нереформираните сектори работят хора и трябва да им се даде знак, че са в центъра на вниманието ни.“, каза той. Емил Христов заяви, че управляващите не делят общините в България по това от коя политическа сила са управниците им. „Това са български общини и помагаме на хората там. Преценено е, че имат нужда от помощ и няма нищо, което да предизвиква въпроси.“, каза той и намекна, че ДПС и БСП съгласуват стъпките си като опозиция и не определи това като лошо, като даде пример с предстоящия вот на недоверие. Христов увери, че коалицията е стабилна, макар и понякога комуникацията да се губи. „Колегите са поизбързали малко, трябваше да поговорим. Когато се работи в сложна обстановка е нормално да се пропусне нещо. Когато има голям проблем, след това всичко бързо се изяснява. И ОП, и ние сме достатъчно гъвкави и разумни, да не допуснем който и да било да застраши единството на коалицията. Най-важното е да запазим сигурността в България, но не в прекия смисъл – да сме сигурни, че няма да има изненади.“, каза Христов. По въпроса с т.нар. „царски имоти“ Христов заяви, че се осланя на решението на съда, но увери, че държавата ще защити интересите си. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.01", "title": " Емил Христов: И вносителите знаят, че вотът на недоверие е несериозен"}
{"url": "https://trud.bg/%d0%be%d1%82%d0%ba%d1%80%d0%b8%d1%85%d0%b0-%d0%b5%d0%ba%d1%81%d0%bf%d0%bb%d0%be%d0%b7%d0%b8%d0%b2-%d0%bd%d0%b0-%d0%ba%d0%be%d0%bb%d0%b5%d0%b4%d0%b5%d0%bd-%d0%b1%d0%b0%d0%b7%d0%b0%d1%80-%d0%b2-%d0%b3/", "text": "Германската полиция е открила подозрителен обект на коледен базар в град Потсдам, който впоследствие се е оказал експлозив, предаде Ройтерс като се позовава на информация от органите на реда. Полицаи са отцепили района около коледния базар, докато специалните части проверят сигнал относно съмнителен обект в една от намиращите се в региона аптеки. Органите на реда са разкрили от профила си в социалната мрежа Туитър, че подозрението относно експлозивно устройство е „потвърдено“, без да бъдат давани допълнителни детайли. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.01", "title": " Откриха експлозив на коледен базар в град Потсдам"}
{"url": "https://trud.bg/%d1%83%d1%87%d0%b8%d1%82%d0%b5%d0%bb%d0%ba%d0%b0-%d0%bf%d1%80%d0%b8%d0%bd%d1%83%d0%b6%d0%b4%d0%b0%d0%b2%d0%b0%d0%bb%d0%b0-%d0%bf%d1%8a%d1%80%d0%b2%d0%be%d0%ba%d0%bb%d0%b0%d1%81%d0%bd%d0%b8%d1%86%d0%b8/", "text": "Учителка принуждава първокласници да й целуват ръката. Скандалният случай е от столичното 17-о училище. Институциите вече започнаха проверка, а повече от два часа продължава извънредната родителска среща заради инцидента, информера  . По време на занималнята във вторник учителка решава да помогне с дисциплината на своята колежка в първи Г клас и първокласниците са принуждавани да целуват ръката на своята преподавателка. Родителите сигнализират още за вербално и физическо насилие спрямо децата им. „Другата госпожа, която за нашите деца е чужда и непозната, е помолила всички деца, целият клас, да станат прави – първо с ръцете горе, докато им умалеят ръцете, след това да клекнат с ръцете напред, докато им умалеят краката. След което едно по едно насила да целунат ръка на госпожата си по френски език”, разказа Ина Радева, майка на първокласник. Родителите подават жалба в училището още на следващия ден и внасят сигнал в Инспектората по образование. Ина сезира и полицията, и Агенцията за закрила на детето, заради случилото се със сина й. „Най-сериозен емоционален отпечатък е оставило това принудително целуване на ръка. Разказвайки, и на мен, и на татко си – той разказваше с известен срам, неудобство и дори погнуса”, допълни Ина Радева. Записите от видеонаблюдението в класната стая на първолаците потвърждават разказа им. „Колегите са се опитали да приложат неособено успешно подход на ролева игра, това, което казвате в някакъв смисъл го е имало на записите”, каза д-р Антоан Тонев, директор на 17 СУ „Дамян Груев“. Той уточни, че не е съгласен с подобна ролева игра, че е твърде рано да се правят генерални изводи и, че ще направят проверка и ще вземат мерки това повече да не се повтори. Учителката, предложила странните мерки за възпитание, е педагог отскоро, а другата, чиято ръка са целували учениците, е с предупреждение за наказание отпреди. Проверяващите са изискали обясненията им, а психолог вече се е срещал с децата. Още вчера проверяващи от Отдела за закрила на детето са били в училището. Оттам заявиха за bTV, че пред проверяващите учителките са играли на игра „кои деца са послушни, кои не са и какви наказания, може да им се приложат“. За да се справят с психологическата травма децата, специалисти ще работят с тях. Официалната проверка на инспектората ще приключи в средата на декември, но се очаква решението на училището за наказание на двете учителки да е ясно до края на другата седмица. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.01", "title": " Учителка принуждавала първокласници да й целуват ръка"}
{"url": "https://trud.bg/%d0%b1%d0%be%d0%b9%d0%ba%d0%be-%d1%80%d0%b0%d1%88%d0%ba%d0%be%d0%b2-%d1%88%d0%b5%d1%84-%d0%bd%d0%b0-%d0%b1%d1%8e%d1%80%d0%be%d1%82%d0%be-%d0%b7%d0%b0-%d0%ba%d0%be%d0%bd%d1%82%d1%80%d0%be%d0%bb-%d0%bd/", "text": "“През 2016 г. чрез СРС-та са били наблюдавани 2794 души, от които процентът на политици, магистрати и журналисти е 10%”, съобщи шефът на Националното бюро за контрол на СРС-та Бойко Рашков. Преди седмица депутатите от БСП поискаха да чуят на закрито заседание в пленарна зала директора на Бюрото за контрол на СРС Бойко Рашков заради притеснения, че в страната има нерегламентирано подслушване на журналисти и магистрати.  Мнозинството обаче отхвърли предложението. Рашков бе изслушан само в парламентарната комисия за контрол на СРС. “Изкушавам се да дам нарушенията в ДАНС – има драстични и многобройни нарушения”, каза  Рашков.", "date": "2017.12.01", "title": " Бойко Рашков, шеф на Бюрото за контрол на СРС: Подслушвани са политици и журналисти"}
{"url": "https://trud.bg/%d1%81%d0%b0%d0%b9%d1%82%d1%8a%d1%82-%d0%bd%d0%b0-%d0%b1%d1%8a%d0%bb%d0%b3%d0%b0%d1%80%d1%81%d0%ba%d0%be%d1%82%d0%be-%d0%bf%d1%80%d0%b5%d0%b4%d1%81%d0%b5%d0%b4%d0%b0%d1%82%d0%b5%d0%bb%d1%81%d1%82/", "text": "Сайтът на Българското председателство на Съвета на ЕС-2018 вече е онлайн на адрес  , съобщиха от ресорното министерство. Тъй като кирилицата е третата официална азбука в Европейския съюз, порталът на председателството е и на адрес  , запазен съвместно с Министерството на транспорта, информационните технологии и съобщенията. Страницата е на четири езика – български, английски, френски и немски, и е съобразена с нуждите на хората с увреждания, отбелязват от Министерството за Българското председателство на Съвета на ЕС 2018. Порталът е изграден от „Информационно обслужване“ АД е и по изискванията на Генералния секретариат на Съвета на ЕС. Цената на проекта е 69 900 лв. без ДДС. Това е подготвителната версия на сайта. Той ще стане официална страница на председателството от 1 януари 2018 г., когато България поема поста от Естония. Порталът ще бъде основният източник на информация, свързана с Председателството, предназначена за журналисти, широката общественост, както и за практикуващи специалисти и експерти. Специално място на него е отделено за събитията от календара на Председателството. Страницата ще осъществява и връзката с акредитационната система, през която ще се регистрират делегатите и журналистите за събитията от високо ниво, посочват от министерството. Сайтът ще дава възможност да се гледат пряко или на запис откритите дебати чрез лайвстрийминг. Достъпът до него ще бъде свободен, както и до всички публикувани статии, документи, прессъобщения, снимки и видеа. Към портала е разработено и мобилно приложение. Сайтът на Министерството за Българското председателство на Съвета на ЕС 2018 вече е на адрес  АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.01", "title": " Сайтът на Българското председателство вече е онлайн"}
{"url": "https://trud.bg/%d1%80%d1%83%d0%bc%d0%b5%d0%bd-%d1%80%d0%b0%d0%b4%d0%b5%d0%b2-%d0%b1%d1%8a%d0%bb%d0%b3%d0%b0%d1%80%d1%81%d0%ba%d0%b0%d1%82%d0%b0-%d0%ba%d0%be%d0%bb%d0%b5%d0%b4%d0%b0-%d0%b8%d0%bd/", "text": "Президентът Румен Радев даде в петък в Университетска болница „Свети Георги” в Пловдив старт на 15-ото издание на благотворителната инициатива „Българската Коледа”, чието начало бе поставено през 2003 г. „Българската Коледа” не е само дарителска кампания, тя е нещо много по-голямо. Тя ни дава вярата и усещането, че живеем в цивилизовано общество, което се крепи на хуманни ценности. „Българската Коледа” споява различни социални слоеве и инвестира в нашия най-голям капитал – здравето на нашите деца. Тя е израз на надежда за бъдещето ни като нация и държава, защото успява да обедини хора с различни професии и социално положение и образование около една обществено значима кауза”, заяви в словото си държавният глава, под чийто патронаж се провежда дарителската кампания. По думите му зад тази инициатива стоят хиляди българи: учредители, дарители, известни българи, медии. „Но успехът на една дарителска инициатива и най-вече доверието в нея зависят основно от хората, които са в края на дарителския процес. А това сте вие – лекарите”, допълни Румен Радев. Той благодари на всички лекари и медици, които работят по осъществяването на каузата от името на президентската институция, от името на съорганизаторите на инициативата, от името на хилядите български дарители и най-вече от името на децата и техните родители . „Благодаря ви за спасените детски животи и за грижите, които полагате за нашите деца, за надеждата, която носите и за това, че по най-добрия начин оползотворявате дарените средства и за доверието, което вие давате в тази инициатива. Благодаря на всички за успеха на „Българската Коледа”, каза още президентът Румен Радев. Той уточни, че изборът му на УМБАЛ „Свети Георги” в Пловдив за старт на 15-тото издание на инициативата „Българската Коледа” не е случаен. „Избрах да го направим точно тук, защото това е едно от водещите лечебни заведения в страната, с над вековна история и защото тук се предлага съвременна и комплексна диагностика, развиват се терапевтична, преподавателска и научноизследователска дейност. Тази болница се гордее със своите водещи специалисти в различни области на здравеопазването. Точно тук, където годишно се полагат грижи за хиляди български деца, нашият призив ще бъде по-силен и по-истински”, заяви Румен Радев. Освен него на събитието присъстваха министърът на здравеопазването Кирил Ананиев, областният управител на Пловдив Здравко Димитров, кметът на града под тепетата Иван Тотев, представители на РЗИ и РЗИОК и деца, подпомогнати от „Българската Коледа“. Преди старта на новата инициатива стана ясно, че по време на приключилата на 30 ноември кампания 2016/2017 г. на „Българската Коледа“, посветена на децата с тежки хронични заболявания, са събрани 2 650 000 лв. С тези пари са подпомогнати 474 деца и е дарена медицинска апаратура за 30 лечебни заведения от цялата страна – университетски и многопрофилни болници за активно лечение. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.01", "title": " Румен Радев: „Българската Коледа” инвестира в най-големия ни капитал – здравето на нашите деца!\t\t\t"}
