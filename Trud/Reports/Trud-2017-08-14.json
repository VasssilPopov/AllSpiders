{"url": "https://trud.bg/%d0%b2%d0%b8%d0%b6%d1%82%d0%b5-%d0%bf%d1%80%d0%be%d0%b5%d0%ba%d1%82%d0%b0-%d0%bd%d0%b0-%d0%b1%d1%81%d0%bf-%d0%bd%d0%b0-%d0%b7%d0%b0%d0%ba%d0%be%d0%bd-%d0%b7%d0%b0-%d1%81%d0%bf%d0%b5%d1%86%d0%b8%d0%b0/", "text": "БСП публикува „за обществено обсъждане“ проект на Закон за специална агенция „Антикорупция“. Проектът бе изпратен до Националния съвет и до парламентарната ни група за становища, а от днес е поставен за обществено обсъждане, обясни на брифинг на „Позитано“ 20 заместник-председателят на партията БСП Кирил Добрев. „Моля всички организации и заинтересовани лица да дават своето мнение“, призова Добрев. Обещанията, че органът за борба с корупцията ще се избира от Народното събрание означават, че това ще се прави от мнозинството, посочи заместник-председателят на парламентарната група „БСП за България“ Крум Зарков. Решихме, че е необходимо да изготвим алтернативен на предложения от правителството законопроект поради главната причина, че този предложен от ГЕРБ не става“, заяви Зарков. Той посочи, че в закона на ГЕРБ има конфискация, декларации, конфликти на интереси, но почти не фигурира думата „корупция“, защото корупцията е престъпление. По думите му там няма наказателно право, а са оплетени всевъзможни процедури. Проектът на БСП: ЗАКОН  ЗА СПЕЦИАЛНА АГЕНЦИЯ „АНТИКОРУПЦИЯ” Глава първа.  ОБЩИ ПОЛОЖЕНИЯ  \tЧл. 1.  С този закон се уреждат:  1. мерки за противодействие на корупционни прояви на лица, заемащи висши публични длъжности;  2. мерки за превенция на корупцията;  3. устройството и дейността на Специална агенция „Антикорупция“, наричана по-нататък „агенцията”, статута на нейните служители и правомощията на органите й.  \tЧл. 2.  Законът има за цел да се защитят интересите на обществото чрез ефективно противодействие на корупцията.  \tЧл. 3. (1) Този закон се прилага при спазване на следните принципи:  1. спазване на Конституцията, законите и международните договори, по които    Република България е страна;  2. законност, прозрачност, независимост, обективност и безпристрастност;  3. публичност на имуществото на лицата, заемащи висши публични длъжности;  4. зачитане и гарантиране на правата и свободите на гражданите;  5. пропорционалност на намесата в личния и семейния живот;  6. защита на информацията и на източниците за придобиването ѝ;  7. защита на лицата, подали сигнал за нарушение;  8. координация и взаимодействие между държавните органи.  9. политически неутралитет.  (2) Върху дейността на Специална агенция „Антикорупция“ се упражнява контрол от предвидените в Конституцията и в този закон органи.  (3) Специална агенция „Антикорупция“ изпълнява дейността си самостоятелно и във взаимодействие с други държавни органи. Взаимодействието между агенцията и други държавни органи може да се осъществява въз основа на съвместни инструкции. \tЧл. 4. (1) Специална агенция „Антикорупция“ е юридическо лице на бюджетна издръжка със седалище София.  (2) Председателят на агенцията е първостепенен разпоредител с бюджет. \tЧл. 5.  (1) Лица, заемащи висши публични длъжности по смисъла на този закон, са:  1. президентът и вицепрезидентът;  2. народните представители;  3. министър-председателят, заместник министър-председателите, министрите и заместник-министрите;  4. членовете на Европейския парламент от Република България;  5. членовете на Европейската комисия от Република България и българските граждани, заемащи длъжности в органите на Европейския съюз, избрани или назначени с решение или по предложение на български държавен орган;  6. председателят и съдиите от Конституционния съд;  7. председателите на Върховния касационен съд и на Върховния административен съд, главният прокурор, техните заместници, административните ръководители на органите на съдебната власт и техните заместници, членовете на Висшия съдебен съвет, главният инспектор и инспекторите в Инспектората към Висшия съдебен съвет, съдиите, прокурорите и следователите;  8. омбудсманът и заместник-омбудсманът;  9. председателят, заместник-председателят и членовете на Комисията за регулиране на съобщенията;  10. председателят, заместник-председателите и членовете на Сметната палата;  11. председателят и членовете на Комисията за защита на конкуренцията;  12. управителят, подуправителите, членовете на управителния съвет и главният секретар на Българската народна банка;  13. председателят, заместник-председателите, членовете и главният секретар на Комисията за финансов надзор;  14. председателят, заместник-председателите и членовете на надзорния съвет, управителят и подуправителят на Националния осигурителен институт;  15. управителят и подуправителят на Националната здравноосигурителна каса и директорите на районните здравноосигурителни каси;  16. председателите и заместник-председателите на държавни агенции, председателите и членовете на държавни комисии, изпълнителните директори на изпълнителните агенции, ръководителите на държавни институции, създадени със закон или с постановление на Министерския съвет, и техните заместници;  17. председателят и заместник-председателят на Специална агенция „Антикорупция” и директорите на териториалните ѝ дирекции;  18. членовете на Изпълнителния съвет и на Надзорния съвет на Агенцията за приватизация и следприватизационен контрол;  19. директорът, заместник-директорите и главният секретар на Агенция „Митници“, директорите на дирекции в Централното митническо управление, началниците на митници и техните заместници, началниците на митническите бюра и митническите пунктове;  20. изпълнителният директор, заместник – изпълнителните директори и главният секретар на Националната агенция за приходите, директорите на дирекции в Централното управление и директорите на териториалните дирекции на Националната агенция за приходите;  21. ръководителите на областните дирекции по безопасност на храните, на регионалните здравни инспекции, на Дирекцията за национален строителен контрол и на нейните регионални дирекции, на Държавен фонд „Земеделие“ и на неговите областни дирекции, на областните отдели „Автомобилна администрация“, на Националния институт за недвижимо културно наследство и на териториалните му звена, на Главна дирекция „Изпълнение на наказанията“, неговите заместници и ръководителите на териториалните й служби, на Главна дирекция „Охрана“, неговият заместник и директорите на областните дирекции, на регионалните инспекции по околната среда и водите, на басейновите дирекции за управление на водите, на националните паркове, на предприятията за управление на дейностите по опазване на околната среда;  22. председателят и заместник-председателите на Държавна агенция „Национална сигурност“, Държавна агенция „Разузнаване“ и на Държавна агенция „Технически операции“, началникът на Национална служба за охрана и неговите заместници и началникът на служба „Военна информация“ и неговите заместници;  23. председателят, заместник-председателят и членовете на Националното бюро за контрол на специалните разузнавателни средства;  24. главният секретар на Министерството на вътрешните работи и неговият заместник, административният секретар, директорите на главните дирекции и техните заместници, директорът на дирекция „Вътрешна сигурност“, директорите на областните дирекции на Министерството на вътрешните работи и техните заместници;  25. офицерите от висшия команден състав на въоръжените сили съгласно Закона за отбраната и въоръжените сили на Република България;  26. главните секретари на Народното събрание, на президента на републиката и на Министерския съвет, главните и административните секретари в администрацията на изпълнителната власт, постоянният секретар на Министерството на външните работи и постоянният секретар на отбраната;  27. ръководителите на инспекторати по Закона за администрацията;  28. началниците на политическите кабинети;  29. областните управители и заместник областните управители;  30. кметовете и заместник-кметовете на общини, кметовете и заместник-кметовете на райони, председателите на общинските съвети, общинските съветници и главните архитекти на общините и районите;  31. членовете на Централната избирателна комисия;  32. председателят и членовете на Съвета за електронни медии;  33. генералните директори на Българската национална телевизия, на Българското национално радио и на Българската телеграфна агенция;  34. българските граждани, заемащи длъжности в Организацията на Северноатлантическия договор, които са избрани или назначени с решение или по предложение на български държавен орган;  35. ръководителите на задграничните представителства на Република България;  36. българските граждани, които по решение или по предложение на български публични органи са членове на управителни или на контролни органи на международни организации, съфинансирани от Република България;  37. членовете на управителния съвет и на надзорния съвет на Българската банка за развитие;  38. членовете на управителните и на контролните органи на Националната електрическа компания и на Българския енергиен холдинг, директорите на дирекции към Националната електрическа компания, членовете на управителни и на контролни органи на дъщерни дружества на Българския енергиен холдинг, членовете на управителни и на контролни органи на Електроенергийния системен оператор;  39. председателите на политическите партии, получаващи държавна субсидия, техните заместници и лицата, които съгласно устава представляват политическата партия;  40. членовете на ръководните и на контролните органи на Българския червен кръст;  41. ръководителите на бюджетни организации или други оправомощени длъжностни лица, които изпълняват функции на органи за финансово управление и контрол на средства от Европейския съюз и свързаното с тях национално финансиране или чужди средства съгласно разпоредбите на Закона за публичните финанси;  42. лицата, упълномощени по реда на Закона за обществените поръчки от публични възложители, които са задължени лица по този закон да организират и да провеждат процедурите за възлагане на обществени поръчки и да сключват договорите;  43. председателят на Българската академия на науките, ректорите на държавните висши училища и началниците на военните академии и на висшите военни училища;  44. управителите и изпълнителните директори на лечебните заведения за болнична помощ, които се финансират от бюджета на Националната здравноосигурителна каса и/или от държавния или общинския бюджет;  45. членовете на управителните съвети на държавните предприятия по Закона за горите и директорите на държавните горски и ловни стопанства;  46. изпълнителният директор и ръководителите на териториалните поделения на Държавно предприятие „Фонд затворно дело“;  47. членовете на управителния съвет и изпълнителният директор на държавно предприятие „Български спортен тотализатор“.  (2) Подаването и проверката на имуществените декларации на съдии, прокурори и следователи, в т. ч. на председателите на Върховния касационен съд и Върховния административен съд, главния прокурор, административните ръководители на органите на съдебната власт и техните заместници, се извършват при условията и по реда на Закона за съдебната власт.  (3) Ръководителите на ведомствата, които определят и освобождават лицата по ал. 1, са длъжни в 14-дневен срок от издаването на съответния акт да уведомят за това агенцията. За лицата по ал. 1, т. 5, 34 и 36 уведомлението се извършва от ръководителя на органа, приел решението или направил предложението. Глава втора.  ДЕЙНОСТИ НА СПЕЦИАЛНА АГЕНЦИЯ „АНТИКОРУПЦИЯ“  \tЧл. 6. (1) Специална агенция „Антикорупция“ извършва:  1. наблюдение, разкриване, предотвратяване, противодействие и пресичане на замислени, подготвяни или осъществявани посегателства, свързани с корупционни прояви на лица, заемащи висши публични длъжности;  2. разследване на корупционни престъпления, за които има данни, че са извършени от лице по чл. 5, ал. 1;  3. проверка и анализ на декларациите за имущество на лицата, заемащи висши публични длъжности, както и проверка на имущественото им състояние.  4. информационно-аналитична, прогностична, контролна, координационна и методическа дейност със собствена и на други държавни органи информация от значение за осъществяване на дейността й.  5. превантивни дейности по реда на глава четвърта.  (2) Корупционни престъпления по ал. 1, т. 2 са престъпленията по чл. 201 – 205, чл. 219, ал. 3 и ал. 4, пр. 2, чл. 220, чл. 225в, чл. 282 – 283б, чл. 285, чл. 288, чл. 289, чл. 294, чл. 295, чл. 301 – 307 от Наказателния кодекс. \tЧл. 7.  Агенцията организира и провежда оперативно-издирвателна, оперативно-техническа, информационна и аналитична дейност за наблюдение и контрол на лица, обекти и дейности по реда на този закон. Чл. 8. (1) Дейността по разследване на престъпленията по чл. 6, ал. 1, т. 2 се осъществява от разследващи агенти при условията и по реда на Наказателно-процесуалния кодекс.  (2) Разследващите агенти се определят със заповед на председателя на агенцията. На тях не могат да се възлагат други дейности извън дейността по разследване на престъпления.  (3) При осъществяване на своите правомощия разследващите агенти вземат решения по вътрешно убеждение, основано на обективно, всестранно и пълно изследване на всички обстоятелства по делото, като се ръководят от закона.  (4) Горестоящите ръководители нямат право да дават указания за извършването на действия по разследването и за съставянето на писменото мнение, както и по какъвто и да е друг начин да се намесват в разследването.  (5) Взаимодействието на разследващите агенти с другите органи на агенцията се урежда с инструкция на председателя на агенцията.  \tЧл. 9. (1) Всеки, който разполага с данни за корупционни прояви по смисъла на този закон за лице, заемащо висша публична длъжност, или с данни за престъпление по чл. 6, ал. 1, т. 2 може да подаде сигнал до агенцията.  (2) За сигнал се приема и публикация в средствата за масово осведомяване.  (3) Всеки сигнал се регистрира в агенцията незабавно след постъпването му.  (4) Сигналите се разглеждат при съблюдаване на принципите, посочени в чл. 4.  (5) Сигнали, които не са от компетентността на агенцията, незабавно се препращат по компетентност на съответния орган.  (6)  Председателят на агенцията утвърждава образец на сигнал, който е достъпен на интернет страницата на агенцията, както и на място.  \tЧл. 10. (1) Когато сигналът съдържа трите имена на подателя и неговия единен граждански номер, адрес, телефон, факс, електронен адрес и подпис, агенцията е длъжна да го информира за предрпиетите по сигнала действия.  (2) Към сигнала може да се приложат всякакъв вид източници на информация, подкрепящи изложените в него твърдения.  \tЧл. 11. (1) Лице, което е подало сигнал за корупционна проява на лице, заемащо висша публична длъжност, не може да носи отговорност и да търпи други неблагоприятни последици само на това основание.  (2) Лицата, на които е възложено разглеждането на сигнала, са длъжни:  1. да не разкриват самоличността на лицето, подало сигнала;  2. да не разгласяват фактите и данните, които са им станали известни във връзка с разглеждането на сигнала;  3. да опазват поверените им писмени документи от нерегламентиран достъп на трети лица.  (3) Лицата по ал. 2 предлагат на съответните ръководители предприемането на конкретни мерки за опазване на самоличността на подалия сигнала, включително мерки, предотвратяващи действия, чрез които му се оказва психически или физически натиск.  \tЧл. 12. В особени случаи по искане на председателя на агенцията, съответно на Инспектората към Висшия съдебен съвет, може да се потърси съдействието на органите на Министерството на вътрешните работи за вземане на допълнителни мерки за защита на лицето, подало сигнал.  \tЧл. 13. Лице, което е уволнено, преследвано или по отношение на което са предприети действия, водещи до психически или физически тормоз, заради това, че е подало сигнал, има право на обезщетение за претърпените от него имуществени и неимуществени вреди по съдебен ред. Чл. 14. Агенцията осъществява международно сътрудничество във връзка със своята дейност. Глава трета.  УСТРОЙСТВО И УПРАВЛЕНИЕ НА СПЕЦИАЛНА АГЕНЦИЯ „АНТИКОРУПЦИЯ“  Раздел I.  Органи на управление \tЧл. 15. (1) Специална агенция „Антикорупция“ се ръководи от председател, който се назначава с указ на президента на републиката за срок от 5 години. Председателят има право на не повече от два последователни мандата.  (2) По предложение на председателя на агенцита Народното събрание избира трима заместник-председатели. Изборът се осъществява с мнозинство две трети от всички народни представители.  Заместник-председателите се избират за срока на мандата на председателя.  (3) За председател и заместник-председатели на агенцията могат да бъдат назначавани, съответно избирани, лица, които:  1. имат само българско гражданство;  2. имат висше юридическо образование с образователно-квалификационна степен „магистър“ – за председателя и висше юридическо или икономическо образование, с образователно-квалификационна степен „магистър“ – за заместник-председателя;  3. притежават 10-годишен юридически стаж – за председателя, и 8-годишен стаж по специалността– за заместник-председателите;  4. не са осъждани за умишлено престъпление от общ характер, независимо от реабилитацията, както и не са освобождавани от наказателна отговорност за умишлени престъпления от общ характер;  5. не са лишени от правото да заемат определена Специалнадлъжност;  6. са получили разрешение за достъп до класифицирана информация с ниво на класификация „Строго секретно“;  7. не членуват в политически партии или коалиции или организации с политически цели;  8. не са еднолични търговци, съдружници, управители, прокуристи или членове на надзорни съвети, управителни съвети или съвети на директорите или в контролни органи на търговски дружества, кооперации или юридически лица с нестопанска цел, които осъществяват стопанска дейност;  9. не са наети по служебно или трудово правоотношение, освен ако заемат академична длъжност във висше училище или научна организация.  (4) Пълномощията на председателя и на заместник-председателите се прекратяват предсрочно:  1. по негово искане;  2. при навършване на 65-годишна възраст;  3. при фактическа невъзможност да изпълнява задълженията си за повече от 6 месеца;  4. при несъвместимост с изискванията по ал. 3;  5. при влизане в сила на акт, с който е установен конфликт на интереси по Закона за предотвратяване и установяване на конфликт на интереси;  6. при тежко нарушение или системно неизпълнение на служебните задължения, както и при действия, които накърняват престижа на агенцията.  (5) В случаите по ал. 4 пълномощията на председателя се прекратяват с указ на президента на републиката, а на заместник-председателите – с решение на Народното събрание по предложение на председателя на агенцията.  (6) При смърт или предсрочно прекратяване на пълномощията на председателя в едномесечен срок от възникване на основанието президентът на републиката с указ назначава нов председател, който довършва мандата.  (7) При смърт или предсрочно прекратяване на пълномощията на заместник-председател председателят на агенцията в едномесечен срок предлага на Народното събрание да избере нов заместник-председател, който довършва мандата.  (8) До назначаването на нов председател неговите функции се изпълняват от определен от президента на републиката заместник-председател.  \tЧл. 16.  (1) Председателят на агенцията получава основно месечно възнаграждение в размер 90 на сто от основното месечно възнаграждение на председателя на Народното събрание.  (2) Заместник-председателите получават основно месечно възнаграждение в размер 90 на сто от възнаграждението на председателя на агенцията. \tЧл. 17. (1) Председателят на агенцията:  1. организира, ръководи и контролира дейността на агенцията;  2. представлява агенцията;  3. утвърждава длъжностното разписание на длъжностите в администрацията на агенцията и длъжностните характеристики на служителите в нея; създава и закрива структурни звена в рамките на утвърдения бюджет и числен състав;  4. предлага проекта на годишен бюджет на агенцията;  5. изпълнява и отчита бюджета на агенцията;  6. ръководи управлението на човешките ресурси;  7. отговаря за управлението на предоставените на агенцията имоти;  8. утвърждава Етичен кодекс за поведение на държавните служители в Специална агенция „Антикорупция“;  9. приема правила за провеждане на проверките за почтеност на служителите на агенцията и организира тяхното провеждане;  10. осъществява сътрудничество със сродни служби на други държави и с международни организации;  11. изпълнява и други функции, определени със закон.  (2) При изпълнение на правомощията си председателят издава заповеди и други актове, предвидени в закон. Чл. 18. (1) Председателят на агенцията изпълнява своите функции пряко и с помощта на заместник-председателите.  (2) Правомощията на заместник-председателите се определят с писмена заповед на председателя на агенцията.  (3) Правомощията на председателя в негово отсъствие се осъществяват от определен от него със заповед заместник-председател за всеки конкретен случай.  (4) При изпълнение на правомощията си заместник-председателите издават заповеди.     Чл. 19. (1)  Административното ръководство на администрацията на агенцията се осъществява от административен секретар.  (2) Административният секретар ръководи администрацията, като координира и контролира административните звена за точното спазване на нормативните актове и на законните разпореждания на председателя на агенцията, за регламентираното движение на документите и информацията и отговаря за отчетността при изпълнение на ежегодните цели на администрацията, включително координира и контролира разпределението и ползването на имуществото, предоставено за управление на агенцията. Административният секретар организира и координира взаимодействието на агенцията с други ведомства и организации. Административният секретар изпълнява и други функции, възложени му от председателя на агенцията.  (3) (Административният секретар подпомага председателя и заместник-председателите на агенцията при изпълнението на техните правомощия. Той е непосредствено подчинен на председателя на агенцията.  (4) При изпълнение на правомощията си административният секретар издава заповеди, отнасящи се до администрацията на агенцията или до отделни структурни звена.  (5) Административният секретар не осъществява правомощията си по отношение на оперативно-издирвателната дейност на агенцията, както и дейността по разследване.  Раздел II.  Структура     Чл. 20. (1) Основни структурни звена в администрацията на агенцията са специализираните дирекции, самостоятелните териториални отдели и специализираните административни дирекции.  (2) Общата численост на служителите в агенцията се определя с правилника за прилагане на закона по предложение на председателя на агенцията. \tЧл. 21.  (1) Специализираните дирекции на агенцията осъществяват дейностите по глава четвърта, глава пета и глава седма, както и дейността по разследване на престъпленията по чл. 6, ал. 1, т. 2.  (2) Специализираната дирекция по разкриване на корупционни прояви извършва оперативно-издирвателна дейност.  (3) Структурата на дирекциите по ал. 1 се определя с акт на председателя на агенцията. Структурата включва отдели и сектори.  (4) Специализираните дирекции в рамките на своята компетентност осъществяват методическо ръководство и контрол на териториалните дирекции и самостоятелните териториални отдели по съответното направление на дейност.  (5) Дирекция „Сигурност на Специална агенция „Антикорупция“ е и административно звено по сигурността на информацията в агенцията. \tЧл. 22. (1) Специализираните административни дирекции и дейностите, които извършват се определят със заповед на председателя на агенцията.  (2) Самостоятелните териториални отдели на агенцията се създават с указ на президента на републиката по предложение на председателя на агенцията, с който се определят седалищата и районите им на действие. Самостоятелните териториални отдели извършват оперативно-издирвателна дейност.  (3) Структурата и дейностите на самостоятелните териториални отдели се определят с акт на председателя на агенцията. Структурата на самостоятелните териториални отдели може да включва и сектори. \tЧл. 23.  (1) Специализираните дирекции и специализираните административни дирекции се ръководят от директори, които се назначават от председателя на агенцията и са преки ръководители на служителите в дирекциите.  (2) Директорът на дирекция „Сигурност на Специална агенция „Антикорупция“ е и служител по сигурността на информацията. \tЧл. 24.  (1) Директорите на дирекции в агенцията осъществяват общото и непосредственото ръководство на дирекциите, като:  1. планират, организират, ръководят, контролират и отговарят за дейността им;  2. изпълняват заповедите на председателя на агенцията и се отчитат пред него;  3. отговарят за резултатите от дейността, за спазването на законите, другите нормативни актове и заповедите на председателя;  4. координират дейността на дирекциите с други държавни органи чрез председателя на агенцията;  5. управляват информационните фондове, осигуряват и отговарят за информационното единство на дирекцията със съответните териториални дирекции и самостоятелни териториални отдели;  6. отговарят за управлението на човешките ресурси;  7. изпълняват други функции, възложени със заповед на председателя, заместник-председателия и административния секретар на агенцията, в рамките на законоустановените дейности на Специална агенция „Антикорупция“.  (2) В изпълнение на правомощията си по ал. 1 директорите издават заповеди. Глава четвърта.  ПРЕВЕНЦИЯ НА КОРУПЦИЯТА  \tЧл. 25.  Агенцията осъществява държавната политика по превенция на корупцията, като:  1. събира, обобщава и анализира информация за националните антикорупционни политики и мерки;  2. извършва анализи, разработва и предлага мерки за превенция и противодействие на корупцията и координира прилагането им, в т.ч. и по сектори;  3. осъществява дейности за разпространение на информацията, свързана с противодействието на корупцията, включително антикорупционните политики и мерки.  \tЧл. 26.  За изпълнение на задълженията си по чл. 25, т. 1 агенцията:  1. събира и обобщава информация и поддържа бази данни за изпълнението на антикорупционните политики и мерки;  2. извършва наблюдение и периодична оценка на приложението на антикорупционните мерки, в т. ч. и по сектори;  3. събира и обобщава добри практики;  4. анализира и предоставя информация на националните, европейските и международни антикорупционни институции и организации.  \tЧл. 27.  (1) За изпълнение на задълженията си по чл. 25, т. 2 агенцията:  1. съгласува всеки законопроект, изготвен от органите на изпълнителната власт, относно наличието на корупционен риск, както и извършва последващ анализ на въздействието на закона;  2. идентифицира и анализира рискови зони за корупция;  3. разработва мерки с антикорупционна насоченост;  4. подпомага методически прилагането на мерките по т. 3;  5. извършва последващ анализ на въздействието по отношение на приложените мерки по т. 3;  6. разработва методологии за оценка на корупционния риск, етични стандарти за поведение, системи за проверка на почтеността и оказва съдействие за прилагането им;  7. разработва проекти на нормативни актове с антикорупционна насоченост.  (2) Изготвените от агенцията анализи и предложения за антикорупционни мерки се предоставят на компетентните органи, които са длъжни да вземат отношение по тях в едномесечен срок и да информират агенцията за приетите мерки и сроковете за тяхното прилагане, както и за неприетите от тях мерки и мотивите за това. Компетентните органи са длъжни да информират агенцията при въвеждане на антикорупционните мерки и за резултатите от изпълнението им.  \tЧл. 28.  За изпълнение на задълженията си по чл. 25, т. 3 агенцията:  1. организира провеждането на обучения, семинари и информационни кампании  с антикорупционна насоченост;  2. предоставя становища по искания на заинтересовани лица по приложението на закона във връзка с превенцията на корупцията;  3. организира проучвания и анализи на общественото мнение;  4. предприема и други подходящи действия.  \tЧл. 29. При осъществяване на дейността си по превенция на корупцията агенцията взаимодейства с други държавни органи, органи на местното самоуправление, неправителствени организации, представители на бизнеса, както и с международни организации и органи на други държави. Глава пета.  ДЕКЛАРИРАНЕ НА ИМУЩЕСТВО И ИНТЕРЕСИ. ПРОВЕРКА НА ИМУЩЕСТВЕНОТО СЪСТОЯНИЕ Раздел І.  Задължение за деклариране  \tЧл. 30. (1) Лицата, заемащи висши публични длъжности, с изключение на тези, задължени по Закона за съдебната власт, подават следните декларации:  1. декларация за имущество и интереси;  2. декларация за промяна в декларирани обстоятелства в декларацията по т. 1 в частта за интересите и за произхода на средствата при предсрочно погасяване на задължения и кредити.  (2) Декларациите по ал. 1 се подават до председателя на агенцията по утвърден от него образец.  (3) Декларациите се подават на хартиен и на електронен носител. Декларация, подадена само на електронен носител, се смята за неподадена, освен когато е подадена в съответствие със Закона за електронния документ и електронния подпис.  \tЧл. 31. (1) Лицата, заемащи висши публични длъжности, с изключение на тези, задължени по Закона за съдебната власт, подават пред агенцията декларация за имущество и интереси в страната и в чужбина, в която декларират:  1. недвижимо имущество;  2. моторни сухопътни, водни и въздухоплавателни превозни средства, както и други превозни средства, които подлежат на регистрация по закон;  3. парични суми, в т. ч. влогове, банкови сметки и вземания на обща стойност над 10 000 лв., включително в чуждестранна валута;  4. вложения в инвестиционни и пенсионни фондове и еквивалентни форми на спестявания и инвестиции, ако общата им стойност надвишава 10 000 лв.;  5. налични ценни книги, дялове в дружества с ограничена отговорност и командитни дружества и финансови инструменти по чл. 3 от Закона за пазарите на финансови инструменти;  6. задължения и кредити над 10 000 лв., в т. ч. кредитни карти, ако усвоеният кредитен лимит през предходната календарна година в местна или в чуждестранна валута общо надвишава 10 000 лв.;  7. трудови доходи, получени през предходната календарна година;  8. доходи извън тези за заеманата длъжност, получени през предходната календарна година, когато са над 1 000 лв.;  9. чуждо недвижимо имущество и чужди моторни сухопътни, водни и въздухоплавателни превозни средства на стойност над 10 000 лв., които лицето или неговият съпруг, или лицето, с което то се намира във фактическо съжителство на съпружески начала, трайно ползва независимо от основанията за това и от условията на ползване;  10. дадени обезпечения и направени разходи от тях или в тяхна полза, или в полза на лицата по ал. 4 с тяхно съгласие, когато те не са платени със собствени средства, с публични средства или със средства на институцията, в която заемат длъжността, за:  а) обучение;  б) пътуване;  в) други плащания с единична цена над 1 000 лв.;  11. разходи за обучения извън случаите по т. 10, в т. ч. в полза на лицата по ал. 4, чиято еднократна стойност надхвърля 1 000 лв.;  12. участие в търговски дружества, в органи на управление или контрол на търговски дружества, на юридически лица с нестопанска цел или на кооперации, както и извършване на дейност като едноличен търговец към датата на избирането или назначаването и 12 месеца преди датата на избирането или назначаването;  13. договори с лица, които извършват дейност в области, свързани с вземаните от лицето, заемащо висша публична длъжност, решения в кръга на неговите правомощия или задължения по служба;  14. данни за свързани лица, към дейността на които лицето, заемащо висша публична длъжност, има частен интерес.  (2) При годишното деклариране на имуществото по т. 3-6 се посочват наличностите към 31 декември на предходната календарна година.  (3) При деклариране на имуществото по ал. 1, ако то е придобито по време на заемане на длъжността, се посочват също правните основания и произходът на средствата, с които е станало придобиването му.  (4) Лицата, заемащи висши публични длъжности, декларират имуществото и доходите и на своите съпрузи или на лицата, с които се намират във фактическо съжителство на съпружески начала, и на ненавършилите пълнолетие деца.  (5) Лицата, заемащи висши публични длъжности, не декларират имуществото и доходите на своите съпрузи при фактическа раздяла и на ненавършилите пълнолетие деца, когато не упражняват родителски права.  (6) За обстоятелствата по ал. 5 задълженото лице подава декларация.  (7) Лицата, заемащи висши публични длъжности, могат да подадат декларация, че не желаят да бъде публикувана информацията относно лицето, с което се намират във фактическо съжителство на съпружески начала, и относно имуществото и доходите на това лице.  \tЧл. 32. (1) Декларация за имущество и интереси се подава:  1. в едномесечен срок от заемането на висшата публична длъжност;  2. ежегодно до 15 май – за предходната календарна година;  3. в едномесечен срок от освобождаване на длъжността;  4. в едномесечен срок от изтичането на една година след подаване на декларацията по т. 3.  (2) В срок до един месец от подаването на декларация за имущество и интереси съответното лице може да направи промяна в декларацията си, когато това се налага за отстраняване на непълноти или грешки в декларираните обстоятелства.  \tЧл. 33.  Лицата, заемащи висши публични длъжности, подават декларации по чл. чл. 30, ал. 1, т. 2  в едномесечен срок от настъпване на промяната.  \tЧл. 34. В двумесечен срок от изтичане на сроковете по чл. 32  агенцията публикува на интернет страницата си декларациите на лицата, заемащи висши публични длъжности, и списък на лицата, които не са подали декларации в срок. Раздел ІI.  Регистри на декларациите  \tЧл. 35. (1) Агенцията приема декларациите за имущество и интереси и за промяна в декларирани обстоятелства в декларацията за имущество и интереси в частта за интересите и ги завежда в публичен регистър.  (2) Публичният регистър по ал. 1 съдържа информацията по чл. 31, ал. 1, 3, 4 и 6.  \tЧл. 36. (1) Всяко лице има право на достъп до данните от регистъра по чл. 35.  (2) Достъпът се осигурява чрез интернет страницата на агенцията при спазване на Закона за защита на личните данни.  (3) Всяко лице има право да получава информация, свързана с данните от регистъра по чл. 36 по реда на Закона за достъп до обществена информация. Раздел III.  Проверка на декларациите и имущественото състояние  \tЧл. 37. (1) В срок до 6 месеца от изтичане на сроковете по чл. 32  служителите на агенцията от съответната специализирана дирекция проверяват и анализират информацията от декларациите за имущество и интереси на лицата, заемащи висши публични длъжности, относно достоверността на декларираните факти.  (2) Проверката на декларациите за имущество на съдии, прокурори и следователи, в т. ч. на председателите на Върховния касационен съд и Върховния административен съд, главния прокурор, административните ръководители на органите на съдебната власт и техните заместници, се извършват при условията и по реда на Закона за съдебната власт.  \tЧл. 38. (1) Проверката на декларациите се извършва чрез пряк достъп до електронните регистри, бази данни и други информационни масиви, поддържани от други държавни органи.  (2) Служителите на агенцията може да изискват допълнителна информация от държавните органи, органите на местното самоуправление и местната администрация, органите на съдебната власт и от други институции, пред които декларираните факти подлежат на вписване, обявяване или удостоверяване.  (3) Органите и институциите по ал. 1 са длъжни в 30-дневен срок от получаване на искането да предоставят необходимата информация.  (4) Проверката се извършва чрез съпоставяне на декларираните факти и информацията, получена по реда на ал. 1.  \tЧл. 39.  Проверката приключва с доклад за съответствие, когато не е установена разлика между декларираните факти и получената информация. В останалите случаи проверката приключва с доклад за несъответствие.  \tЧл. 40. (1) При установено несъответствие агенцията уведомява съответното лице и му дава 14-дневен срок за отстраняване на непълнотите и грешките в декларираните обстоятелства. Отстраняването на непълнотите и грешките се извършва по реда за подаване на декларация.  (2) При установено несъответствие в декларациите, което не е отстранено в срока по ал. 1. агенцията упражнява правомощията си по този закон до изясняване на причините за несъответствието.  (3) Когато се установи, че несъответствието не се дължи на извършено престъпление, агенцията предоставя данните на Националната агенция по приходите за предприемане на действия по реда на Данъчно-процесуалния кодекс при наличие на основание за това. Глава шеста.  ДЕЙНОСТИ ПО РАЗКРИВАНЕ НА КОРУПЦИОННИ ПРОЯВИ НА ЛИЦА, ЗАЕМАЩИ ВИСШИ ПУБЛИЧНИ ДЛЪЖНОСТИ \tЧл. 41.  Агенцията извършва дейности по разкриване на корупционни прояви на лица, заемащи висши публични длъжности чрез събиране, анализиране и проверки на сведения при и по повод информация за такива прояви.  (2) Агенцията извършва и оперативно-издирвателна дейност.  \tЧл. 42.  Органите на агенцията извършват дейностите по чл. 41 като:  1. планират, организират, ръководят, контролират и отговарят за изпълнението на задачи, възложени им със заповед на председателя на агенцията;  2. управляват информационни фондове;  3. изясняват постъпила в агенцията информация;  4. осъществяват взаимодействие с другите административни звена в агенцията;  5. осъществяват взаимодействие с органите на държавната власт и местното самоуправление;  6. проверяват сигналите по чл. 9;  7. изпълняват други функции, възложени със заповед на председателя й.  \tЧл. 43.  (1) За изпълнение на възложените ѝ със закона правомощия агенцията създава, поддържа и ползва информационни фондове.  (2) Организацията на информационната дейност на агенцията, органите за нейното управление и контрол, както и ползването на информацията се уреждат с инструкция на председателя на агенцията.  (3) При осъществяване на контрола върху информационната дейност се спазват правилата за защита на класифицираната информация.  \tЧл. 44. Оперативно-издирвателната дейност има за цел:  1. превенция, предотвратяване и противодействие на корупционни престъпления;  2. проверка на информация по глава пета;  3. изготвяне и съхраняване на веществени доказателствени средства.  \tЧл. 45. Оперативно-издирвателните действия се извършват при зачитане и гарантиране на достойнството, правата и основните свободи на гражданите. \tЧл. 46.  (1) Оперативно-издирвателната дейност се извършва чрез:  1. извършване на справки по информационните фондове за лица, заемащи висша публична длъжност;  2. вземане на образци за сравнително изследване;  3. белязване на обекти и предмети;  4. изследване на предмети и документи;  5. извършване на наблюдение;  6. идентифициране на лица и обекти;  7. събиране на информация от технически канали за комуникация;  8. оперативно внедряване;  9. оперативен експеримент;  10. оперативна проверка на събраните данни и тяхното документиране;  11. извършване на насрещни проверки по документи;  12. вземане на обяснения от граждани.  (2) Оперативно – издирвателната дейност се осъществява чрез специфични способи и средства, чрез специални разузнавателни средства, както и посредством граждани, приели доброволно сътрудничество с органите на агенцията при изпълнение на функциите им.  (3) Агенцията използва, прилага и притежава специални разузнавателни средства при условия и по ред, определени със Закона за специалните разузнавателни средства.  (4) Използването на доброволни сътрудници може да се извършва само от органите на агенцията, които работят по реда на тази глава. Сътрудничеството с граждани за осъществяване на правомощията на тези органи се урежда с инструкция на председателя агенцията.  (5) Привличането и дейността на доброволните сътрудници се осъществяват при спазване на следните принципи:  1. доброволност при привличането, работата и освобождаването;  2. защита при или по повод на сътрудничеството;  3. запазване в тайна на самоличността и другите лични данни на лицата, както и на тяхната дейност.  (6) Данни за лица, приели доброволно сътрудничество с органите на агенцията, могат да се предоставят на съда и прокуратурата само след писмено съгласие на лицата във връзка с конкретно наказателно производство и при спазване разпоредбите на Закона за защита на класифицираната информация.  \tЧл. 47.  Основания за извършване на оперативно-издирвателна дейност са:  1. получени данни за лица, заемащи висши публични длъжности, които се подготвят, извършват или вече са извършили прояви на корупция,  2. полученни данни за корупционни престъпления по чл. 6, ал. 2;  3. искане на органите на досъдебното производство и на съда;  4. доклад за несъответствие по чл. 40. Глава седма.  СЛУЖИТЕЛИ НА СПЕЦИАЛНА АГЕНЦИЯ „АНТИКОРУПЦИЯ“. ОРГАНИ И ПРАВОМОЩИЯ     Чл. 48. (1) Служители на Специална агенция „Антикорупция“ са:  1. държавните служители по този закон;  2. държавни служители;  3. лицата, работещи по трудово правоотношение. \tЧл. 49. (1) За държавни служители, които осъществяват дейностите по глава четвърта, пета и шеста се назначават лица с висше образование, които са преминали успешно проверка за почтеност, след провеждане на конкурс. За разследващи агенти при условията на изречение първо се назначават лица с висше юридическо образование.  (2) Служителите по ал. 1 дават съгласие по време на заемане на длъжността си да бъдат подлагани на периодични и инцидентни проверки за почтеност.  (3) Проверките за почтеност се осъществяват по правила, утвърдени от председателя на агенцията, като те задължително включват проверка на обстоятелствата, които се декларират по реда на този закон. Правилата се публикуват на интернет страницата на агенцията.  (4) Непреминаването на проверка за почтеност е основание за освобождаване от заеманата длъжност. \tЧл. 50. По отношение на статута на служителите на агенцията се прилагат съответно разпоредбите на глава седма от Закона за Държавна агенция „Национална сигурност”, доколкото в този закон не е предвидено друго. \t Чл. 51. (1) Органи на агенцията са държавните служители в специализираните дирекции.  (2) Органите на агенцията, осъществяващи оперативно-издирвателна дейност и разследване, имат правомощията по чл. 124б-129 от Закона за Държавна агенция „Национална сигурност”. Глава осма.  ВЗАИМОДЕЙСТВИЕ НА АГЕНЦИЯТА С ДРУГИ ДЪРЖАВНИ ОРГАНИ И МЕЖДУНАРОДНО СЪТРУДНИЧЕСТВО  \tЧл. 52.  (1) За постигане на целта на този закон Агенцията, нейните органи, прокуратурата, Министерството на вътрешните работи, органите на Държавна агенция „Национална сигурност“, органите по приходите и органите на Агенция „Митници“ си взаимодействат съобразно предоставената им компетентност.  (2) Редът, условията и сроковете за осъществяване на взаимодействието се определят със съвместна инструкция на главния прокурор, министъра на финансите и министъра на вътрешните работи, председателя на Държавна агенция „Национална сигурност“ и агенцията.  \tЧл. 53. (1) При изпълнение на правомощията си по този закон органите на агенцията могат да искат съдействие, сведения и документи, включително и в електронен вид, от държавните и общинските органи, търговците, кредитните институции, от нотариуси и съдебни изпълнители, както и от други физически и юридически лица.  (2) Органите и лицата по ал. 1 са длъжни да предоставят сведенията в срок до един месец от поискването им, с изключение на тези, които се предоставят по специален ред.  (3) Обменът на класифицирана информация се извършва в съответствие със Закона за защита на класифицираната информация.  (4) Обработването на лични данни се извършва в съответствие със Закона  за защита на личните данни.  \tЧл. 54.  (1) При изпълнение на дейностите по глава шеста от органите на агенцията се осъществява взаимодействие между агенцията и:  1. прокуратурата;  2. Министерството на вътрешните работи;  3. Държавна агенция „Национална сигурност“;  4. Държавна агенция „Технически операции“;  5. Държавна агенция „Разузнаване“.  (2) Редът и сроковете за осъществяване на взаимодействието по ал. 1 се определят със съвместни инструкции.  \tЧл. 55.  (1) За всяко действие по този закон органите агенцията съставят протокол, освен когато извършеното действие е удостоверено с друг документ.  (2) Лицата, на които при или по повод изпълнение на служебните им задължения е станала известна информация за извършваната проверка, нямат право да я разгласяват.  \tЧл. 56. (1) Агенцията обменя информация за целите на този закон с компетентните органи на други държави и с международни организации въз основа на международни актове и международни договори, които са в сила за Република България.  (2) Агенцията сключва международни споразумения за обмен на данни при проверки на декларациите по чл. 30, ал. 1. ПРЕХОДНИ И ЗАКЛЮЧИТЕЛНИ РАЗПОРЕДБИ § 1. (1) Лицата, за които с този закон за първи път възниква задължение за деклариране, подават встъпителни декларации при условията и по реда на този закон в едномесечен срок от влизането на закона в сила  (2) Задължените лица, подали встъпителни декларации по реда на отменения Закон за публичност на имуществото на лица, заемащи висши публични и други длъжности, не подават нови встъпителни декларации след влизането в сила на този закон. Те подават декларации при условията и по реда на този закон в сроковете по чл. 32. § 2. Процесуалното представителство по висящи спорове на съответното звено от Сметната палата се осъществява от председателя на Специална агенция „Антикорупция“. § 3. (1) В Специална агенция „Антикорупция“ се вливат съответното звено от Сметната палата, свързано с дейността по отменения Закон за публичност на имуществото на лица, заемащи висши държавни и други длъжности, и съответната специализирана дирекция от Държавна агенция „Национална сигурност“, свързана с противодействие на корупционни прояви сред лицата, заемащи висши държавни длъжности.  (2) Специална агенция „Антикорупция“ е правоприемник на съответната част от активите, пасивите, архива, правата и задълженията на Сметната палата, свързани с дейността по отменения Закон за публичност на имуществото на лица, заемащи висши държавни и други длъжности, както и на съответната специализирана дирекция от Държавна агенция „Национална сигурност“ за противодействие на корупционни прояви сред лицата, заемащи висши държавни длъжности.  (3) Трудовите и служебните правоотношения на ръководителите и служителите в администрациите по ал. 1 се уреждат при условията на чл. 123 от Кодекса на труда и чл. 87а от Закона за държавния служител.  (4) Служебните правоотношения на държавните служители по чл. 43, ал. 1, т. 1 от Закона за Държавна агенция „Национална сигурност“ преминават в служебни правоотношения със Специална агнеция „Антикорупция“.  (5) Стажът, придобит по Закона за Държавна агенция „Национална сигурност“ от служителите, преминали в Специална агенция „Антикорупция“, се зачита за работа при един и същ работодател, съответно орган по назначаване, включително и при изплащане на дължимите обезщетения при прекратяване на правоотношенията с агенцията.  (6) Лицата по ал. 3 и 4 преминават към Специална агенция „Антикорупция“ без срок на изпитване, освен служителите, които са със срок на изпитване.  (7) На лицата по ал. 2, които са заемали длъжност на ръководител на администрацията или служител в общата администрация и преминават на длъжност с идентични или сходни функции в общата администрация на агенцията, органът по назначаването може да предложи друга длъжност, съответна на квалификацията, професионалния опит и стажа.  (8) При отказ на служителя да заеме предложената му длъжност, съответното правоотношение се прекратява без предизвестие. Отказът се удостоверява писмено от служителя. В случай че последният откаже да го удостовери писмено, това обстоятелство се удостоверява с подписите на двама свидетели.  (9) До шест месеца от преназначаването лицата по ал. 3 и 4 преминават проверка за почтеност, като непреминаването на проверка за почтеност е основание за освобождаване от длъжността.  (10) Министерският съвет в тримесечен срок от влизането в сила на закона урежда отношенията във връзка с преобразуването на административните структури по ал. 1. § 4. (1) До изграждането на самостоятелни оперативно-издирвателни и оперативно-технически звена в Специална агенция „Антикорупция“ Държавна агенция „Национална сигурност“ й предоставя за ползване необходимите персонални и технически ресурси за тези дейности, определени с акт на Министерския съвет.  (2) Използването на тези ресурси се извършва по начин, непозволяващ разкриване на интереса на агенцията, и при спазване на принципа „необходимост да се знае“. § 5. Този закон отменя Закона за публичност на имуществото на лица, заемащи висши държавни и други длъжности (обн., ДВ, бр. 38 от 2000 г.; изм., бр. 28 и 74 от 2002 г., бр. 8 от 2003 г., бр. 38 от 2004 г., бр. 105 от 2005 г., бр. 38 и 73 от 2006 г., бр. 109 от 2007 г., бр. 33, 69 и 94 от 2008 г., бр. 93 от 2009 г., бр. 18 и 62 от 2010 г., бр. 38 от 2012 г., бр. 30 и 71 от 2013 г., бр. 12 и 17 от 2015 г. и бр. 39, 43 и 62 от 2016 г.). § 6. В Закона за Държавна агенция „Национална сигурност“ (обн., ДВ, бр. 109 от 2007 г.; изм., бр. 69 и 94 от 2008 г., бр. 22, 35, 42, 82 и 93 от 2009 г., бр. 16, 80 и 97 от 2010 г., бр. 9 и 100 от 2011 г., бр. 38 от 2012 г., бр. 15, 30, 52, 65 и 71 от 2013 г., бр. 53 от 2014 г., бр.14, 24 и 61 от 2015 г.; бр. 15, 101, 103 и 105 от 2016 г.) в чл. 4, ал. 1 т. 4 се отменя. \t§ 7. В Наказателно-процесуалния кодекс ((Обн. ДВ. бр.86 от 28 Октомври 2005г., изм. ДВ. бр.46 от 12 Юни 2007г., изм. ДВ. бр.109 от 20 Декември 2007г., изм. ДВ. бр.69 от 5 Август 2008г., изм. ДВ. бр.109 от 23 Декември 2008г., изм. ДВ. бр.12 от 13 Февруари 2009г., изм. ДВ. бр.27 от 10 Април 2009г., изм. ДВ. бр.32 от 28 Април 2009г., изм. ДВ. бр.33 от 30 Април 2009г., изм. ДВ. бр.15 от 23 Февруари 2010г., изм. ДВ. бр.32 от 27 Април 2010г., изм. ДВ. бр.101 от 28 Декември 2010г., изм. ДВ. бр.13 от 11 Февруари 2011г., изм. ДВ. бр.33 от 26 Април 2011г., изм. ДВ. бр.60 от 5 Август 2011г., изм. ДВ. бр.61 от 9 Август 2011г., изм. ДВ. бр.93 от 25 Ноември 2011г., изм. и доп. ДВ. бр.19 от 6 Март 2012г., изм. ДВ. бр.20 от 9 Март 2012г., изм. и доп. ДВ. бр.25 от 27 Март 2012г., доп. ДВ. бр.60 от 7 Август 2012г., доп. ДВ. бр.17 от 21 Февруари 2013г., доп. ДВ. бр.52 от 14 Юни 2013г., изм. и доп. ДВ. бр.70 от 9 Август 2013г., изм. и доп. ДВ. бр.71 от 13 Август 2013г., изм. и доп. ДВ. бр.21 от 8 Март 2014г., изм. и доп. ДВ. бр.14 от 20 Февруари 2015г., изм. и доп. ДВ. бр.24 от 31 Март 2015г., изм. и доп. ДВ. бр.41 от 5 Юни 2015г., изм. и доп. ДВ. бр.42 от 9 Юни 2015г., доп. ДВ. бр.60 от 7 Август 2015г., изм. и доп. ДВ. бр.74 от 26 Септември 2015г., изм. ДВ. бр.79 от 13 Октомври 2015г., изм. ДВ. бр.32 от 22 Април 2016г., изм. и доп. ДВ. бр.39 от 26 Май 2016г., изм. и доп. ДВ. бр.62 от 9 Август 2016г., доп. ДВ. бр.81 от 14 Октомври 2016г., доп. ДВ. бр.95 от 29 Ноември 2016г., изм. и доп. ДВ. бр.13 от 7 Февруари 2017г., изм. и доп. ДВ. бр.63 от 4 Август 2017г.) се правят следните изменения и допълнения:  1. В чл. 52, ал. 1, т. 2 след думите „разследващ полицай“ се поставя запетая и се добавя „разследващите агенти от Специална агенция „Антикорупция“, определени със заповед на председателя на агенцията”, след което се поставя запетая.  2. В чл. 194, ал. 1, в т. 2 след думите „Национална сигурност“ се поставя запетая и се добавя „или по чл. 48, ал. 1, т. 1 от Закона за Специална агенция „Антикорупция“.                 3. Създава се нов чл. 194а:                 „Разследване от органи на Специална агенция „Антикорупция“                 Чл. 194а. (1) Разследването на престъпленията по чл. 201 – 205, чл. 219, ал. 3 и ал. 4, пр. 2, чл. 220, чл. 225в, чл. 282 – 283б, чл. 285, чл. 288, чл. 289, чл. 294, чл. 295, чл. 301 – 307 от Наказателния кодекс, за които има данни, че са осъществени от лице по чл. 5, ал. 1 от закона за Специална агенция „Антикорупция”, се извършва от разследващи агенти на Специална агенция „Антикорупция”.                 (2) Разследващите агенти по ал. 1 се определят със заповед на председателя на Специална агенция “ Антикорупция „.“  4. В чл. 411в, ал. 2 между думите „вътрешните работи“ и „разследващите митнически инстпектори“ съюзът „и“ се заменя със запетая и след думата „Митници“ се поставя запетая и се добавя „и разследващите агенти от Специална агенция „Антикорупция“, определени със заповед на председателя на агенцията”. \t§ 8. Законът влиза в сила …. М О Т И В И \tБорбата с корупцията по висшите и средните етажи на властта в България не дава нужните резултати. Такава е общосподелената констатация както на обществото, така и на международните наблюдатели. Една от главните причини за това са неубедителните разследвания на това сложно престъпление, както и съществуващите възможности за нерегламентирана намеса в работата на разследващите органи. Именно поради последното Европейската комисия препоръча на България създаването на „ефективен орган за борба с корупцията”.  Това е и основната цел на предлагания законопроект.  За да бъде новият орган „ефективен”, той не може да е просто механичен сбор от съществуващи институции с драстично различаващи се правна природа, същност, цели, дейности, функции и правомощия, каквито предложения съществуват. Органи като Комисията за отнемане на незаконно придобито имущество и Комисията за предотвратяване и установяване на конфликт на интереси имат своята роля в борбата срещу корупцията, но като независими и специализирани органи, работещи съответно по различен правен ред. Преустановяването на тяхното съществуване чрез сливането им ще е противопоказно. То практически ще заличи резултатите, постигнати дотук особено по отношение на налагането на института на „гражданската конфискация” в България. Неслучайно и в споменатия вече доклад Европейската комисия пише: „… поемането от новата структура на функциите на Комисията за отнемане на незаконно придобитото имущество, следва да бъдат внимателно разгледани. Предвид постигнатите трайни резултати от Комисията за отнемане на незаконно придобитото имущество е важно организационните промени да не подкопаят напредъка, който вече е постигнат”. Колкото до другия административен орган – Комисията за предотвратяване и установяване на конфликт на интереси, пълната незаинтересованост от страна на властите към него, след скандалите, свързани с бившия му председател и получаваните от него указания, изисква цялостна ревизия на идеята, състава, структурата, функциите и правомощията на този орган, а не автоматичното му сливане или вливане в друг.  За да се постигне ефективност на новия антикорупционен орган, той трябва да съсредоточи в себе си само онези правомощия, които пряко засягат превенцията и противодействието на корупционните престъпления. Това означава, че в него трябва да се концентрират анализаторски, оперативен и разследващ потенциал. В момента по отношение на лицата, заемащи висши държавни длъжности, тези три елемента са разпилени между няколко институции, а именно между съответното звено от Сметната палата, свързано с дейността по Закона за публичност на имуществото на лица, заемащи висши държавни и други длъжности, и специализираната дирекция от Държавна агенция „Национална сигурност“, свързана с противодействие на корупционни прояви сред лицата, заемащи висши държавни длъжности. С настоящия законопроект предлагаме тези отделни звена да се слеят по качествено нов начин и при пълна хармония, координация и ефективно взаимодействие между тях в една нова Специална агенция „Антикорупция”.  Две ще са основните направления на работа на новата агенция:  1. ще събира, оповестява и проверява имуществените декларации на лицата, заемащи висши държавни длъжности, чиито списък е изчерпателно изброен в чл. 5, ал. 1 на закона;  2. ще разследва престъпленията по чл. 201 – 205, чл. 219, ал. 3 и ал. 4, пр. 2, чл. 220, чл. 225в, чл. 282 – 283б, чл. 285, чл. 288, чл. 289, чл. 294, чл. 295, чл. 301 – 307 от Наказателния кодекс;  За изпълнение на тези си дейности органите на агенцията следва да разполагат с необходимите оперативно-издирвателни и разследващи правомощия. Служителите, които ще бъдат пряко натоварени с тези особени компетенции, ще бъдат обединени в специализирани дирекции, а техният статут се приравнява на този на агентите на Държавната агенция „Национална сигурност”.  Естеството на работата не предполага колективно вземане на решения, а ясна отговорност, оперативна самостоятелност и строга конфинденциалност. Председателят е натоварен с цялостното ръководство на агенцията по всичките й дейности и я представлява в отношенията й с други държавни органи и институции. За да се гарантира неговата независимост и самостоятелност се предлага той да се назначава с указ на президента на републиката за срок от пет години, с възможност само за едно последователно подновяване. Честа практика е със специални закони и на основание чл. 98, т. 7 от КРБ президентът да бъде натоварван с отговорността по ключови назначения на органи от сектор „Сигурност”. Това е така, защото конституционната позиция на президента, неговата пряка демократична легитимност и обединителната му функция извеждат назначаваните от него фигури от арената на политическите противопоставяния и играят ролята на гаранция, че съответната институция няма да бъде „подчинена” на една или няколко политически сили. В случая това е от особено значение. От друга страна, мандатът, ограниченията за неговото подновяване, както и изчерпателно изброените основания за прекратяване на пълномощията, са допълнителни гаранции за независимост на председателя на агенцията, в т.ч. от органа по неговото назначение.  Предлага се председателят да бъде подпомаган от трима заместник-председатели, които да се избират с квалифицирано мнозинство от две трети от Народното събрание. С оглед съществените правомощия и важната функция на новия орган, парламентът следва да има възможност да участва в конституирането му. Квалифицираното мнозинство е необходимо, за да не може никой да дължи позицията си само на определена партия или група от партии. Заместник-председателите са обвързани с мандата на председателя и веднъж избрани не дължат отчет пред народните представители.  Дейността по разследване е концентрирана върху определени престъпления, които в наказателноправната теория и практика се характеризират като корупционни – длъжностно присвояване, умишлена безстопанственост, сключване на неизгодна сделка, подкуп, включително в стопанската сфера, търговия с влияние, посредничество към подкуп, отделни престъпления по служба, както и посегателства, свързани с осуетяване на наказателно преследване. Критериите за определянето им като такива се отнасят, както до качеството на субекта – длъжностно лице и до користния мотив за извършването им, така и до обществената сфера, която съответното престъпление засяга – не само дейността на държавния апарат, но и стопанския сектор и правораздаването. Всички тези престъпни посегателства съдържат в най-голяма степен признаците на корупционно поведение. Основни техни последици са вредата за обществения интерес, разрушаването на доверието в държавните институции. Затова и дейностите по разкриване и разследването им се възлагат на новосъздадената Специална агенция „Антикорупция”.  Разследванията по визираните от законопроекта престъпления се извършва от специално определени от председателя на агенцията служители на длъжност „разследващ агент”. Разследващите агенти са задължително с висше юридическо образование и не могат да осъществят други дейности. Разследвания са провеждат по публикации в средствата за масово осведомяване или по сигнали, като всеки сигнал следва да бъде регистриран. Агенцията дължи отговор само на онези сигнали, чиито подател е ясно идентифициран.  Оперативно-издирвателната дейност на агенцията се извършват, когато за някое от лицата по чл. 5, ал. 1 е постъпила информация за подготовка или извършване на съответните престъпления, по искане на органите на досъдебното производство или съда, или при констатирано несъответствие на декларираното и  реално установеното имуществено състояние на лицата, заемащи висши публични длъжности.", "date": "2017.08.14", "title": " Вижте проекта на БСП на Закон за специална агенция „Антикорупция“"}
{"url": "https://trud.bg/%d0%bf%d0%be%d1%81%d1%82%d0%b0%d0%b2%d1%8f%d1%82-%d0%bd%d0%be%d0%b2%d0%b8-%d1%81%d1%8a%d0%be%d1%80%d1%8a%d0%b6%d0%b5%d0%bd%d0%b8%d1%8f-%d0%b8-%d1%80%d0%b5%d0%bc%d0%be%d0%bd%d1%82%d0%b8%d1%80%d0%b0/", "text": "Освежават  елементите и съоръженията на детската площадка в централния парк на град Дебелец.Закупени са и нови съоръжения за игра, които ще бъдат монтирани и ще радват децата от следващата седмица. Това съобщи кметът на населеното място Снежана Първанова. Тя уточни, че средствата са от бюджета на кметството. Ремонтът и боядисването на уредите се извършва от служители на местната институция.  По думите й, преди дни са подменени счупени, вследствие на вандализъм, люлки и други елементи, на останалите шест детски площадки в града. Първанова информира, че паралелно с това текат строително-монтажните дейности по проекта „Аз съм природа – утре започва от днес“ по програма ПУДООС на МОСВ. Той включва цялостна рехабилитация на съществуваща детска площадка в междублоково пространство в града. Поставяне на нови и атрактивни съоръжения за игра на открито, съответстващи на наредбата за безопасност. Близо 500 са малчуганите на възраст от 3 до 12 години в  Дебелец. Родените за 2016-а деца са 39, от началото на годината до края на юли в градчето са проплакали 24 бебета. „Полагаме всички усилия, да поддържаме детските площадки в изправно състояние и в същото време като привлекателно и безопасно място за децата и техните родители. Избрали сме нови, модерни тонове на боите, с които се прави освежаването на съоръженията и вече са факт грейналите шарени дъги, които радват нашите деца. Огорчена съм обаче от продължаващия вандализъм и по този повод се обръщам отново с апел, да пазим направеното, да надграждаме, вместо да възстановяваме“, изтъкна Снежана Първанова.", "date": "2017.08.14", "title": " Поставят нови съоръжения и ремонтират детските площадки в Дебелец"}
{"url": "https://trud.bg/%d0%b0%d1%80%d0%b5%d1%81%d1%82%d1%83%d0%b2%d0%b0%d1%85%d0%b0-%d0%bc%d0%b0%d0%b9%d0%ba%d0%b0%d1%82%d0%b0-%d0%bd%d0%b0-%d0%b8%d0%b7%d0%be%d1%81%d1%82%d0%b0%d0%b2%d0%b5%d0%bd%d0%be%d1%82%d0%be-%d0%b2/", "text": "18-годишната Юлия Василева, която заряза бебето си в Западен парк е арестувана, съобщиха от МВР. Жената от „Факултета“   в петък вечерта. Тя бе обявена за издирване и местонахождението й бе установено малко след това. Ромката се криела при своя приятелка в „Овча купел“. Тя е заведена за разпит в Трето районно управление. 18-годишната жена заряза бебето и втория си мъж, за да отиде при трети, но щом се разчуло свекървата я изгонила. Момичето потърсило помощ при родителите си, но и те я изгонили. Затова докато полицията я издирваше никой от близките й не знаеше къде е. Бебето е в добро здраве и днес   от болницата и настанено в център от социален тип временно, докато бъде решена съдбата му. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.14", "title": " Арестуваха майката на изоставеното в „Западен парк“ бебе"}
{"url": "https://trud.bg/%d0%bf%d0%b8%d1%8f%d0%bd-%d0%b8-%d0%b4%d1%80%d0%be%d0%b3%d0%b8%d1%80%d0%b0%d0%bd-%d0%bd%d0%b0%d0%bf%d0%b0%d0%b4%d0%bd%d0%b0-%d1%81-%d0%b1%d1%80%d0%b0%d0%b4%d0%b2%d0%b0-%d0%b3%d1%80%d1%83%d0%bf%d0%b0/", "text": "Пиян и дрогиран мъж нападна с брадва група хора, прибиращи се от заведение в столичния квартал „Младост“1, съобщи  .   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.14", "title": " Пиян и дрогиран нападна с брадва група хора в „Младост“ 1"}
{"url": "https://trud.bg/%d0%b8%d0%b7%d0%b4%d0%b8%d1%80%d0%b2%d0%b0%d1%82-83-%d0%b3%d0%be%d0%b4%d0%b8%d1%88%d0%bd%d0%b0-%d0%b6%d0%b5%d0%bd%d0%b0-%d1%81%d1%82%d1%80%d0%b0%d0%b4%d0%b0%d1%89%d0%b0-%d0%be%d1%82-%d0%b4%d0%b5/", "text": "Екип от двама водолази от сектор „Специализирани оперативни дейности” на РД ПБЗН Монтана и двама полицейски служители от Участъка в село Георги Дамяново втори ден издирват в реката на село Копиловци тялото на 83-годишна местна жителка, страдаща от старческа деменция, съобщиха от Областната дирекция на МВР – Монатана. Според близки на жената, тя е изчезнала около 23.00 часа в събота. Възрастната жена имала навика до ходи до брега на реката. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.14", "title": " Издирват 83-годишна жена, страдаща от деменция"}
{"url": "https://trud.bg/%d0%ba%d0%b8%d1%82%d0%b0%d0%b9-%d1%81%d0%bf%d0%b8%d1%80%d0%b0-%d0%b2%d0%bd%d0%be%d1%81%d0%b0-%d0%bd%d0%b0-%d0%b6%d0%b5%d0%bb%d1%8f%d0%b7%d0%be-%d0%b8-%d0%bc%d0%be%d1%80%d1%81%d0%ba%d0%b8-%d0%b4%d0%b0/", "text": "Китай преустановява вноса на желязо, желязна руда и морски дарове от Северна Корея, съобразявайки се с новите санкции, които ООН наложи на най-изолираната страна в света, предаде АФП, позовавайки се на съобщение на Министерството на търговията в Пекин. Китайските власти обещаха изцяло да спазват новия пакет ограничения, наложени срещу дипломатическия им съюзник, след като Вашингтон оказа натиск на Пекин да направи повече, за да бъде принуден Пхенян да се откаже от ядрената си програма. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.14", "title": " Китай спира вноса на желязо и морски дарове от Северна Корея"}
{"url": "https://trud.bg/%d1%80%d0%b8%d0%b1%d0%b0%d1%80%d0%b8-%d0%bf%d1%80%d0%be%d1%82%d0%b5%d1%81%d1%82%d0%b8%d1%80%d0%b0%d1%82-%d1%81%d1%80%d0%b5%d1%89%d1%83-%d0%b3%d0%be%d1%82%d0%b2%d0%b5%d0%bd%d0%b0-%d0%b7%d0%b0%d0%b1/", "text": "Близо 200 рибари, собственици на риболовни кораби и рибопреработвателни фирми протестират пред Изпълнителната агенция по рибарство и аквакултури в Бургас срещу готвена  заповед, с която  ще се забрани улова на бяла мида. Разширяването на зоните по „Натура 2000“, в които ще бъде забранен риболова, както и забраната за улов на бяла мида предизвикаха най-масовия протест на рибари и риболовни сдружения. Ще внесем искане до Министерството на земеделието и храните и до комисията по земеделие в Народното събрание за промяна на Закона за рибарство и аквакултури, заяви пред  изпълнителният директор на Асоциация „БГ ФИШ“ Йордан Господинов:  „Нека да има известно време забрана, обаче да бъде само в пиковите моменти на размножаването. От няколко години искаме да се изследва мидата, да се картира, да се класифицират зоните и трябва да ви кажа, че сме стигнали дотам бизнесът да извади пари и да даде за научни изследвания. Това, което ни казаха във вторник, бяхме на среща при заместник-министъра: „Каквото искате пращайте. Ние ще забраним мидата и то дългосрочно“. Подготвя се забрана за улова на бяла мида, но тя ще бъде в срок от 2 месеца, а не до края на годината, каза  в ефира на националното радио директорът на ИАРА Галин Николов: „Поддържам рибарите. Поддържам и мнението на Министерство на земеделието, но мнението на Министерството на земеделието е забрана от два месеца“. Над 450 са риболовните лодки и кораби, които извършват улов на бяла мида в Черно море.", "date": "2017.08.14", "title": " Рибари протестират срещу готвена забрана за улов на бяла мида\t\t\t"}
{"url": "https://trud.bg/%d1%81%d1%8a%d0%b7%d0%b4%d0%b0%d0%b2%d0%b0-%d1%81%d0%b5-%d0%b4%d1%8a%d1%80%d0%b6%d0%b0%d0%b2%d0%bd%d0%be-%d0%bf%d1%80%d0%b5%d0%b4%d0%bf%d1%80%d0%b8%d1%8f%d1%82%d0%b8%d0%b5-%d0%b7%d0%b0-%d0%be%d0%bf/", "text": "Започва изграждането на държавно предприятие за опериране на ТОЛ системата. Това каза в Добрич председателят на управителния съвет на АПИ инж. Дончо Атанасов, предаде  . Миналата седмица министър-председателят Бойко Борисов заяви, че ако до днес ТОЛ системата не заработи,  . По думите на Атанасов ТОЛ системата е изключително важна, за да може една от най-публичните услуги в държавата – поддържането и строителството на републиканската пътна мрежа, да се самофинансира. Това ще бъде първата система, която ще бъде самофинансирана, без да разчита на държавния бюджет, прогнозира Атанасов. Очаква се системата да заработи през следващата или най-късно през 2019 година. а приходите за година да достигнат до един милиард лева. „Трафикът на тежкотоварни автомобили, транзитният трафик, който преминава през България, е между 8 и 10 хил. тежкотоварни камиони на денонощие. Така че само от там да ги сметнете, плюс трафикът, който преминава от Близкия Изток към Западна Европа, който е огромен, особено през летните месеци, от там също се губят огромни средства. Това, което е изключително важно за държавата, за агенцията, за министерството, за правителството да бъде изградена ТОЛ системата и този, който най-много руши републиканската пътна мрежа, да плаща и най-много“, коментира инж. Дончо Атанасов. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.14", "title": " Създава се държавно предприятие за опериране на ТОЛ системата"}
{"url": "https://trud.bg/%d1%81%d0%b8%d0%bb%d0%b8%d1%81%d1%82%d1%80%d0%b5%d0%bd%d1%86%d0%b8-%d0%bf%d0%bb%d0%b0%d0%b6%d1%83%d0%b2%d0%b0%d1%82-%d0%bd%d0%b0-%d0%b4%d1%83%d0%bd%d0%b0%d0%b2-%d0%b2%d1%8a%d0%bf%d1%80%d0%b5%d0%ba/", "text": "Десетки силистренци намират спасение във водите на река Дунав в горещите дни, въпреки че има кметска забрана за къпане в реката. Любимото място за плажуване и къпане на живеещите в Силистра е до драгажното предприятие „Поларис“. Хората идват, въпреки че още през април общината издаде заповед, с която се забранява къпането в Дунав. „Този пясък го няма никъде, даже на морето го няма този пясък. Мои колеги, които са били спасители на морето, казват, че тук имаме истинско чудо. Но нямаме нито узаконен плаж”, споделя Пламен пред  . „Тук сме всяка неделя, с кучетата, с цялото ми семейство. Нашите са ми разправяли, че е имало понтонен басейн долу на върбите, но не го помня, те са ходили като млади”, добавя друг плажуващ. Пенчо Великов е израснал край реката, плувен деятел, спасител и преподавател по водни спортове. Той добре си спомня плажовете от миналото – още от 60-те години на миналия век. „Най-старият плаж в Силистра беше при ресторант „Дунав“, тоест където е сега комплексът Дръстър“, казва той. В близките румънски градове на Дунав има плажове. Но за силистренци е неприемливо да живеят край голямата река и да не могат да плажуват на нея. Повечето хора в региона са с ниски доходи и не могат да си позволят да ходят и на море. От общината посочват няколко причини, за да не може да бъде изграден плаж на Дунав. Основната причина са многобройните участъци с внезапни дълбочинни водовъртежи и непостоянното дъно по крайбрежието. Освен това осигуряването на спасители, медицинско лице и други служители е финансова тежест, която местната хазна не може да си позволи. И не на последно място – Дунав е граница, под юрисдикцията на държавата и има нормативни ограничения за развиване на дейности. Докато се намери решение на проблема, силистренци ще продължат да ползват благата на Дунава, макар и в нарушение на забраните. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.14", "title": " Силистренци плажуват на Дунав въпреки кметска забрана"}
{"url": "https://trud.bg/%d1%84%d0%b5%d1%81%d1%82%d0%b8%d0%b2%d0%b0%d0%bb-%d0%bd%d0%b0-%d1%87%d1%83%d1%88%d0%ba%d0%b0%d1%82%d0%b0-%d0%b7%d0%b0-9-%d1%81%d0%b5%d0%bf%d1%82%d0%b5%d0%bc%d0%b2%d1%80%d0%b8-%d0%b2-%d0%ba%d0%b8%d1%80/", "text": "В Кирково подготвят второто издание на  Фестивал на чушката. „Поканили сме много гости, ще има от Гърция и Турция. Ще участва фолклорна група от побратимената ни община в Измир. Подготвили сме много изненади за гостите и производителите. Надявам се това отново да бъде добра реклама както за общината, така и за производителите на чушки. И да не се откажат от отглеждането на червена капия, защото миналата година заради сушата някои от тях поискаха да се върнат към производството на тютюн. А не това беше идеята“, коментира за   кметът на Кирково Шинаси Сюлейман. За проявата е избрана датата 9 септември, защото е заредена с много емоции за хората от този край, обясняват от местната управа. На този ден част от жителите ще отбележат историческите събития от преди 73 години, а други – откриването на граничния пункт „Маказа“.", "date": "2017.08.14", "title": " Фестивал на чушката за 9 септември в Кирково"}
{"url": "https://trud.bg/%d0%b7%d0%b0%d0%b4%d1%8a%d1%80%d0%b6%d0%b0%d1%85%d0%b0-%d0%b8%d0%b7%d0%b4%d0%b8%d1%80%d0%b2%d0%b0%d0%bd-%d1%83%d0%bd%d0%b3%d0%b0%d1%80%d0%b5%d1%86/", "text": "В резултат на бързите полицейски действия на служители от група „Издирване” при отдел „Криминална полиция” при ОДМВР – Бургас е задържан обявен за издирване с европейска заповед за арест 49 годишен унгарски гражданин. Същият е обявен за международно издирване за извършени финансови престъпления и измами. Влязъл е в България през 2006 година, като пребивавал преимуществено на територията на София. Сигналът за издирването на унгареца постъпила в ОДМВР – Бургас в края на миналата седмица, като незабавно са организирани оперативно-издирвателни мероприятия, в резултат на които издирвания мъж е локализиран в Свети влас. По време на задържането си унгарецът се легитимирал с чужд документ за самоличност, но своевременно опитът за заблуда е разкрит и 49 годишния мъж е задържан. В момента е приведен в следствения арест в Бургас, като предстои да бъде екстрадиран в Унгария. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.14", "title": " Задържаха издирван унгарец"}
{"url": "https://trud.bg/%d0%be%d1%81%d1%8a%d0%b4%d0%b8%d1%85%d0%b0-52-%d0%b3%d0%be%d0%b4%d0%b8%d1%88%d0%b5%d0%bd-%d1%88%d0%be%d1%84%d1%8c%d0%be%d1%80-%d0%ba%d0%b0%d1%80%d0%b0%d0%bb-%d0%bf%d0%b8%d1%8f%d0%bd/", "text": "По обвинителен акт на Районна прокуратура-Девин е осъден Румен Ч., на 52 г., за това, че управлявал моторно превозно средство с концентрация на алкохол в кръвта си над 1,2 на хиляда, установено по надлежния ред с техническо средство, съобщиха от държавното обвинение. Районен съд-Девин му е наложил наказание от една година условно с три години изпитателен срок, глоба в размер от 200 лева и лишаване от право да управлява моторно превозно средство за срок от една година и шест месеца. Румен Ч. е признат за виновен за това, че на 26 юли 2017 г., в гр. Девин, обл. Смолян, управлявал лек автомобил, марка „Опел Астра“, с концентрация на алкохол в кръвта – 2,5 промила, установено с техническо средство „Алкотест-Дрегер“. Същия ден, около 14 часа, в РУ на МВР-Девин бил получен сигнал за водач, който бил в нетрезво състояние и се намирал в двора на фирма в гр. Девин. Когато полицейските служители отишли на място, установили, че Румен Ч. се намирал в непосредствена близост до лек автомобил, марка „Опел Астра“. Колата била със счупено задно панорамно стъкло, с деформиран десен калник и счупен заден десен стоп. Румен Ч. признал пред полицаите, че управлявал автомобила си, като междувременно се опитал да го премести на сянка, но не успял и се блъснал в бетонната рампа, намираща се в двора на фирмата. При извършена проверка с техническо средство „Алкотест-Дрегер“ е установено, че е управлявал автомобила след употреба на алкохол. Присъдата на Районен съд-Девин е влязла в сила и не подлежи на обжалване. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.14", "title": " Осъдиха 52-годишен шофьор, карал пиян"}
{"url": "https://trud.bg/%d0%b7%d0%b0%d0%b4%d1%8a%d1%80%d0%b6%d0%b0%d1%85%d0%b0-%d1%82%d0%b5%d0%bb%d0%b5%d1%84%d0%be%d0%bd%d0%b5%d0%bd-%d1%82%d0%b5%d1%80%d0%be%d1%80%d0%b8%d1%81%d1%82-%d0%bf%d0%bb%d0%b0%d1%88%d0%b8%d0%bb/", "text": "Полицията разкри телефонен терорист,  подал фалшив сигнал за бомба в РУ – Исперих. Анонимното обяждане е от тази нощ. Получено е в 23:56 часа на тел. 112.  В телефонната слушалка прозвучал мъжки глас, който съобщил, че в гаражите на РУ – Исперих има поставена бомба. След проведените бързи издирвателни мероприятия е установено, че лицето, което се е обадило и е подало фалшивия сигнал, е О. Д. на 22г. от гр. Исперих,  съобщават от ОДМВР-Разград. Младежът е задържан в РУ – Исперих за срок до 24 часа.По случая е образувано бързо производство.", "date": "2017.08.14", "title": " Задържаха телефонен терорист, плашил с бомба полицията в Исперих"}
{"url": "https://trud.bg/%d0%bc%d0%b8%d0%bd%d0%b8%d1%81%d1%82%d1%8a%d1%80-%d0%bd%d0%b5%d0%bd%d0%be-%d0%b4%d0%b8%d0%bc%d0%be%d0%b2-%d1%80%d0%b5%d1%88%d0%b5%d0%bd%d0%b8%d0%b5%d1%82%d0%be-%d0%bd%d0%b0-%d0%ba%d0%b0%d0%b7%d1%83/", "text": "Решаването на казуса „Калиакра“ ще послужи като модел за решаването на подобни казуси и в останалата част от страната. За изготвянето на взаимно приемливи промени в плана за управление на зоната, която попада в „Натура 2000“, но в същото време осигурява препитание на много местни хора ще бъдат привлечени и международни учени. Това увери от ефира на  министър Нено Димов.  Той посочи и конкретните срокове, които са свързани с очертаването на зоните. До средата на тази седмица работните групи на министерството ще изпратят становищата си, а през следващата седмица на място ще дойдат екипите на държавната администрация. Сега е в сила временна заповед, която забранява определен тип дейности, особено в сферата на строителството. За да няма забавяне, срещите между държавните институции, местната власт и хората от региона ще бъдат ежеседмични.  „Очаквам да започне пролетта на следващата година като най-ранна възможна дата, но това ни дава време до тогава върху плана да видим коя е базата, на която стъпваме и кои са безспорните неща, за да действаме. Освен картирането трябва да се определи кои са защитените зони. 34,4% от територията на цялата държава попадат по някакъв начин в „Натура“, ако на другите места картирането е било извършено по същия начин без теренни работи и е вероятно да има такива проблеми и на други места.Но първото винаги е най-сложно. Ако тук намерим добро решение, това ще ни помогне да намерим решение“, каза още министърът на околната среда и водите Нено Димов.", "date": "2017.08.14", "title": " Министър Нено Димов: Решението на казуса „Калиакра“ ще е модел\t\t\t"}
{"url": "https://trud.bg/%d0%bf%d0%be%d0%b6%d0%b0%d1%80-%d0%b8%d0%b7%d0%bf%d0%b5%d0%bf%d0%b5%d0%bb%d0%b8-2-%d0%b4%d0%ba%d0%b0-%d0%bd%d0%b0%d1%81%d0%b0%d0%b6%d0%b4%d0%b5%d0%bd%d0%b8%d1%8f-%d1%81-%d0%bc%d0%b0%d1%81%d0%bb%d0%be/", "text": "Над 2 дка насаждения с маслодайна роза и 28 дка сухи треви са изпепелени при пожар между пловдивските села Старосел и Красново, сигналът за който е подаден в 5.43 часа в понеделник. Огнеборците са успели обаче да спасят още около 50 дка розови масиви и 1000 дка широколистна гора, съобщи инспектор Цвятко Дешев, говорител на Областна дирекция „Пожарна безопасност и защита на населението” в Пловдив. Неделната следобедна буря в Пловдив наводни един от подлезите на булевард „България” и козметично студио в града под тепетата и отвори доста работа на дежурните екипи на Пожарната. На пожарникарите под тепетата се наложи освен да отводняват подлез и търговски обект, и да премахват три паднали дървета от улици и покриви, сигналите за които са подадени на тел. 112 между 16.12 часа и 17.25 часа. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.14", "title": " Пожар изпепели 2 дка насаждения с маслодайна роза и 28 дка сухи треви край Старосел"}
{"url": "https://trud.bg/%d0%b8%d0%ba%d0%be%d0%bd%d0%be%d0%bc%d0%b8%d1%81%d1%82%d1%8a%d1%82-%d0%b2%d0%bb%d0%b0%d0%b4%d0%b8%d0%bc%d0%b8%d1%80-%d0%ba%d0%b0%d1%80%d0%be%d0%bb%d0%b5%d0%b2-%d0%bf%d1%80%d0%b5%d0%b4-%d1%82/", "text": "  – Реакцията на властта бе навременна, след като се стигна до напрежение и сблъсъци. Тази екобомба е заложена преди повече от 10 години и рано или късно щеше да избухне. Отдавна не сме имали министър на екологията, който да разбира добре, че терминът устойчиво развитие обхваща не само екологията, но и икономиката. Знаете, че рядко говоря добри думи за политиците, но действията на Нено Димов са адекватни в опитите му да се намери баланс между двете страни. Трябва да е ясно на всички, че ако продължаваме да развиваме екологичните проекти по талибански, това не само ще вреди на икономиката, но и ще влошава цялостната картина в държавата. – Проблемите ми с тези хора са чисто идеологични, защото партийните зелени са новите комунисти в Европейския съюз. Тези хора правят екологични политики, с които целят да влязат в политиката и да ги осребрят. Искат да са съветници, депутати, министри… И да си въртят едни схеми. Ето ви факт – няма никаква научна експертиза, данни и прочие в Министерството на околната среда и водите (МОСВ), защо точно еди коя си зона около Калиакра трябва да бъде защитена в мрежата „Натура 2000” и наоколо не трябва да се прави нищо. Когато е чертана „Натура 2000“ през 2006-2007 година, това е направено от неправителствени организации, създадени тогава без опит, но с партийна история. Буквално сядат и започват да чертаят. И какво се оказва – една трета от територията на България влиза в границата на „Натура 2000“. Ставаме шампиони по защитени територии в ЕС и започваме да търсим някакви животни, които отдавна ги няма. – Виждате как, под предлога „Натура”, българското правителство ще затвори огромна част от северното Черноморие за организиран туризъм извън вече изградената мижава база в района. Успешно вървим към затварянето на 2/3 от така или иначе малката ни 300-километрова плажна ивица. Интересно ми е как премиерът и министърът на туризма смятат, че със 100 километра активен плаж ще конкурираме Гърция с 13 000 км, Хърватия с 6000 км или Турция с 8000 км? След като затворихме всички подходящи планински склонове, без изключение в паркове или „Натура”, сега затваряме и морето. Къде се очаква да правим организиран туризъм, по тръняците в Дунавската равнина ли? Всичко това е христоматиен пример за преднамерена или непреднамерена работа в интерес на чужди държави. И дано да е преднамерена, тъй като би означавало, че сме само продажни, но не и тъпи – второто е непоправимо. – Не вярвам в теории на конспирацията, но ще ви отговоря така. Нищо чудно Борисов да го е страх и от международните зелени, те са силни. Онзи ден на пресконференция премиерът си призна, като каза, че за добро или за лошо гласът на неправителствените организации се чува в Брюксел. Питам аз, какво е това правителство, след като Тома Белев се хвали, че министър-председателят лично му се обаждал. Кой е този Тома Белев? Зелените нали се явяват на избори от 10 години и не могат да минат 1%. Сега се събраха 5 партии, едва минаха 2%. Защо ги слуша Борисов? Ревнат 20 платени екоактивисти с палатка на Орлов мост, веднага жандармерия, която ги пази, блокиране на кръстовища и т.н. А после полицията бие обикновените хора в Добруджа. Какво е това? – Разбира се, че може. Да се види каква е истината. Пак повтарям, няма научни доказателства за сегашните граници на „Натура 2000“. Не виждам какъв е проблемът за нова експертиза, но изготвена не от сегашните зелени партийци, които са взели пари за лешояда, а истински учени или частни независими организации, които да кажат къде са тези степи. Освен това, дори да има нещо свързано с биологичното опазване на разнообразието, трябва ли да е забранено дишането на тази територия, едва ли не. Вие знаете ли, че от 2014 година няколко организации са направили проект за 55 млн. лв. за 10 години за защита на червеногушата гъска. Това са 5,5 млн. лв. на година. Между другото, проектът е точно за тези степи край Калиакра, тя да вирее там. Аз не искам 55 милиона лева да се дават за тази гъска, а за българските деца. Знаете ли, че от тези 55 млн. лв, 8,5 млн. са за писане на план за управление. Все още парите не са одобрени, но това е финансиране, което може за помогне за редица социални инициативи. Скоро сезирах омбудсмана, но май ще трябва да се обърна към прокуратурата. WWF и българския им офис, заедно с няколко зелени НПО-та събират пари на базата на две снимки, за да спасят Пирин. Бяха сложили две снимки, вдигна се много шум, може да са ги махнали – едната беше от строеж на лифт, който е факт отдавна и за който те жалиха в съда няколко години, но всички съдебни инстанции ги отрязаха. Тези камъняци, които показват, отдавна са зелена тревна площ и тези хора, използвайки тази снимка събираха пари за правна защита да защитават „Пирин“. Това е долна лъжа, която зелените даваха за пример като незаконен строеж, който щели да спрат. Наглост! Другата снимка беше на една коза, която изчезвала. Качете се на Кончето в Пирин, скоро бях там. Пълно е с такива, прескачат се. А според зелените биоразнообразието в Пирин изчезва и трябва да го спасим. Това са такъв тип зелени, които хижарите не ги познават, защото те се разхождат повече на жълтите павета, отколкото в планината. – Ето ти още една лъжа. В България проблемът не е в изчезването на горите, на много места те превземат ливадите и няма пасища. У нас проблемът е бракониерството, там където няма стопанин. Защо не вземат да покажат снимки от района на Банско, на Боровец. Там няма сеч. Защо? Защото има стопани, които пазят горите. В района на Разлог са три планини – Пирин, Рила и Родопи. Като отидеш към Родопите е страшно, сеч, сеч, сеч. Но около ски зоните няма такова нещо. Зелените обаче това не ги интересува, тях ги е грижа да реват с години срещу някакъв лифт, заради който ще има изсечени 1000 дървета, а за това, че половината гора в държавата я свалиха и изнесоха, никой нищо не казва. – Короядът е огромен проблем, като по различни оценки са засегнати от 300 000 до 1 милион декара гора. Според Тома Белев и същите тези зелени обаче, това било нормално. Белев беше директор на природен парк „Витоша“ девет години и точно по това време се засилиха тези процеси. Те обаче са категорични, че трябвало сама природата да си свърши работа. Нормален отговор на човек, който за този период не е стъпил на хижа, до която няма асфалтов път. – Нямам идея, това вече трябва експерти да го кажат, но в никакъв случай не може природата да се оправи сама. – Очаквам същите тези да спъват и този геостратегически инвестиционен проект. Там, където те не са писали ОВОС, винаги има протести. Ще извадят от 10 дерета вода. Най-страшното е не, че България може да бъде глобена за забавянето на проекта, а че всеки ден по този смъртоносен път даваме жертви. – Минимоделът на Трън олицетворява политиката на зелените. В Трън специално ромската махала гласува да няма инвестиции. Те знаят какво става ли, или ги е страх от урана, след като няма ОВОС там. Сега интересът към еко-туризма в Трън нещо не набира скорост – на ниво област, приходите от туризъм тази година спадат, докато в цяла България растат с над 10%. Ще проуча на ниво общини какво се случва, но съм сигурен, че в Панагюрище ръстът на туристите изпреварва този в държавата като цяло – сигурно, щото е много мръсен и отровен град. Междувременно, „Аурубис” и „Дънди” спонсорират от тази година два нови културни фестивала, ново спортно състезание за колоездачи, ново дуално образование още от 7-и клас и даже експериментират с иновации за рекултивация на рудниците за след 20 години – с лавандула. А трънчани да ги чакат тия неща от местния бабаит, дето плати за билборда на снимката и един бюлюк лъжци и лицемери, дето няма да им стъпят в общината, след като ги използваха политически. – Румен Радев се справя добре като държавен глава, с изключение на два ресора – в областта на икономиката не знам кой му е съветник, но досега говори популизъм. В областта на екологията нещата са още по-зле. Подведен е. Грешка, така мога да коментира. Настина, не очаквам Радев да е специалист по всичко, но съветниците му в областта на екологията са свързани с партийните зелени, нямам друго обяснение. – Ръстът на икономиката е осезаем и прогнозирам, че тази година брутният вътрешен продукт (БВП) ще регистрира увеличение от 4%, а може и повече. Винаги гледам и добрата, и лошата страна. Лошата е, че има много малко инвестиции, и международни, и местни. За това, разбира се, помагат и зелените.   Владимир Каролев е роден на 31 юли 1961 г. във Варна. Завършил е УНСС, магистър по „Международни икономически отношения” през 1986 г. През 1993 г. се дипломира със степен магистър по „Бизнес администрация” от Университета на Алберта. Работил е в Института по икономика и организация на металургията като старши консултант; KPMG Barents LLC като мениджър и старши мениджър; изпълнителен директор на инвестиционния фонд ECM. В момента е управляващ съсобственик на Балканска консултантска компания, която развива дейност в областта на корпоративните финанси и чуждестранните инвестиции. Докторант е в SDA Bocconi School of Management в Милано. Преподавал е „Управление на инвестициите” в Магистърската програма на City University of Seattle. Владее руски и английски език.", "date": "2017.08.14", "title": " Икономистът Владимир Каролев пред „Труд“: Партийните зелени са новите комунисти в ЕС\t\t\t"}
{"url": "https://trud.bg/%d1%81%d0%bb%d0%b0%d0%b1%d0%b8%d1%82%d0%b5-%d0%bf%d0%be%d0%bb%d0%b8%d1%82%d0%b8%d1%86%d0%b8-%d1%81%d0%bb%d1%83%d1%88%d0%ba%d0%b0%d1%82-%d1%81%d0%b8%d0%bb%d0%bd%d0%b8%d1%82%d0%b5-%d0%bc%d0%b0%d0%bd/", "text": "ГЕРБ загубили президентските избори миналата есен, защото не са искали да ги спечелят. Не било добре за демокрацията, когато една партия печели и трите власти. Това заяви тези дни премиерът Бойко Борисов. Очаквано от ръководството на БСП бурно се възмутиха, с признанието си Борисов им отнема „голямата победа“ на президентските избори. И стават смешни. ., една година преди Борисов да сподели горната истина и доста преди ГЕРБ да посочи своя кандидат за президент, писа: „Ако летецът стане президент, Борисов печели, не БСП… Радев е много по-близък с него, отколкото някога ще бъде с Нинова, с нея май въобще не се познават и нямат общи теми за разговор… тарикатското допитване през юли до низините ще се възприема от повечето партийци като подигравка… смирено очакват кандидата на ГЕРБ, но може и него да освиркат както Цецка Цачева на Рожен…“ Два месеца по-късно беше издигната точно Цачева. Комично и за майка на нацията, че да е по-демонстративно, какво именно се цели. Съответно и кампанията организираха, представяйки очевидния американски човек за руска креатура, предвид проруските симпатии на значителна част от избирателите. Така ГЕРБ подкрепи и друга щатска симпатия – Корнелия Нинова. Толкова удобна като политически противник, колкото и Сергей Станишев, когото с лекота побеждаваха 13 пъти подред. Остават й 12, ако преди това БСП под нейното еднолично ръководство окончателно не се спомине. Името й идва от древноримския род на Корнелиите – Рогатите (лат. cornu=рог). Диктаторът Луций Корнелий Сула е първият, който през 82 г. пр.н.е. превзема Рим с оръжие. Първата му работа е била да издаде проскрипции – „огласяване на списък на лица, обявени извън закона“ с последващи конфискации на имуществото и лишаване на потомците им се от граждански права. Почти всички впоследствие са били ликвидирани, а на тяхно място са издигнати покорни на диктатора люде. Нинова чрез поправка в партийния устав просто отстрани от ръководните органи почти всички авторитетни и опитни партийци, като ги замени с угодничещи безличия. Без като Сула да се е проявила преди това като забележителен стратег и голям политик, чуждото съдействие се оказа достатъчно. Борисов след признанието си за президентските избори едва ли ще понесе жестоки последствия вътре в партията и пред хората, както тя заяви. По-скоро ще ги понесе тя, за „рогата“ политика са нужни истински рога. На 6. 10. м. г, веднага след посочването на Цачева за кандидат-президент, : „Не е точен ген. Румен Радев , тя не е Борисов в пола и с очила, а по-скоро е Плевнелиев с тези дамски атрибути… с оглед неговата избираемост, кандидатът следва да е не само някой предан евроатлантик като Плевнелиев, но поне на пръв поглед и мимико-пантомимически да не напомня за него.“ Контрастен на Плевнелиев беше генералът, затова и победи с безспорно превъзходство. И пак  : „Можеше обаче безпогрешно да се предположи, че пак ще благословят някой предан евроатлантик… Стига да е проверен за „правоверност“ в някоя свързана с Амбасадата организация у нас или още по-добре да е преминал някакво обучение в САЩ… обективно успехът на американския човек въобще не е победа на позитанските тарикати или на Корнелия Нинова, както несъмнено ще се опитат да го изкарат.“ Те друго нямат, освен да опитват, но лековерните намаляват. Лесно е да се проследи мощното, често императивно влияние на актуалния за даден период хегемон върху избора на висшите ни управници, а оттам и върху българската политика. Царят Освободител Александър Втори любезно ни предлага първия мотарх за Третото българско царство Александър Батенберг. Вярно, много успешен за България княз, активно участвал в руско-турската война в частите на ген. Гурко. Обичан от мнозинството българи, допринесъл и за велико дело за страната – обединението на две нейни части. Нелюбим обаче на следващия руски император, затова и фактически отстранен пряко желанието на населението. Сред тогавашните родни елити естествено пониква русофобия, следващият княз вече е одобрен от западните велики сили. Към обучаваните в руски военни училища наши офицери се добавя вълна от обучавани в Италия, Австро-Унгария и Германия. Засилва се западното влияние върху нашата политика, на Запад получават висше образование дълга редица наши лекари, икономисти, историци, културтрегери. Русия неколкократно ни наказва много болезнено, твърдо играе срещу нас в полза на Сърбия, Гърция и дори Румъния. Сблъсъкът между русофили и русофоби логично и трайно се вкоренява сред българското общество и конфликтно оцветява политическия живот. Как се управлява държава, разкъсвана от две често напълно противоположни външни тенденции и минирана отвътре със съответните филии и фобии? Как се угажда едновременно на Хитлер и на Сталин? Маневрирайки доста ловко ту като Кобурга, ту като кръстник на папа Лъв XIII, ту като кръщелник на император Николай Втори, Борис успява да опази България от Източния фронт, да изкрънка и Южна Добруджа. И други добри дела е имало през царстването му, имало е и лошотии, проливана е кръв между двете войни. Борис Трети несъмнено е отговорен и за лошото пред исторята, но с хладен разсъдък следва да се оценява в контекста на тоталитарното обкръжение на страната и изострените филии и фобии вътре в нея. Синът му Симеон Втори дойде от Запад, мина ритуално през Москва и от мнозинството българи беше приет радушно. Показателно! След премиерстването му днес хората не хвърлят камъни по Врана, партизанският син Сергей Станишев го хвали обилно, недоволно мърморят само остарели бивши комунисти и седесари-костоваци. След 1945 г. великите се гмурнаха в студена война, завлякоха повечето държави в нея, естествено и нас. Попаднали под съветско влияние, станахме „народна демокрация“ отначало без никакъв, а после с ограничен суверенитет според доктрината „Брежнев“. Съответно и Първия в България, и част от кръга на вторите уставно или демократично биваха „избирани“ съгласно указанията на новия над нас хегемон. Изпращат от Москва на власт видни дейци на Коминтерна, агентура на съветските тайни служби, някои работили и лично за Сталин. Те се обкръжават с партизани, нелегални и прочие верни на партията и правителствата на народната власт. Под съветски натиск се прокарва тоталитарно управление. Почти поголовно прочистват от „монархофашисти“ целия държавен апарат, макар там такива реално да е имало много малко. От друга страна повечето от „мерките на народната власт“ са ставали с одобрението на Междусъюзническата комисия, действала тогава в България и в която е имало не само лица от СССР, а и представители от САЩ, Англия и Франция. Всички присъди на Народния съд, например, са одобрени от тази комисия. Същевременно заради послушанието на другарите „народни демократи“ в София СССР не се съгласява с отнемането на близо 30% от територията ни по настояване на Югославия и Гърция. Не е било „черна дупка“ и времето на авторитаризма на Тодор Живков след 1956 г. Премахнати са политическите лагери, в рамките на ограничения суверенитет се създават дипломатически и икономически отношения със западни държави, особено обилни с ГФР и Италия. Доколкото е можело, поддържани са полезни връзки с Гърция и Турция, с Иран и редица арабски страни, с Япония, Индия и Китай. Както каза през 2010-а сегашният Първи, „една стотна от направеното от Живков да сторим, да достигнем икономическия ръст на тогавашното държава, ще е голям успех“. Иска им се, плахо предполагаме, на сегашните пределно послушни управници, но времената са други, новият хегемон все под себе си загребва. Максимално се угажда и на Брюксел – безцеремонно ни посочиха и трите еврокомисарки, мачкат ни за приемането на крайно неизгодни за нас политически позиции и решения. Практически напълно сме лишени от суверенитет, управлява ни видимо откъсната от народа разноцветна политолигархия. В сравнение с предишни централизирани управления в България, удушаващата примка на либералната лъжедемокрация в още по-голяма степен препятства властимащите днес да сторят нещо добро и за България. Може да бъдат разбрани, Батенберг, Борис Трети и Живков по един или друг начин бяха осъдени. Но не и да бъдат оправдани сегашните, защото, загрижени за собствените кожици, дори не опитват.", "date": "2017.08.14", "title": " Слабите политици слушкат, силните маневрират\t\t\t"}
{"url": "https://trud.bg/%d0%bc%d0%b8%d1%8f%d1%82-%d0%bc%d0%b0%d1%88%d0%b8%d0%bd%d0%bd%d0%be-60-%d0%ba%d0%bc-%d0%b2%d0%b5%d0%bb%d0%be%d0%b0%d0%bb%d0%b5%d0%b8-%d0%b2-%d0%bf%d0%bb%d0%be%d0%b2%d0%b4%d0%b8%d0%b2-%d0%b4%d0%be-18/", "text": "60 километра велоалеи в Пловдив ще бъдат машинно измити тази седмица от 14 до 18 август, съобщи директорът на общинско предприятие „Чистота” инж. Иван Стоянов. Специализираната техника ще работи активно и в шестте района на града под тепетата, като екипите ще почистят и участъците от велоалейната мрежа, която преминава от двете страни на гребния канал. По график ще бъдат машинно измити и почистени велоалеите по булевардите „България”, „Княгиня Мария Луиза”, „Цариградско шосе”, „Санкт Петербург”, „Източен”, „Марица-юг”, „Асеновградско шосе”, „Коматевско шосе”, „Шести септември”,„Цар Борис Трети Обединител”, „Христо Ботев”, „Васил Априлов”, „Никола Вапцаров”, „”Копривщица”, Освобождение”, улица „Шипка” и други.", "date": "2017.08.14", "title": " Мият машинно 60 км велоалеи в Пловдив до 18 август"}
