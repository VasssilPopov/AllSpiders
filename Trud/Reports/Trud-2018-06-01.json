{"url": "https://trud.bg/%d0%bf%d0%bb%d0%b0%d0%bc%d0%bd%d0%b0-%d0%b2%d0%be%d0%b9%d0%bd%d0%b0-%d0%bc%d0%b5%d0%b6%d0%b4%d1%83-%d0%ba%d0%bc%d0%b5%d1%82-%d0%b8-%d1%81%d1%8a%d0%b2%d0%b5%d1%82%d0%bd%d0%b8%d1%86%d0%b8-%d0%b2-%d0%b7/", "text": "Кмет и общински съветници в Златарица са в люта война заради стопанисването на 16 000 общински гори. Градоначалникът Пенчо Чанев и местните парламентаристи от три месеца заливат институциите с жалби. Гневът на кмета, който управлява втори мандат Община Златарица бил предизвикан от изненадващата инициатива на шестима общински съветници, които задействали регистрирация на общинско дружество „Златаришка гора”. „За управител е назначен човек, който няма нужната квалификация. Според изискванията той трябва да е магистър и да има поне 3 години стаж по специалността. Освен това в решението на Общинския съвет не е упоменато чия собственост са горите, които ще се секат и как ще се разпореждат с тях. Оспорих нередностите, но Общинският съвет потвърди назначението, областният управител и прокуратурата си замълчаха относно тези нарушения, а Изпълнителната Агенция по горите направиха регистрация”, изтъква Пенчо Чанев. Той потвърди, че мотивът на съветниците да създадат новата общинска структура е, че общината не управлява добре горския фонд. „Това изобщо не е вярно, защото имаме около 40 000 лева натрупано салдо като всяка година от дърводобивната дейност, общината е на печалба. Хората в Община Златарица не остават без дърва.  Освен това Общинският съвет иска да задължи кмета да даде безлихвен заем от 20 000 лева за новото дружество. Общината обаче не е банка”, категоричен е Чанев. Градоначалникът не крие подозренията си, че се цели да се създаде нова структура, която обслужва частни интереси. Пенчо Чанев казва още, че предложил на инициаторите да се сключи договор с Държавното горско стопанство в Елена, но общинарите не се съгласили. „Казусът стигна до Административният съд във Велико Търново, който се произнесе в наша полза. Целта за създаването на дружеството е занапред освен със стопанисването на горите, да се осъществяват и други общински дейности, сред които са домашния социален патронаж, снегопочистването, ритуалите, сметосъбирането. Искаме по този начин да намалим цените на извършваните услуги, защото в момента те са поверени на частни фирми,  а местното население негодува от неоснователно завишени тарифи”, коментира пред „Труд” председателят на Общинския съвет в Златарица Стефан Бранзелов. Той и още двама съветника още през март са депозирали жалба до Окръжната прокуратура във Велико Търново, до Изпълнителната агенция по горите и Агенция Държавна финансова инспекция, в която настояват за проверка на разпореждането с горския фонд. „Има съмнения, че от 10 години на търговете за дърводобив се явяват фирми зад, които стоят едни и същи лица. Не се спазват и ценоразписите за физически и за юридически клиенти. Чакаме констатациите на компетентните органи по подадения от нас сигнал”, споделят още общинските съветници. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.06.01", "title": " Пламна война между кмет и съветници в Златарица заради общински гори\t\t\t"}
{"url": "https://trud.bg/%d0%b1%d0%be%d1%80%d0%b8%d1%81%d0%be%d0%b2-%d1%81-%d0%b2%d0%bd%d1%83%d0%ba%d0%b0-%d1%81%d0%b8-%d0%b1%d0%be%d0%b9%d0%ba%d0%be-%d0%b7%d0%b0-%d0%b4%d0%b5%d0%bd%d1%8f-%d0%bd%d0%b0-%d0%b4%d0%b5%d1%82%d0%b5/", "text": "На Международния ден на детето, премиерът Бойко Борисов качи снимка в профила си във фейсбук, на която прегръща внука си Бойко, който е кръстен на него. “Честит празник на всички деца! Бъдете здрави и усмихнати”. Това написа министър-председателят в поздрав към малчуганите по случай 1 юни.                           АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.06.01", "title": " Борисов с внука си Бойко за Деня на детето (СНИМКА)"}
{"url": "https://trud.bg/%d0%b0%d0%bb%d0%b5%d0%ba%d1%81%d0%b0%d0%bd%d0%b4%d1%8a%d1%80-%d0%b2%d0%b0%d1%81%d0%b8%d0%bb%d0%b5%d0%b2-%d0%be%d1%82%d0%bd%d0%be%d0%b2%d0%be-%d0%b5-%d0%b2-%d1%81%d1%8a%d1%81%d1%82%d0%b0%d0%b2%d0%b0/", "text": "Александър Василев е първото ново попълнение на “Берое” за предстоящия сезон, след като на 1 юни подписа договор с клуба. Той е привлечен като свободен агент, а последно беше в състава на “Лудогорец” (Разград). Той играе като полузащитник и беше привлечен в „Берое” под наем от разградчани през лятото на 2016 г., когато изигра 19 мача и реализира едно попадение. Василев ще започне подготовка с “Берое” на 11 юни. Той е роден  в Стражица, като юношеската си кариера започва в местния “Левски”. След това преминава през детско-юношеската школа на “Видима-Раковски” (Севлиево) и “Чавдар” (Етрополе), като с последните подписва и първия си професионален договор през 2012 година. В същия сезон изиграва 23 срещи, защитавайки екипа на “Чавдар”, в които се разписва веднъж. През сезон 2013/14 става част от втородивизионния “Калиакра” (Каварна), като във визитката си има записани 24 двубоя отново с едно попадение. През лятото на 2014 година се присъединява към шампиона “Лудогорец” и за два сезона участва в 20 срещи, реализира едно попадение в първия отбор. Александър Василев е преминал през всички юношески формации на националния отбор по футбол, има 11 срещи за младежкия национален отбор. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.06.01", "title": " Александър Василев отново е в състава на „Берое”"}
{"url": "https://trud.bg/%d0%b0%d0%bd%d1%82%d0%be%d0%bd%d0%b8%d1%8f-%d0%bf%d0%b5%d1%82%d1%80%d0%be%d0%b2%d0%b0-%d1%81-%d0%bd%d0%be%d0%b2%d0%be-%d0%b3%d0%b0%d0%b4%d0%b6%d0%b5/", "text": "Антония Петрова върти любов с бившия шеф на елитна столична болница Иван Батинков. За заформилата се новата двойка съобщи първо Елза Пирини в светското предаване на ПИК “Жълтите новини”. След романтичната им почивка в гръцки курорт, от който “Мис България” Антония Петрова загатна, че не е сама, двойката е била на поредно романтично пътешествие – този път до Рим. След многото кадри от Колизеума, на фона на който Антония позира със смело изрязано деколте, в профила й във “Фейсбук” се появи фотос, с която блондинката потвърди, че върти любов с Ивайло Батинков. Тя качи снимка, на която се виждат издялкани с ножче върху дървена маса инициалите А и И. В момента новият възлюбен на миската – Иван Батинков е шеф на фирма за медицински консумативи.", "date": "2018.06.01", "title": " Антония Петрова с ново гадже"}
{"url": "https://trud.bg/%d1%82%d1%83%d1%81%d0%ba-%d0%bf%d0%be%d0%b7%d0%b4%d1%80%d0%b0%d0%b2%d0%b8-%d0%bd%d0%be%d0%b2%d0%be%d1%82%d0%be-%d0%bf%d1%80%d0%b0%d0%b2%d0%b8%d1%82%d0%b5%d0%bb%d1%81%d1%82%d0%b2%d0%be-%d0%bd%d0%b0/", "text": "Председателят на Европейския съвет Доналд Туск поздрави  -председател на Италия Джузепе Конте и допълни, че ЕС се нуждае от „единство и солидарност“ повече от всякога, предава Ройтерс. Президентът на Италия Серджо Матарела закле Джузепе Конте като министър-председател на първото западноевропейско антисистемно правителство, чиято цел е намаляването на данъците, засилването на социалните програми и преработването на правилата на ЕС за бюджетите и миграцията. „Назначаването ви идва във важен момент за Италия и за целия Европейски съюз“, заяви Туск. „За да превъзмогнем общите предизвикателства, са ни необходими единство и солидарност повече от всякога“, допълни той. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.06.01", "title": " Туск поздрави новото правителство на Италия и призова към единство и солидарност"}
{"url": "https://trud.bg/%d1%88%d0%b5%d1%84%d1%8a%d1%82-%d0%bd%d0%b0-%d0%be%d0%b4-%d0%bd%d0%b0-%d0%bc%d0%b2%d1%80-%d0%b2-%d0%b1%d1%83%d1%80%d0%b3%d0%b0%d1%81-%d0%bf%d1%80%d0%b5%d0%b4-%d1%82%d1%80%d1%83%d0%b4-%d0%ba%d0%be/", "text": "“Полицаи от Пето Районно и служители от “Криминална полиция” близо седмица установяваха самоличността на   зала в жк “Зорница”. Колегите работиха денонощно докато го установят”. Това заяви пред “Труд” комисар Калоян Калоянов, директор на ОД на МВР в Бургас. В късния следобед в петък, съдът гледа мярката за неотклонение на извършителя, след като Районна прокуратура – Бургас внесе искане за налагане на постоянна мярка за неотклонение „задържане под стража“ спрямо Жельо Д., обвиненият в грабеж. На 24.05.тази година, в Бургас, в игрална зала, Жельо нападнал крупието на игралната зала. Той насочил срещу него газов пистолет и му наредил да даде оборота. Крупието обаче не загубило самообладание. То завело Жельо до касата и я отворило, за да му покаже, че вътре има само документи. Обирджията обаче се сетил, че парите са в чантичката на служителя и започнал да го удря с дръжката на пистолета по главата. Прозвучал изстрел, рукнала кръв от главата на крупието. Крадецът все пак успял да вземе чантичката със 742 лв. вътре, но срлед седмица бил открит от полицията. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.06.01", "title": " Шефът на ОД на МВР в Бургас пред “Труд”: Колегите установиха за седмица обирджията на игрална зала"}
{"url": "https://trud.bg/%d0%bd%d0%b0%d0%bc%d0%b0%d0%bb%d1%8f%d0%b2%d0%b0%d1%82-%d0%b0%d0%b2%d1%82%d0%be%d0%b1%d1%83%d1%81%d0%b8%d1%82%d0%b5-%d0%b7%d0%b0-%d0%b4%d0%b0-%d0%bd%d0%b0%d0%bf%d1%8a%d0%bb%d0%bd%d1%8f%d1%82-%d0%b2/", "text": " Автобусните превози трябва да бъдат ограничени, ако искаме влаковете да са пълни и да се подобри финансовото състояние на БДЖ. “Би могло да се предложат мерки, които да ограничат незаконния автомобилен транспорт, както и да се прецизират транспортните схеми на автобусите, така че да не влизат в пряка и неравна конкуренция с жп транспорта”. Това каза министърът на финансите Владислав Горанов в парламента по повод блокирането на сметките на БДЖ от кредитори. “Не може, ако на 15 минути тръгва автобус от София за Бургас, да очакваме железниците да са пълни”, посочи Горанов. Ако искаме да напълним един влак от София до Бургас, то трябва да предложим услуга, която да удовлетворява пътниците като времетраене, допълни той. Ако няма държавна намеса в БДЖ, железницата трябва да спре, предупреди изпълнителният директор на държавните железници Владимир Владимиров. В МФ се обсъжда отпускането на безлихвена помощ на БДЖ от малко над 20 млн. лв., каза Горанов. Служителите в БДЖ ще имат заплати, дружеството няма да бъде оставено, заяви министърът на финансите.", "date": "2018.06.01", "title": " Намаляват автобусите, за да напълнят влака (обзор)\t\t\t"}
{"url": "https://trud.bg/%d0%bd%d0%b0%d0%b3%d1%80%d0%b0%d0%b4%d0%b8%d1%85%d0%b0-%d0%bf%d0%be%d0%b1%d0%b5%d0%b4%d0%b8%d1%82%d0%b5%d0%bb%d0%b8%d1%82%d0%b5-%d0%b2-%d0%ba%d0%be%d0%bd%d0%ba%d1%83%d1%80%d1%81%d0%b0-%d0%b8%d0%bd/", "text": "На тържествена церемония, организирана от Община Шумен в танцувалната зала на Младежкия дом, навръх Деня на детето, бяха връчени наградите на най-добрите ученици, техните преподаватели и директорите на училищата с най-активно участие в конкурса “Индустрията в моя регион”. Той се организира от Химикотехнологичния и металургичен университет,  Българската асоциация на металургичната индустрия в партньорство и с финансовата подкрепа на фирма “Алкомет” АД. Инициативата се реализира под патронажа на кмета на община Шумен Любомир Христов. Над 120 бяха участниците в надпреварата. В категория от 5-8 клас за есе победител е Свилен Андреев от ПГОХХТ „Проф. Асен Златаров“, на второ и трето място са Кремена Игнатова от IX ОУ „Панайот Волов” и Йоанна Пенева от СУ „Сава Доброплодни”. В категория от 9-12 клас за есе победител е Рафет Исмаилов от Професионална гимназия по икономика, второ и трето място заемат Денис Мутафов – ПГМЕТТ „Христо Ботев” и Камелия Минчева – ППМГ „ Нанчо Попович“. В съпътстващия конкурс за рисунка първа награда грабна Васил Пощаров от НУ„Илия Р. Блъсков“. На второ място е Хрисияна Минчева от Арт школа ЦПЛР-ОДК, а на трето – Небибе Османова от Арт школа Чифлигарови. Кметът поздрави децата на Шумен и им пожела да запазят интереса към индустрията, като продължат професионалното си образование и се реализират в тази област в своя регион. „Ще се радвам сред вас да са бъдещите специалисти и инженери металурзи, които ще работят в “Алкомет”. Благодаря на организаторите, че избраха Шумен за провеждането на този конкурс. Искам да изкажа и своята благодарност към Фикрет Индже за всичко, което прави за професионалното образование в Шумен”, каза градоначалникът. Той благодари на ръководството на Химикотехнологичния и металургичен университет и на Българската асоциация на металурзите в България, че проведоха този конкурс в Шумен. Това е един начините да се популяризира професионалното техническо образование и да се укрепи връзката между образование и бизнес. “Много съм доволен, че тази година в конкурса участваха много повече деца в сравнение с миналата. Разгледах част от рисунките, наистина са много добри. Те са успели да пресъздадат атмосферата в индустрията. В тези рисунки аз видях много бъдещи инженери, които ще работят в „Алкомет““, обърна се към участниците и председателят на Надзорния съвет на „Алкомет“ Фикрет Индже. Най-добрите участници получиха таблети и грамоти, а всички си тръгнаха със сборник от участвалите есета и рисунки. Почетни грамоти бяха връчени и на директорите на 13-те училища и двете школи, чиито възпитаници твориха. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.06.01", "title": " Наградиха победителите в конкурса “Индустрията в моя регион”"}
{"url": "https://trud.bg/%d0%b5%d0%b2%d1%80%d0%be%d0%ba%d0%be%d0%bc%d0%b8%d1%81%d0%b0%d1%80%d1%8f%d1%82-%d0%bf%d0%be-%d1%82%d1%8a%d1%80%d0%b3%d0%be%d0%b2%d0%b8%d1%8f%d1%82%d0%b0-%d1%81%d0%b5%d1%81%d0%b8%d0%bb%d0%b8%d1%8f/", "text": "Решението на САЩ да въведат от днес мита за вноса от ЕС на алуминий и стомана е опасна игра, заяви еврокомисарят по търговията Сесилия Малмстрьом и добави: “Вратата за преговори със САЩ е затворена”, предаде БНР. “Не сме водили преговори. Образно казано, нашето предложение беше Вашингтон да свали пистолета, който ни е опрял в челото, да седнем на масата за преговори като равнопоставени партньори и да разговаряме. Това не се случи и затова вратата за преговори за момента е затворена”. Еврокомисарят по търговията посочи 20-и юни като срок Европейската комисия да обяви ответните си мерки. “Не сме в търговска война, но сме в много трудно положение. Не желаем задълбочаване на спора, но е необходимо да отговорим”, подчерта еврокомисарят по търговията Сесилия Малмстрьом.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.06.01", "title": " Еврокомисарят по търговията Сесилия Малмстрьом: Вратата за преговори със САЩ е затворена"}
{"url": "https://trud.bg/%d0%b0%d0%bd%d0%b3%d0%b5%d0%bb%d0%ba%d0%be%d0%b2%d0%b0-%d0%b8%d0%bc%d0%b0-%d0%bd%d0%b0%d1%80%d0%b0%d1%81%d1%82%d0%b2%d0%b0%d0%bd%d0%b5-%d0%bd%d0%b0-%d0%b8%d0%b7%d0%b4%d0%b0%d0%b4%d0%b5%d0%bd/", "text": "Има нарастване на издадени визи за руснаци, отчетен е ръст от 9-10%, каза министърът на туризма Николина Ангелкова пред  . За миналата година 559 000 руснаци са посетили странта ни. Това отрежда 5 място на Русия в топ 5 пазарите, които са целеви за България, добави тя. Според Ангелкова има много потенциaл тази бройка да расте – поклонически туризъм, исторически, като се проявява интерес и към зимния туризъм. На последната среща между Бойко Борисов и Владимир Путин се заяви много ясно политическата воля за сътрудничество, което е много важно за устойчивостта, особено в сектор “Туризъм”, обясни Николина Ангелкова. Тя открои и че две години подред бележим изключително устойчив ръст и очакваме и тази година да ръст на международните туристи. Основно страната ни посещават гръцки, турски, румънски, македонски туристи, различни са в различните сезони, но имаме 48% ръст на германските туристи. Ангелкова открои и че за тази година сме успели да намалим броя на неохраняемите плажове.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.06.01", "title": " Ангелкова: Има нарастване на издадени визи за руснаци, отчетен е ръст от 9-10%"}
{"url": "https://trud.bg/%d0%b6%d0%b5%d0%bd%d0%b0-%d0%b5-%d1%81%d1%8a%d1%81-%d1%81%d1%87%d1%83%d0%bf%d0%b5%d0%bd%d0%b0-%d1%82%d0%b0%d0%b7%d0%be%d0%b1%d0%b5%d0%b4%d1%80%d0%b5%d0%bd%d0%b0-%d1%81%d1%82%d0%b0%d0%b2%d0%b0/", "text": "61-годишна жена е със счупена тазобедрена става, след като беше ударена от велосипедист на пешеходната зона в Пловдив, предаде  . Нина Каснакова придружавала внучето си на връщане от училище, където имали празник по случай Деня на детето. Възрастната жена е ударена от велосипедист, който вместо да ѝ помогне, наругал пострадалата, качил се на колелото и избягал. Самоличността му е неизвестна. „Срещу мен се зададе с колело и буквално връхлетя върху мен, просто ме блъсна“, разказа Нина Каснакова. Тя е със счупване на шийката на тазобедрената става и ѝ предстои операция.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.06.01", "title": " Жена е със счупена тазобедрена става след удар от велосипедист на пешеходна зона в Пловдив"}
{"url": "https://trud.bg/%d1%80%d0%be%d0%b4%d0%b8%d1%82%d0%b5%d0%bb%d0%b8-%d1%80%d0%b0%d0%b7%d0%bf%d1%8a%d0%bd%d0%b0%d1%85%d0%b0-%d0%bf%d0%b0%d0%bb%d0%b0%d1%82%d0%ba%d0%b8-%d0%bf%d1%80%d0%b5%d0%b4-%d0%bd%d1%81/", "text": "Палатков лагер пред Народното събрание направиха родители на деца с увреждания. Те протестират срещу липсата на политики за решаване на проблемите на хората в неравностойно положение. На празника на детето пред парламента се проведе поредна демонстрация с черни балони. Участниците в нея бяха носеха тениски с надпис “Системата ни убива”. Майките на децата с увреждания обявиха, че ще стоят в палатковия лагер безсрочно и ще дежурят, докато не депутатите не рашат проблемите им. Протестиращите настояват за нова система за оценка на уврежданията и потребностите на човека, породени вследствие на заболяването. Те искат още финансовата подкрепа да включва месечна издръжка поради увреждане, технически помощни средства, както и лична помощ под формата на подкрепа в дома и на работното място. Лидерът на БСП Корнелия Нинова се срещна с протестиращите. Тя припомни, че е обещала всеки месец да дарява 600 лв. и вчера го направи за деца, които са сираци и ги гледа баба им. Роза е баба на две сирачета. Жената каза, че ще ги раздели с един татко, който е онкоболен и е с четири деца. “Провели сме срещи, уточнили сме от каква промяна има нужда в системата – в оценката на ТЕЛК-овете, да се отдава значение какъв е процентът на работоспособност, да им намерим работа, средата да е достъпна за тях, да могат да се движат спокойно. Всичко това го знаем, ние сме в много тесен контакт с техните асоциации готови сме да го внесем проекта и да го гласуваме”, заяви Нинова.", "date": "2018.06.01", "title": " Родители разпънаха палатки пред НС (обзор)\t\t\t"}
{"url": "https://trud.bg/%d0%bf%d0%b5%d1%82%d1%80%d0%be-%d0%bf%d0%be%d1%80%d0%be%d1%88%d0%b5%d0%bd%d0%ba%d0%be-%d1%83%d0%ba%d1%80%d0%b0%d0%b9%d0%bd%d0%b0-%d1%89%d0%b5-%d0%bf%d1%80%d0%be%d0%b4%d1%8a%d0%bb%d0%b6%d0%b8-%d1%81/", "text": "Президентът на Украйна Петро Порошенко заяви, че страната му ще продължи строителството на международен път М-15 Одеса-Рени през Румъния към България, предава Укринформ. „Имам приятна новина. При скорошното посещение на българския министър-председател Бойко Борисов се реши да строим този международен път не само между Одеса и Рени, а през Румъния и България и той ще свързва трите черноморски страни“, заяви Порошенко. Той допълни, че властите на Одеска област са получили съответното нареждане. „Днес ние имаме няколко възможни места за строителство на мост през Дунав. Започваме работата по необходимата проектна документация и съгласуване с нашите румънски и български партньори. Убеден съм, че това движение е правилно – път към Европа“, подчерта президентът. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.06.01", "title": " Петро Порошенко: Украйна ще продължи строителството на пътя Одеса-Рени и към България"}
{"url": "https://trud.bg/%d0%b2%d0%b8%d0%b6%d1%82%d0%b5-%d0%b0%d0%ba%d1%86%d0%b5%d0%bd%d1%82%d0%b8%d1%82%d0%b5-%d0%b2-%d0%b1%d1%80%d0%be%d1%8f-%d0%bd%d0%b0-%d0%b2%d0%b5%d1%81%d1%82%d0%bd%d0%b8%d0%ba-%d1%82%d1%80%d1%83-165/", "text": "Нова книга разкрива неизвестни факти от литературното битие на гения. Незавършената творба на поета разказва за чорбаджии изедници и сиромаси в Калофер.       Крайно време е безумието на „Пътна полиция“ в „Дървеница“ да спре – коментар на Ясен Люцканов.           Какво показа оръжейното изложение „Хемус 2018“ – анализ на Евгени Генов.         Влязоха в сила US митата за стомана и алуминий. ЕК: Вашингтон играе опасна игра. Икономистът Красен Станчев: Няма да се отрази пряко на България.             Само преди десетилетие това място било недостъпно за обикновени туристи – репортаж на Емил Спахийски, специален пратеник на “Труд” в Кавказ.         Силует на Славин Славчев. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.06.01", "title": " Вижте акцентите в броя на вестник “Труд” в събота, 2 юни 2018"}
{"url": "https://trud.bg/%d0%b0%d0%bd%d0%b3%d0%b5%d0%bb%d0%ba%d0%be%d0%b2%d0%b0-%d0%be%d1%87%d0%b0%d0%ba%d0%b2%d0%b0%d0%bc%d0%b5-%d1%81%d1%8a%d1%89%d0%b8%d1%8f-%d1%82%d1%83%d1%80%d0%b8%d1%81%d1%82%d0%be%d0%bf%d0%be%d1%82/", "text": "Очакваме същия туристопоток от Русия като миналогодишния. Това заяви министърът на туризма Николина Ангелкова пред медиите в кулоарите на парламента, припомняйки, че за миналата година гостите от Русия са били 559 000. За това лято с руските си колеги и с Олег Сафонов са се разбрали, да се запази същия процент като миналата година, което е било потвърдено по време на посещението в Москва. Според министър Ангелкова, това ще е голям успех, предвид агресивната ценова политика, която Турция води, за да върне изгубените си от преди две години позиции. „Очакваме същите числа да получим като миналото лято. Към момента наблюдаваме един лек спад от около 3 % до 4 %, което е в рамките на очакваното, предвид изключително агресивната ценова политика на Турция“, заяви тя. По думите й фактът, че политически има подкрепа и сме в топ 5 за предпочитани пазари за руски туристи, както и че има заявени полети за редовни линии на летищата „Варна“ и „Бургас“ дава основания, че страната ни ще запази устойчивостта и цифрите от миналата година. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.06.01", "title": " Ангелкова: Очакваме същия туристопоток от Русия като миналото лято"}
{"url": "https://trud.bg/%d0%bf%d0%be%d0%bb%d0%b8%d1%86%d0%b0%d0%b8-%d0%bd%d0%b0-7-%d0%bf%d0%b5%d1%88%d0%b5%d1%85%d0%be%d0%b4%d0%bd%d0%b8-%d0%bf%d1%8a%d1%82%d0%b5%d0%ba%d0%b8-%d0%b2-%d0%b1%d1%83%d1%80%d0%b3%d0%b0%d1%81/", "text": "Полицаи пазиха в петък седем пешеходни пътеки в града. По тях минаваха малчуганите, които навръх празника си, 1- ви юни, участваха в интересни събития из целия град. Целта е да напомним на водачите, че днес по улиците има мтого деца и трябва да бъдат внимателни, коментира един от патрулиращите. Децата поднасяха цветя на паметника до ДНА, други разгледаха гранично-полицейският кораб “Обзор”, акостирал на Морска гара и се “запознаха” с кучетата на граничните полицаи, които униформените показаха на паркинга в близост до кораба. Представянето на морския съд, кучета и техника на Гранична полиция е в рамките на Емропейския морски ден, чието 11- то заседание се проведе в Бургас. На алеята пред Летния театър покерите от МСС “Морски Братя”, предлагаха на малчуганите да ги повозят, заедно с майките им. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.06.01", "title": " Полицаи на 7 пешеходни пътеки в Бургас\t\t\t"}
{"url": "https://trud.bg/%d1%82%d1%83%d1%80%d1%81%d0%ba%d0%b8-%d0%b0%d0%ba%d1%82%d1%8c%d0%be%d1%80%d0%b8-%d0%be%d1%81%d1%8a%d0%b4%d0%b5%d0%bd%d0%b8-%d0%bd%d0%b0-%d0%b7%d0%b0%d1%82%d0%b2%d0%be%d1%80/", "text": "След продължилото пет години съдебно дело, 34 турски знаменитости бяха осъдени на затвор за употреба и разпространение на наркотици. Сред тях са актьорите Чагатай Улусой, екранната му партньорка от сериала “Пътят на Емир” Гизем Караджа, певецът Дженк Ерен и други популярни лица, съобщи турският в. “Дейли сабах”. Улусой и Караджа са осъдени на четири години и два месеца затвор, а Ерен – шест години и три месеца по същото дело. Обвиняемите отхвърлиха обвиненията за търговия с наркотици, макар че някои от тях признаха, че са взимали дрога. Те бяха пуснати на свобода в хода на процеса, след като за кратко бяха арестувани при зрелищна операция през 2013 година. Тази новина шокира цяла Турция и най-вече – милионите фенове на екранната двойка от “Пътят на Емир” – Чагатай Улусой и Гизем Караджа. Сега предстои поредното обжалване от тяхна страна и адвокатите им, но дали ще бъдат оправдани, само времето ще покаже… Присъдата лишаване от свобода, която Чагатай Улусой получи, поставя под голяма опасност и най-новия проект, в който актьорът участва – “Защитникът”. Това е първият турски сериал, създаден за световната платформа Netflix. Вече се обсъждат варианти или снимките на проекта да бъдат прекратени, или ролята на Улусой – Хакан, да бъде поета от друг актьор. Към момента все още няма яснота нито около съдбата на Чаатай, нито около сериала му, който засега продължава да се снима с пълна сила. Междувременно се появи и информация, че ролята на Хакан ще бъде предадена на Керем Бурсин, но новина се оказа само слух, тъй като първите 10 епизода от поредицата приключват и договор за още 10 серии от втората част вече е подписан. Сега адвокатите на Улусой са подали жалба срещу присъдата му, която според турското законодателство ще се разглежда най-малко година и половина. Така, по всичко изглежда че, актьорът ще продължи снимките на сериала. Освен това, пак според турското законодателство, има вариант лишаването от свобода да бъде заменено със солидна глоба. Фактът, че съдилищата в южната ни съседка не работят през лятото, ще доведе до още удължаване на процедурата. Самият Чагатай преди време призна, че е използвал наркотични средства, особено по време на снимките на телевизионния сериал “Пътят на Емир”, който му донесъл много разочарования. Както напомнихме преди няколко броя, първият масов арест заради дрога на известни турски актьори, познати и на българската публика от участието си в сериали, бе през 2013 година. Тогава в рамките на акция на местната полиция бяха закопчани общо 55 души. След тях, освен гореспоменатите, бяха и Кенан Имирзалъолу, Мурат Йълдъръм и тогавашната му съпруга Бурчин Терзиоглу, Енгин Алтан, Нехир Ердоган, Илкер Аксум и други. Всички те бяха обвинени в употреба на наркотици и “предоставяне на места за употреба”. Според турските власти те са търсили наркотици с кодирани думи, а търговците са ги доставяли на желаните адреси. Операцията бе задействана 8 месеца преди това, когато полицията започнала да следи група дилари, действащи в истанбулския района на “Бешикташ” и в квартал “Саръйер”. Равносметката от координираната акция на турската полиция бе 20 килограма канабис и 500 грама хероин. Тогава се говореше, че арестите били наложени от правителството на Ердоган, тъй като точно тези актьори били измежду творците, излезли на улицата и участвали в протестите в парка “Гези” в Истанбул. Тогава след разпит в полицията звездите бяха изправени пред прокурора и много от задържаните признаха, че са употребявали наркотици, вследствие на изтощителният график на снимачната площадка.", "date": "2018.06.01", "title": " Турски актьори осъдени на затвор\t\t\t"}
{"url": "https://trud.bg/%d1%84%d1%80%d0%b5%d0%bd%d1%81%d0%ba%d0%b8%d1%8f%d1%82-%d1%84%d0%b8%d0%bd%d0%b0%d0%bd%d1%81%d0%be%d0%b2-%d0%bc%d0%b8%d0%bd%d0%b8%d1%81%d1%82%d1%8a%d1%80-%d0%b4%d0%b5%d0%b9%d1%81%d1%82%d0%b2/", "text": "Министърът на финансите на Франция Брюно льо Мер заяви, че новоналожените от САЩ вносни мита върху металите, които влизат в сила от днес ще намалят икономическия риск и ще унищожат безброй работни места, а също така представляват опасност за глобалната икономика, предава АФП. „За жалост се държат с нас все едно не сме Г-7, а Г-6+1, като САЩ се изправят срещу останалите. Това представлява риск за икономическа дестабилизация на планетата“, заяви Льо Мер по време на срещата си с финансовите министри от Г-7, която се провежда в Канада.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.06.01", "title": " Френският финансов министър: Действията на САЩ могат да доведат до икономическата дестабилизация на планетата"}
{"url": "https://trud.bg/%d0%ba%d0%be%d0%b8-%d1%81%d0%b0-%d0%b3%d0%be%d0%bb%d0%b5%d0%bc%d0%b8%d1%82%d0%b5-%d0%b1%d1%8a%d0%bb%d0%b3%d0%b0%d1%80%d1%81%d0%ba%d0%b8-%d0%bc%d0%b8%d1%82%d0%be%d0%b2%d0%b5/", "text": "В досегашните ни политико-исторически разкопки осветихме няколко мита в българската и чуждата история, но мнозина казват, че е хубаво – макар и с няколко думи, да осветя фундаменталните митове, царуващи сред българското общество. Първият идва от празника преди седмица – „на славянската писменост и култура” – така говори министърът на образованието. Дайте да се разберем, този, който го е сложил в протокола (не знам кой е) – по времето на комунизма или след това, е в голяма грешка. Защото това не е празник на славянската писменост и култура. Първо, Кирил и Методий създават глаголицата, която има живот 60-70 години. Второ, славянски народи са и Полша, и Чехия, и Словакия, и Хърватска и Словения. А те в никакъв случай не може да се каже, че имат нашата култура, произтичаща от православието, тяхната е от католицизма. Затова правилно е да честваме 24 май като ден на българската култура и българската писменост (партия „Кубрат” това нещо ще го направи, когато дойде на власт). Иначе си е жив автогол. Обикновено се смята, включително и днес, че според Русия делото на Кирил и Методий е македонско и няма нищо общо с България. Това не е вярно. При идването си в България руският патриарх Кирил го каза ясно и твърдо – България не само е дала азбука и християнство на Русия, но е формирала и тяхната държава. Това е вярно – държавите се формират с книжовен език, който трябва да сплоти отделните съставки в населението, живеещо на територията на тези отделни държави. И тези, които скочиха на патриарха за поведението му през март, се стараят да не забележат този въпрос. Но той си струва, защото с него патриархът ликвидира гафа на Путин с македонската земя. Още тогава бях казал, че Путин няма компетенции да решава този въпрос – по него трябва да се чуе патриархът. И ние го чухме. Но е жалко, че не го чуха критиците му, които намериха основание само в надменното му поведение спрямо президента Радев тогава. Вторият въпрос е изключително щекотлив – къде и как сме живели 484 години, а някои области от страната дори 500 и кусур години – под турско робство, под турско присъствие или под османска власт. Под турско робство в никакъв случай не сме живели, защото българите не са роби. И когато руснаците идват тук да ни освобождават – а те са живеели в сламени колиби на 95%! – та те изумени виждат, че българите живеят в триетажни къщи. Имат бизнес, имат богатства… Такива къщи нямат нито американските роби, нито руските крепостни селяни, които живеят в условия на практическо робство, тъй като дворяните могли да ги продават заедно със земята на други дворяни, да ги изиграят на карти и т.н. Много от читателите на моите разкопки ще паднат под масата, като разберат, че турците всъщност са репресирани от режима на своята държава. Тя е държава на исляма, тоест на една религия и за да се увеличава броя на ренегатите християни, които да стават мюсюлмани, турците са издали един закон, който е в сила 400 години от всичките почти 500. Това е законът, който забранява етнически турци да заемат каквато и да е административна или военна длъжност в армията. Заловените се наказват много строго, включително и с набиване на кол, тъй като в резултат на войните, които империята води, туркините продавали децата си на българите, които пък ги давали за кръвен данък. И султанът не случайно толкова рано прекратява практиката на този данък – 1632 г. В Истанбул, където се събират потоците деца, при проверка се установява, че 95 на сто от тях са били обрязани. Тоест, това са били деца мюсюлманчета на туркини или на циганки, които българите купували, за да ги дадат за кръвен данък вместо своите. Неслучайно и Кемал Ататюрк създава Турция като етническа държава – държава на етнос от турци, и неслучайно фамилията, която получава, е Ататюрк – баща на Турция и на турците. Преди това няма Турция, а има Османска империя, която обаче не е етническа държава, а държава на исляма. Както СССР беше държава на комунизма, а не на Русия. И така, както Византия беше държава на християнството, а не на гръцката нация. Трето, много спорове се водят в българското общество за това имало ли е фашизъм или не. Точно фашизъм не е имало, защото той е италианско явление, което не съдържа расисткия елемент на нацизма, и затова той не е и толкова страшен. Тоест, той е по-малкото зло, отколкото нацизма. За истинския спор въпросът би трябвало да е – имало ли е нацизъм в България. В края на декември 1940 година се приема Закон за защита на нацията, който се смята за закон за ограничаване правата на евреите. Отнемат им се имуществото, забранява им се да правят бизнес, карат ги да носят големи жълти звезди, получават купони, за да могат да се изхранват, а голяма част от имотите им – хубави и големи апартаменти, фабрики и вили се конфискуват и управляващите ги разделят помежду си. Моите почитания. Но може ли този закон да се смята, че е дело на една демократична държава? Не, разбира се, в никакъв случай. Както и законът за даване на 50 000 лева за отрязана партизанска глава. Следствие на което загиват куп невинни хора, обвинени, че са ятаци на партизаните – за тях също се дават пари. Необходимо е да спомена, че съгласно решенията на конференцията в Казабланка от 1942 г., между Чърчил и Рузвелт – Сталин дори не участва там, партизаните и помагачите им са обявени за войници от действащата армия. Известно е, че Женевската конвенция забранява убийство на военнопленници. Тоест, Чърчил и Рузвелт искат партизаните да бъдат смятани за военнопленници. В България обаче не се смятат за такива и се разстрелват и получават награди за тях. Също така избиваме (това е много жалко) и английските военнопленници, които са военни съветници в партизанските отряди на Югославия и Гърция, а също и в нашите, доколкото ги има. И такива – като майор Томпсън, например. Това също е деяние, което се смята за военнопрестъпление, характерно за нацизма, но не и за една демократична държава. Четвърто, България не е обявявала война на Съветския съюз през Втората световна война. Това е вярно. Тя е била зловещо нападната на 5 септември 1944 година. Веднага искам да кажа, че не е необходимо една страна да е нападнала друга, за да е в състояние на война с нея, а България е обявила война на 13 декември 1941 година на съюзниците на СССР – САЩ и Великобритания. Тя воюва със съюзниците на всички тези нации, на Югославия и Гърция, с тамошните партизански армии, всъщност едната – ЕЛЛАС, е част от комунистическата пария в Гърция, а другата е на кралското правителство в Лондон. Но в Сърбия също воюва с отрядите на Дража Михайлович, които са армията на лондонското правителство на Югославия, както и с комунистическите партизани на Тито. Малко знаем за тези партизански действия в Македония и Беломорска Тракия, които са части от България в окупираните части на Сърбия и Гърция – те не са дадени от немците да бъдат българска територия, а само окупационна сила. Само в Драма ние избиваме над 30 000 гърци по време на прочутото Драмско въстание през 1941 година. В Югославия също избиваме много хора. Но да се върнем към Съветския съюз. Ние сме предоставили на Германия, която е воювала от наша територия, летища и пристанища, железопътни линии и цялата индустрия. Винаги по света такова поведение се смята за „casus belli” – причина за война. България воюва със Съветския съюз чрез своите пристанища, летища, жп линии, казарми и т.н. Но има и пряко участие, макар и на малко сили. Край Созопол съществува паметник на пет потопени съветски подводници през 1941-42 г. Те са потопени от българската морска авиация, която работи с немските самолети. Също така търговският флот с българските екипажи е предаден на германците и корабите ни загиват един след друг – кой в Одеса, кой в Севастопол под ударите на руската авиация. На 9 септември 1944 г. нямаме нито един търговски кораб – всички са потопени или от руснаците, или от англичаните в Егейско море. Затова нека не се правим на три и половина – да, участвали сме във войната, нанасяли сме поражения на руснаците, а ние дори не смеем да се похвалим (е, аз ще го направя) с това, че сме потопили пет техни подводници. Също и трябва да се гордеем с единствената ни морска победа – на нашите миноносци над турския крайцер флагмана „Хамидие” по време на Балканската война през 1912 година.", "date": "2018.06.01", "title": " Кои са големите български митове\t\t\t"}
{"url": "https://trud.bg/%d0%b3%d1%80%d0%b8%d0%b3%d0%be%d1%80-%d0%bf%d0%b0%d0%ba-%d0%bd%d0%b5-%d1%83%d1%81%d0%bf%d1%8f-%d0%b4%d0%b0-%d1%81%d1%82%d0%b8%d0%b3%d0%bd%d0%b5-%d0%b4%d0%be-%d0%be%d1%81%d0%bc%d0%b8%d0%bd%d0%b0%d1%84/", "text": "Григор Димитров загуби от Фернандо Вердаско с 6:7(4), 2:6, 4:6 на “Ролан Гарос”. Със загубата Гришо отново не успя да достигне първия си осминафинал на турнир на турнира на клей от Големия шлем. Това е трета загуба за българина от опитния испанец от пет срещи помежду им. Физическите сили не стигнаха на Димитров в днешния мач след  , постигнат за 4 часа и 19 минути.", "date": "2018.06.01", "title": " Григор пак не успя да стигне до осминафинал на “Ролан Гарос”\t\t\t"}
{"url": "https://trud.bg/%d0%b1%d0%be%d1%80%d0%b8%d1%81%d0%be%d0%b2-%d0%b2-%d1%80%d1%83%d1%81%d0%b8%d1%8f-%d1%81%d0%be%d1%80%d0%be%d1%81%d0%be%d0%b8%d0%b4%d0%b8%d1%82%d0%b5-%d0%b2-%d0%b0%d0%bc%d0%be%d0%ba/", "text": "Отношенията с Русия – една от трите глобални сили заедно със САЩ и Китай – като че ли се отлепиха от точката на замръзване. Посещенията на държавния глава Румен Радев и на министър-председателя Бойко Борисов, съпроводен от ключови министри, които бяха проведени в кратко време, са знакови. Още повече, че г-н Борисов влезе в Кремъл и със самочувствието на българското председателство на Съвета на ЕС. Българо-руските отношения за съжаление отдавна не са нито „братски“, нито взаимноизгодни, нито изпълват целия си възможен потенциал. Процесът на алиенация започна след разпада на социалистическия блок и беше взаимен. Самата Русия, в мътните времена, когато соросоидните либерали около Елцин я повлякоха към разграбване, разпад и унизително раболепие пред Запада, се дезангажира от България. В средата на 90-те даже се отказаха от ефирната честота, на която у нас се предаваше руската държавна телевизия. Въпреки че българските власти по онова време бяха готови да удължат лицензията. Честите родни жалейки по „необятните руски пазари“ не отчитат обективния факт, че не просто ние изоставихме тези пазари, а и от руска страна значително намаля интереса към българските стоки – и техните потребители, като всички нас, бяха повече вторачени в лъскавите западни стоки. Съвсем нормални процеси при такава гигантска трансформация, каквато настъпи след края на първата Студена война. Оттам насетне идва неадекватността, а често и откритата злонамереност, съчетана с банална глупост на управляващите в България по адрес на Русия. Неадекватност, защото мнозинството от родните фактори във външната политика така и не намериха верния тон. Не осъзнаха, че като всяка голяма държава, а след стабилизацията и възхода при Путин – държава с възстановен статут на глобална сила – Русия подчинява двустранните си отношения на прагматизма. Няма емоции, няма тъга по „доброто старо време“. Не защото „Москва не вярва на сълзи“, а защото голямата политика на големите държави изисква хладна калкулация на националния интерес – икономически, военен, политически. И на тази основа – последователна държавна политика. Нито от алтруизъм и симпатии към българския народ САЩ ще изостави американските ТЕЦ-ове, макар че те дерат по десет кожи от народа, нито Германия ще ни предостави някакви привилегии заради спомена от лоялното ни съюзничество през двете световни войни, нито Франция ще се загрижи за българските шофьори повече, отколкото за френските. Същото се отнася и до Русия – няма нито една сериозна причина Русия да търпи щети за своите интереси в името на духовната ни близост. Прагматизъм. Нищо повече и нищо по-малко. Той струи и от шегата, с която отвърна президентът Путин на подмятането на Бойко Борисов за „големите“ – смущавам се, когато се говори за „големите“, защото обикновено от „големите“ се иска да плащат. Казвам „злонамереност, съчетана с банална глупост“, защото част от родните политически и партийни среди възприеха като единствена форма на своя легитимация пред партньорите от САЩ и ЕС не някакви градивни идеи и политики за развитие на България и региона, а голото отрицание. Кръчмарската русофобия и провинциалните дрънканици на хранениците на международния спекулант Сорос, инсталирани в партии, медии и грантови НПО-та, за мнозина от тях се превърнаха в алиби за гузните им съвести на обикновени подлизурки, номенклатурни отрочета и дребни доносници на ДС в периода на социализма. Пребоядисаха се за една нощ. И кряскат от сутрин до мрак, белким никой в шумотевицата не ги запита – ти, байо, не преподаваше ли научен комунизъм, не пишеше ли злостни филипики срещу „гнилия капитализъм“. Всички те, намериха своето политическо тамагочи в лицето на злополучния президент Плевнелиев. А еманацията на този недостоен манталитет цъфна на транспаранта „Борисов – васал на Путин“. Интересно дали няма да изпратят Меркел и Макрон със същите лозунги. Впрочем, ние сме уникум – няма да намерите другаде партии с една идея – „срещу Русия“. Дори в Южна Америка, където има исторически наслоен негативизъм към „гринговците“, няма партии „срещу САЩ“. Светът обаче се променя. Американската нация отхвърли агресивната линия на неолиберали и неоконсерватори около Хилъри Клинтън, която насъскваше и родните соросоиди. Идеологическият обрат във Вашингтон с избора на президента Доналд Тръмп, постепенно оставя във вакуум соросоидните гнезда у нас. Те ще изчезнат напълно при евентуален втори мандат на Тръмп, но дотогава ще продължават да тровят българското общество с истерии и пропаганда. Както сега са в амок, защото Борисов е в Кремъл. Всички партии, които са управлявали страната, без изключение, носят своята отговорност за хладните отношения с Русия. Няма как да липсва „хладина“ от руска страна в срещата Борисов-Путин след антируската реторика на Плевнелиев, блокажа на трите стратегически проекта – „Южен поток“, АЕЦ „Белене“ и „Бургас-Александруполис“.   Необходимо е да бъде изминат път за подобряване на тези отношения. България трябва да бъде активна. Защото от подобряване на българо-руските отношения имаме интерес не само ние, но и Европейския съюз. Руската предпазливост към ангажименти в енергетиката и инфраструктурата е очаквана. За тях България е непредвидим партньор, който не взема суверенни решения. Ако днешните управляващи превърнат в устойчив приоритет разширяването на отношенията с Русия, това ще увеличи съществено стратегическата тежест на страната ни в ЕС и на Балканите.", "date": "2018.06.01", "title": " Борисов в Русия, соросоидите в амок\t\t\t"}
{"url": "https://trud.bg/%d0%bf%d1%80%d0%be%d0%ba%d1%83%d1%80%d0%b0%d1%82%d1%83%d1%80%d0%b0%d1%82%d0%b0-%d0%b2-%d0%b3%d0%b5%d1%80%d0%bc%d0%b0%d0%bd%d0%b8%d1%8f-%d0%b8%d1%81%d0%ba%d0%b0-%d0%b5%d0%ba%d1%81%d1%82%d1%80%d0%b0/", "text": "Федералната прокуратура на Германия съобщи, че е публикувала официално молбата за екстрадирането на бившия каталунски лидер Карлес Пучдемон в Испания, където е обвинен в сепаратизъм и корупция, предава АФП. „Материалите, които сме получили от испанските власти не са противоречиви, а ясно показват, че насилието в Каталуния в деня на изборите може да се припише на издирваното лице“, съобщава прокуратурата в официално свое заявление, защитавайки спорното обвинения в бунт. Пучдемон бе задържан в Германия с европейска заповед за арест, издадена в Испания заради ролята му в опита за обявяване на каталунската независимост от миналия октомври. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.06.01", "title": " Прокуратурата в Германия иска екстрадирането на Карлес Пучдемон в Испания"}
{"url": "https://trud.bg/%d0%b0%d0%b2%d1%81%d1%82%d1%80%d0%b8%d1%8f-%d0%bf%d1%80%d0%b5%d0%b4%d1%83%d0%bf%d1%80%d0%b5%d0%b6%d0%b4%d0%b0%d0%b2%d0%b0-%d0%bd%d0%b0-%d0%b1%d0%b0%d0%bb%d0%ba%d0%b0%d0%bd%d0%b8%d1%82%d0%b5/", "text": "На Балканите се формира нов маршрут за мигранти с активната подкрепа на джамиите. Това предупреждава Петър Вайгнер, експерт по политиката за предоставяне на убежище и човешките права към Министерството на вътрешните работи на Австрия, отбелязва скопското електронно издание „Нова Македония“. Вайгнер е убеден, че увеличаването на броя на бежанците води до изостряне на ситуацията, която няма да се развие толкова драматично, колкото през 2015 г., въпреки че в кризисните региони има потенциал за повтаряне на сценария от пика на мигрантската криза в Европа.  Експертът на австрийското вътрешно министерство вижда риск от сериозна вълна през следващата година, ако не бъдат предприети необходимите мерки. „Нарастването на броя на мигрантите през 2014 г. доведе до резултата, който имахме през 2015 г., това може да стане и през 2019 г.“, алармира Вайгнер. Новият балкански маршрут, които понастоящем се образува, има два клона: през Албания и Черна гора, или през Сърбия, Босна и Херцеговина и Хърватия. Експертите го наричат „маршрут на джамиите“, защото именно тези мюсюлмански институции оказват подкрепа на мигрантите по пътя им към Западна Европа. Според австрийските медии има редица видеоклипове, които на арабски подробно описват преминаването по маршрута към „заветния“ Европейския съюз. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.06.01", "title": " Австрия предупреждава: На Балканите се формира нов маршрут за мигранти с активната подкрепа на джамиите"}
{"url": "https://trud.bg/%d0%b4%d0%b2%d0%b0-%d0%bb%d1%8a%d0%b2%d0%b0-%d0%b4%d0%b2%d0%b0-%d1%82%d0%b8%d0%b3%d1%8a%d1%80%d0%b0-%d0%b8-%d1%8f%d0%b3%d1%83%d0%b0%d1%80-%d0%b8%d0%b7%d0%b1%d1%8f%d0%b3%d0%b0%d1%85%d0%b0-%d0%be%d1%82/", "text": "Два лъва, два тигъра и ягуар избягаха от зоопарка в Люнебах, предаде Би Би Си. Местната полиция посъветва гражданите да не напускат домовете си и да се обадят на полицията ако попаднат на избягалите животни. По-рано и една мечка е била сред избягалите животни, но тя е била застреляна от властите. Животните са успели да избягат след наводнение в зоопарка през нощта. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.06.01", "title": " Два лъва, два тигъра и ягуар избягаха от зоопарк в Германия"}
{"url": "https://trud.bg/%d1%88%d1%83%d0%bc%d0%b5%d0%bd-%d1%82%d1%8a%d1%80%d1%81%d0%b8-%d1%80%d0%b5%d0%bd%d1%82%d0%b3%d0%b5%d0%bd%d0%be%d0%bb%d0%be%d0%b7%d0%b8/", "text": "Заради криза със специалисти по образна диагностика в МБАЛ-Шумен и опасност болницата да не може да лекува, кметът Любомир Христов събра на среща рентгенолози от здравните заведения. В петък на нея се отзоваха медици от Комплексния онкологичен център и Диагностично консултативния център-I, за да обсъдят критичната ситуация и мерки за излизането от нея. Недостигът на рентгенолози поставя под въпрос съществуването на многопрофилна болница в града и цялата спешност на областта. До кризата се стигна след като един от двамата лекари-специалисти в болницата обяви, че напуска. Мнозинството от поканените специалисти по образна диагностика се обединиха да помогнат на колегите си от МБАЛ-Шумен, като поемат част от дежурствата. През това време ще продължи търсенето и привличането на кадри, съобщават от кметството. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.06.01", "title": " Шумен търси рентгенолози"}
{"url": "https://trud.bg/30-%d0%b1%d1%80%d0%b0%d0%bd%d1%88%d0%be%d0%b2%d0%b8-%d0%be%d1%80%d0%b3%d0%b0%d0%bd%d0%b8%d0%b7%d0%b0%d1%86%d0%b8%d0%b8-%d0%bf%d0%be%d0%b4%d0%ba%d1%80%d0%b5%d0%bf%d0%b8%d1%85%d0%b0-%d0%b7%d0%b5%d0%bc/", "text": "Земеделската общност в България подкрепи министър Румен Порожанов за промените в Наредбата по схемите за училищен плод и мляко. Над 30 браншови организации се подписаха под обща декларация, отправена към премиера Бойко Борисов, в отговор на острите медийни нападки на вицепремиера Валери Симеонов срещу измененията в Наредбата за условията и реда за прилагане на схеми за предоставяне на плодове и зеленчуци и на мляко и млечни продукти в учебните заведения – Схема “Училищен плод” и Схема “Училищно мляко”. Това съобщиха от Асоциацията на земеделските производители в България (АЗПБ). В обнародваните в Държавен вестник на 23 май 2018 г. изменения в Наредбата бе възстановен въведеният през 2016 г. приоритет на производителите пред търговците при доставките по училищните схеми. Тези преференции бяха отнети с обратно изменение в Наредбата по време на последния служебен кабинет, въпреки отрицателната реакция на бранша тогава. До момента над 90% от училищен плод и училищно мляко се изпълняваха от посредници-търговски фирми. „В настоящия момент заставаме отново заедно и в подкрепа на действията на министър Порожанов, които са от полза на българския производител и на българските деца“ става ясно от декларацията. „Даването на приоритет на производителите от тези най-чувствителни сектори на земеделието създава условия за скъсяване на веригата на доставки на плодове, зеленчуци, мляко и млечни продукти, както и мед до учебните заведения. Това е предпоставка за намаляване на разходите за доставка на продуктите, с което се увеличава ефективността на схемите при постигане на техните цели“, пише още в обединената позиция на браншовите организации. Декларацията е отговор на „определени преднамерени политически реакции, касаещи обнародваните промени в Наредбата и изразява опасенията на земеделския бранш, че „лобито на търговците е успяло да подведе заместник министър-председателя по икономическата и демографска политика”. Подобна реакция изразиха и от парламентарната опозиция в лицето на БСП, които също представиха декларация, подкрепяща тезите на вицепремиера. Позицията на бранша се опира върху документи на МЗХГ, според които противно на тиражираната от вицепремиера цифра за фалит на 500 търговски фирми – доставчици по схемите – техният брой е тройно по-малък, при това едни и същи търговски фирми са доставчици и по двете схеми и същите усвояват 95% от средствата по схемите. „Приветствам инициираните от министър Порожанов промени в наредбата за схемите за училищен плод и мляко. Бих искал да припомня, че именно по предложение на АЗПБ назад във времето бе даден приоритет на производителите пред търговците в Наредбата и че като организация работим последователно и целенасочено в отстояването на общия ни интерес“, заяви Венцислав Върбанов, председател на АЗПБ, която инициира общата декларация на бранша. „Застанахме в подкрепа на действията на министър Порожанов, които считаме, че са от полза както за българските производители, така и за българските деца. Недопустимо е да оставим търговците да ни поставят в подчинена позиция. Като бранш считаме, че трябва да се подкрепят производителите, особено в схеми, в които става въпрос за хранене на деца, за което е нужен строг контрол и отговорност на доставчиците”, каза Владислав Михайлов, зам.-председател на Националната Асоциация на млекопреработателите. Според него отговорността на производителите по отношение на качеството и безопасността е несъизмеримо по-високо от това на търговците, за които интересът от печалба е водещ. От друга страна, производителят отговоря за качеството от самото начало и гарантира стабилност на доставките. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.06.01", "title": " 30 браншови организации подкрепиха земеделския министър за “Училищен плод и мляко”"}
{"url": "https://trud.bg/%d0%b4%d0%b5%d1%86%d0%b0%d1%82%d0%b0-%d0%bd%d0%b0-%d0%b1%d0%bb%d0%b0%d0%b3%d0%be%d0%b5%d0%b2%d0%b3%d1%80%d0%b0%d0%b4-%d1%82%d0%b0%d0%bd%d1%86%d1%83%d0%b2%d0%b0%d1%82-%d0%b8-%d0%bf%d0%b5%d1%8f%d1%82/", "text": "Възпитаници на всички детски градини в Благоевград ще вземат участие в традиционния фестивал „Дни на детското творчество”. В рамките на два дни – 5 и 6 юни, деца от детските заведения ще покажат своите умения и наученото в детската градина пред родители, учители и граждани. Началото на фестивала ще бъде дадено в 16:30 часа във вторник в зала „Яворов“. В първи ден от фестивала на сцената ще излязат децата от ДГ „Първи юни“, ДГ №6 „Щастливо детство“, ДГ „Синчец“, ДГ №1 „Ведрица“, ДГ №2 „Света Богородица“, ДГ „Детски свят“ и ДГ №11 „Здравец“. Малчугани ще покажат талант и умения чрез специално подготвена музикално-танцова програма. Във втория ден от „Дни на детското творчество“ свои спектакли ще покажат и децата от ДГ №4 „Роса“, ДГ №3 „Детелини“, ДГ №10 „Мак“, ДГ „Усмивка“. В програмата ще се включат още и малките възпитаници на ДГ №8 „Вечерница“ и ДГ № 12 „Алени макове“. С фестивала „Дни на детското творчество“ Община Благоевград има за цел да даде сцена за изява на младите таланти и да насърчи тяхното развитие в различни аспекти и да покаже отличната работа на преподавателите с децата на Благоевград. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.06.01", "title": " Децата на Благоевград танцуват и пеят в поредното издание на „Дни на детското творчество”"}
{"url": "https://trud.bg/%d0%b7%d0%b0%d1%82%d0%b2%d0%be%d1%80%d0%bd%d0%b8%d1%86%d0%b8-%d0%bf%d1%80%d0%be%d0%b4%d0%b0%d0%b2%d0%b0%d1%82-%d1%81%d1%83%d0%b2%d0%b5%d0%bd%d0%b8%d1%80%d0%b8-%d0%bf%d0%be%d0%bc%d0%b0%d0%b3%d0%b0/", "text": "Момчета от единствения у нас затвор за деца в Бойчиновци подредиха изложба-базар на сътворени от тях сувенири и украси в центъра на Монтана. Парите от продажбите ще бъдат предадени за лечението на болно дете, съобщиха от ръководството на Поправителния дом. Инициативата за благотворителната акщция е на самите младежи, казаха служители на затвора. В част от часовете в училището зад решетките и в свободното си време момчета изработили картички, разделители за книги, гривни, чаши и поставки. Творбите бяха наредени пред Младежкия дом в Монтана, а младите майстори сами обясняваха на спрелите се минувачи какво и как са направили и за доброто дело, което искат да сторят точно на 1 юни – Деня на детето. През последните дни обитателите на затвора в Бойчиновци подготвят и друг голям празник – края на учебната година. 20 момчета завършват различни класове в затворническото училище, където освен да четат и пишат усвояват и професии за живота си на свобода.", "date": "2018.06.01", "title": " Затворници продават сувенири, помагат на болно дете\t\t\t"}
{"url": "https://trud.bg/%d1%80%d0%b0%d1%85%d0%be%d0%b9-%d0%bd%d0%b0-%d1%82%d1%80%d1%8a%d0%b3%d0%b2%d0%b0%d0%bd%d0%b5-%d1%80%d0%b5%d1%88%d0%b5%d0%bd%d0%b8%d1%8f%d1%82%d0%b0-%d0%bd%d0%b8%d0%ba%d0%be%d0%b3%d0%b0-%d0%bd%d0%b5/", "text": " си след вот на недоверие министър-председател на Испания Мариано Рахой излезе с коментар за случилото се на профила в социалната си мрежа „Туитър“, предава El Pais. „Горд съм, че бях ваш министър-председател. Направих всичко възможно и необходимо, за да оставя нещата по-добри, в сравнение със завареното положение. И заедно го постигнахме. Решенията, които вземах, никога не са били лесни, но служих в защита на Испания. Благодаря на всички испанци“, написа Рахой на профила си. Коментар даде и министърът на отбраната от неговото правителство Долорес Коспедал. „Беше чест да служа на моята страна и на испанците. Благодаря на Мариано Рахой, че ми има доверие. Благодаря на всички мъже и жени във въоръжените сили за закрилата на нашата страна“, написа тя. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.06.01", "title": " Рахой на тръгване: Решенията никога не са били лесни, но служих на Испания"}
{"url": "https://trud.bg/%d0%b2-%d1%81%d0%bb%d0%b8%d0%b2%d0%b5%d0%bd-%d0%b2%d1%80%d1%8a%d1%87%d0%b8%d1%85%d0%b0-%d0%bf%d1%80%d0%b8%d0%b7-%d0%bc%d0%b0%d0%b9%d1%87%d0%b8%d0%bd%d0%be-%d1%81%d1%8a%d1%80%d1%86%d0%b5-%d0%bd/", "text": "Приз “Майчино сърце” получи Маргарита Маринова от Сливен за грижите, които е положила като приемен родител за три деца. Наградата – грамота и сребърен медальон във формата на сърце, бе връчена от областния управител Чавдар Божурски. “Това, от което се нуждаят тези деца, е да бъдат много, много обичани. Скъпите вещи, дрехите нямат никакво значение! Единственото, което е от значение, е любовта към децата”, каза носителката на наградата. Тя е приемен родител от пет години насам. Едно от първите две деца, които е отглеждала, вече е осиновено от семейство в България. В момента Маргарита се грижи за момченце, вече на 8-годишна възраст. Детето е имало сериозни говорни и други затруднения, но благодарение на приемната си майка е успяло да се справи с тях, ходи на училище и има много добри резултати. “Аз скоро ще направя 70 години. От мене да знаете: никога не е късно да бъдеш приемен родител”, заяви Маринова. Призът “Майчино сърце” е учреден в Сливен през 2009 г. от три неправителствени организации, под патронажа на областния управител. Целта на наградата е да популяризира приемната грижа. От две приемни майки в годината на учредяване на отличието, в момента приемните майки в областта са 35. “Майчино сърце” се връчва винаги на 1 юни, Деня на детето, или в навечерието на празника. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.06.01", "title": " В Сливен връчиха приз “Майчино сърце” на жена, станала приемен родител на три деца"}
