{"url": "https://trud.bg/%d1%82%d1%8a%d1%81%d1%82-%d0%ba%d0%bb%d0%b0-%d1%81-%d0%b1%d1%80%d0%b0%d0%b4%d0%b2%d0%b0-%d0%b7%d0%b5%d1%82-%d1%81%d0%b8-%d0%bf%d1%80%d0%b5%d0%b4-%d0%bf%d0%be%d0%b3%d0%bb%d0%b5%d0%b4%d0%b0-%d0%bd%d0%b0/", "text": "Районна прокуратура – Благоевград внесе за разглеждане в съда обвинителен акт срещу К. Дончев. На 06.05.2016 г. обвиняемият имал среща с бившия съпруг на дъщеря си – Б. Назъров. Съгласно определения със съдебен акт режим на контакти на бащата с детето, Дончев поверил внучката си на пострадалия, като било договорено, че момичето ще бъде предадено обратно следобед на същия ден в района на „Джамията“ в гр. Благоевград.В изпълнение на уговорката бащата завел дъщеря си на плуване и в 19 ч. я докарал на уреченото място, където ги очаквал Дончев. На тръгване Назъров казал, че ще я вземе отново на следващия ден, разрешен от съда за контакти. Обвиняемият се противопоставил на това заявление, на което бащата на детето отвърнал, че няма да се разправя и в случай, че дъщеря му няма да бъде доведена, ще дойде с полиция. Дончев реагирал негативно и отправил цинични думи и заплахи по адрес на бившия съпруг на дъщеря му, след което извадил от багажника на управлявания от него лек автомобил брадвичка и се насочил към Назъров. Обвиняемият нанесъл множество удари на пострадалия в различни части на главата и тялото му, вследствие на което започнало обилно кръвотечение. Свидетели на случващото станали както внучката му, така и случайни минувачи, които извикали бърза помощ. Извършената в хода на досъдебното производство съдебно-медицинска експертиза е установила, че на Назъров било причинено мозъчно сътресение, контузии и порезни рани на главата, гърдите, гърба и ръцете. Предстои делото да продължи в съда.", "date": "2017.09.17", "title": " Тъст кла с брадва зет си пред погледа на своята внучка"}
{"url": "https://trud.bg/%d0%b1%d1%87%d0%ba-%d1%81%d1%8a%d0%b1%d0%b8%d1%80%d0%b0-150-%d0%b4%d1%83%d1%88%d0%b8-%d0%bd%d0%b0-%d1%83%d1%87%d0%b5%d0%bd%d0%b8%d0%b5-%d0%b7%d0%b0-%d1%80%d0%b5%d0%b0%d0%ba%d1%86%d0%b8%d1%8f-%d0%bf/", "text": "Национално учение за над 150 души от екипите за действие при бедствия и кризи на БЧК се провежда в периода 15-19 септември  на територията на Бургас. На 18 септември в местността “Ченгене скеле” (Рибарско селище в парк Росенец) ще се проведе учебно-тренировъчно занятие с действия по спасяване на пострадали след земетресение и последвала висока приливна вълна, спасителна операция за оказване помощ на бедстващи на море, оказване на първа долекарска помощ, на психосоциална подкрепа, евакуация и издирване със спасителни кучета. Партньори и участници са и екипи на пожарната, Гранична полиция, Охранителна полиция, Военноморски сили, ИАМА – Бургас, и Център за спешна помощ – Бургас. Целта на учението е да се усъвършенстват уменията и практическите навици на участниците и да се повиши ефективността на взаимодействието между различните екипи за незабавна и адекватна реакция по оказване на помощ на пострадали в бедствена/кризисна ситуация. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.17", "title": " БЧК събира 150 души на учение за реакция при цунами"}
{"url": "https://trud.bg/%d0%b0%d0%ba%d1%86%d0%b8%d1%8f%d1%82%d0%b0-%d0%bd%d0%b0-%d0%b3%d0%b4%d0%b1%d0%be%d0%bf-%d0%b2-%d1%81%d0%be%d1%84%d0%b8%d1%8f-%d0%bd%d1%8f%d0%bc%d0%b0-%d0%b2%d1%80%d1%8a%d0%b7%d0%ba%d0%b0-%d1%81/", "text": ", която се провежда от снощи в София, няма нищо общо с отвличането на 25-годишния Адриан Златков, съобщи  , позовавайки се на криминалисти. Става дума за престъпна банда, занимаваща се с широк спектър от престъпления. Сред тях разпространение на наркотици, грабежи, измами и обири. 8 души са задържани до момента. Разработката е на ГДБОП. В акцията са взели участие и екипи на Специализирания отряд за борба с тероризма и спецзвеното „Кобра“ към СДВР. Минути след 22.30 снощи на входа на София откъм автомагистрала „Тракия“ са спрени два автомобила. Пътуващите в тях петима души са арестувани от полицията. Те са част от престъпна група, по която МВР работи от месец. Разработката по случая е на Главната дирекция за борба с организираната престъпност. В същото време на четири адреса в София тежко въоръжени и маскирани полицаи са извършили претърсвания. До този момент арестуваните по случая са общо 8, но източници от МВР уточняват, че е възможно бройката да нарасне или да намалее. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.17", "title": " Акцията на ГДБОП в София няма връзка с отвличането на Адриан Златков"}
{"url": "https://trud.bg/%d1%84%d0%b0%d0%bd%d0%b4%d1%8a%d0%ba%d0%be%d0%b2%d0%b0-%d1%81%d0%b8%d0%bb%d0%b0%d1%82%d0%b0-%d0%b8-%d0%b5%d0%bd%d0%b5%d1%80%d0%b3%d0%b8%d1%8f%d1%82%d0%b0-%d0%bd%d0%b0-%d1%81%d0%be%d1%84%d0%b8%d1%8f/", "text": "Всеки оставя своя белег върху София и живее своята неповторима софийска история. Това каза кметът Йорданка Фандъкова по време на официалната церемония по издигане знамето на град София, която се проведе пред църквата „Света София“. „Честит празник на вярата, надеждата, любовта и мъдростта! Ден, в който градът ни заедно с храма, дал името му, чества своя празник. Храмът „Св, София“ пази на същото това място основите на църкви още от IV век и спомена за събития, променили европейската история“, пожела Фандъкова. Тя посочи, че София е древен град, но е с млад дух, с много енергия, с много сила, които идват от нейните хора. „Ние пазим и променяме заедно София. Променяте я вие, уважаеми съграждани, със знанията, с талантите, със стремежите, с неспирния критичен дух, с желанието да се справиш и да се докажеш“, каза кметът. По думите й, София предизвиква с възможностите, които дава. „В този ден искам да благодаря за усилията на всеки един от вас – за усилието да правим, за желанието да правим, за хъса да искаме повече. Благодаря ви и за доверието, което се стараем да заслужаваме всеки ден. И в този прекрасен ден ви пожелавам да сте здрави. Нека да имаме мъдростта да различаваме правилното от неправилното и силата да избираме доброто както за големите решения, пред които сме изправени, така и във всекидневните ни и малки избори и в отношенията ни един към друг. Нека изберем да бъдем добри хора, да си помагаме и да вървим напред заедно. Нека бог да пази София!”, каза Йорданка Фандъкова. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.17", "title": " Фандъкова: Силата и енергията на София идват от нейните хора"}
{"url": "https://trud.bg/e%d0%b2%d0%b0%d0%ba%d1%83%d0%b8%d1%80%d0%b0%d1%85%d0%b0-%d0%bf%d1%8a%d1%82%d0%bd%d0%b8%d1%86%d0%b8%d1%82%d0%b5-%d0%be%d1%82-%d1%81%d0%b0%d0%bc%d0%be%d0%bb%d0%b5%d1%82-%d0%bd%d0%b0-%d0%b1%d1%80%d0%b8/", "text": "Френската полиция евакуира пътниците от самолет на „Бритиш еъруейз“ на парижкото летище „Шарл де Гол“, съобщи Ройтерс. Самолетът трябвало да излети за лондонското летище „Хийтроу“. Един от пътниците съобщил, че първоначално пилотът казал на пасажерите, че полетът ще се забави поради технически проблеми. Час по късно на пътниците било съобщено, че самолетът трябва да бъде преместен в друга част на летището, след което машината била обкръжена от полицаи и пожарникари. Тогава пилотът им казал, че имало имало директна заплаха за сигурността, свързана с техния полет, разказал източникът. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.17", "title": " Eвакуираха пътниците от самолет на „Бритиш еъруейз“ в Париж"}
{"url": "https://trud.bg/%d0%b3%d0%b5%d1%80%d0%b1-%d0%b7%d0%b0%d0%bf%d0%be%d1%87%d0%b2%d0%b0-%d0%bf%d0%be%d0%b4%d0%b3%d0%be%d1%82%d0%be%d0%b2%d0%ba%d0%b0-%d0%b7%d0%b0-%d0%bf%d1%80%d0%b5%d0%b4%d1%81%d1%82%d0%be%d1%8f%d1%89/", "text": "Важно е да се подготвим много добре за предстоящите избори за местна власт. Ние управляваме 130 общини с население 5 млн. и половина души. Трябва да се активизират максимално всички структури на ГЕРБ, защото във всяка една среща се ражда нова идея. Това заяви председателят на ПГ на ГЕРБ и зам.-председател на партията Цветан Цветанов по време на среща с общинското ръководство на ГЕРБ-Търговище, общинските съветници и кметове на населени места от партията. Цветанов посочи, че в малките населени места личноста е водеща и за това от сега трябва да се мисли за безспорни кандидати за кметове и общински съветници .“Трябва активна работа и среща с всички хора от всички населени места. Всички са срещу нас, от някои партии не могат да понесат, че имаме пробив в смесените региони и кметове там. От опозицията казват, че образованието е хаос, но ние искаме да вкараме всички деца, които са извън образователната система и вече 3 000 деца са записани и ще се обучават. Трябва да държим на образованието на децата и образователната инфраструктура. За първия учебен ден от ГЕРБ излязохме с декларация в парламента и поздравихме учениците и учителите, а от БСП бълваха неистини“, коментира Цветанов. Заместник-председателят на ГЕРБ каза още, че всички трябва да се обединим около темите, които са важни за страната. 3.6% е вече растежът на икономиката. Държавата ще отдели повече пари за бюджета догодина. За образование и пенсии ще бъдат отделени около 500 млн.лв. Цветан Цветанов съобщи, че с постановление на Министъерския съвет от сряда са отпуснати 100 млн. лв. за инфраструктура. За Търговище средствата са около 3 млн. лв. „Кметът на Търговище Дарин Димитров се справя добре и жителите на опбщината виждат това. 2015 г. на изборите постигнахме невероятен успех и този успех трябва да го запазим. БСП са в недобро състояние, имат вътрешни противоречия и изнасят тази енергия срещу нас, но явно вече осъзнават че това работи против тях“, каза още Цветанов. „Всичко, което ще трябва да се случи зависи от вас. Натрупахме опит, във всеки следващ парламент сме по-добри и с по-добра експертиза. Ето защо сега само трябва да сме всекидневно при хпората и да работим за решаването на проблемите им“, подчерта Цветанов пред общинското ръководство на партията и съветниците и кметовете.", "date": "2017.09.17", "title": " ГЕРБ започва подготовка за предстоящите местни избори"}
{"url": "https://trud.bg/%d0%b1%d1%83%d1%81-%d0%b1%d0%bb%d1%8a%d1%81%d0%bd%d0%b0-%d0%b6%d0%b5%d0%bd%d0%b0-%d0%bf%d1%80%d0%b8-%d0%bc%d0%b0%d0%bd%d0%b5%d0%b2%d1%80%d0%b0-%d0%bd%d0%b0-%d0%b7%d0%b0%d0%b4%d0%b5%d0%bd-%d1%85%d0%be/", "text": "69-годишна жена е с опасност за живота, след като е блъсната от бус в Разград. При маневра на заден ход, 42-годишният А.А., водач на товарен автомобил „Пежо Партнер“, удря пешеходката С.С. Пострадалата е откарана в МБАЛ-Разград с черепно-мозъчна травма, оток и кръвоизлив, с опасност за живота, съобщиха от полицивята в града. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.17", "title": " Бус блъсна жена при маневра на заден ход в Разград"}
{"url": "https://trud.bg/%d1%81%d0%be%d1%84%d0%b8%d1%8f-%d0%b8%d0%bc%d0%b0-8-%d0%bd%d0%be%d0%b2%d0%b8-%d0%bf%d0%be%d1%87%d0%b5%d1%82%d0%bd%d0%b8-%d0%b3%d1%80%d0%b0%d0%b6%d0%b4%d0%b0%d0%bd%d0%b8/", "text": "Столичният общински съвет награди почетните граждани на София. Това стана на тържествена сесия по повод Деня на София. „Радвам се, че имам възможност да връча отличията на хора, които със своя труд и своя талант са подпомогнали духовното и материалното развитие на града ни. Това е ден за отчет и равносметка какво сме свършили”, каза председателят на Столичния общински съвет Елен Герджиков. Със званието „Почетен гражданин на София“ бяха отличени: Гийом Робер – съветник по сътрудничеството и културната дейността на посолството на Франция в България и директор на Френския културен институт. Владимир Кисьов – бивш председател на Софийския общински съвет. Проф. Васил Николов – заместник-председател на Българската академия на науките (БАН). Томас ван Орсхот – посланик на Кралство Нидерландия в София от 2013 до 2017 г. Тимертай Избастин – посланик на Република Казахстан в България от 2009 до 2017 г. Женски хор „Христина Морфова“ при Народно читалище „Д-р Петър Берон“, който тази година чества своята 80-годишнина. Балет „Арабеск“, който тази година чества своята 50-годишнина. Група „Щурците“ – една от първите български рок групи. Значката на София Столичният общински съвет присъди на проф. Ива Петкова – шеф на клиниката по офталмология в Александровска болница. Значката на София Столичният общински съвет присъди и на д-р Александър Оскар – лекар в клиниката по очни болести към Александровска болница и председател на организацията на евреите в България. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.17", "title": " София има 8 нови почетни граждани"}
{"url": "https://trud.bg/%d1%89%d1%8a%d1%80%d0%ba%d0%b5%d0%bb%d0%be%d0%b2-%d0%b8-%d0%b1%d0%b0%d0%b3%d1%80%d1%8f%d0%bd%d0%b0-%d0%bd%d1%8f%d0%bc%d0%b0%d1%82-%d0%b2%d0%b8%d0%bd%d0%b0-%d0%b7%d0%b0-%d1%80%d0%b0%d0%b7%d1%81%d1%82/", "text": "Интересът ми към Константин Щъркелов тръгна от Вапцаров. По-точно, от изненадата, че не познавам значителна част от творчеството му – ранните стихотворения и … Есето “Мирът на Щъркелов”, писано в 1935 г., когато големият акварелист чества 25-годишна творческа дейност. Вапцаровият текст е част от немалкото заслужени юбилейни дитирамби. Едновременно с тази нова информация дойде още една – К. Щъркелов е сред от призованите (и единственият явил се заедно с Багряна) свидетел по делото, завършило със смъртна присъда за Вапцаров. Неявилите са: Никола Мушанов (бивш министър-председател), Тасе Стоилков (актуален народен представител), Владимир Полянов (писател, тогава директор на Народния театър). Изборът на Вапцаров изглежда безупречен: двама от призованите са действащи политици със сериозен авторитет. Постът на Вл. Полянов е измежду върховните възможни за писател у нас и обществено авторитетен. Но неявяването на тези трима – предполагам очевидна за съда демонстрация на отказа на политиците и властта да защитят Вапцаров (а и да не си навличат главоболие в нажежеността на времето), прави замисъла му нищожен. Вапцаров е заложил на непечеливша у нас карта – да търсиш милост и подкрепа на везните на справедливо съпоставяне на деяние и закон с талант и обществена значимост. Т. е., на същинско оценяване приживе. Другите двама – художникът К. Щъркелов и поетесата Ел. Багряна, са сред водещите български творци. Те живеят в комфорта на признанието, одобрението и харесването от много хора и особи (включително и от цар Борис ІІІ, което е и още една причина за Вапцаровия избор); на съобразяването с тяхното мнение (едва ли и в ситуация на управленско решение). Те представляват обособена и влиятелна донякъде част на обществото, но са и сериозни творци, което предполага дара на разпознаването и признаването на значимото колкото и да е различно от теб самия. И ето какво Вапцаров търси в свидетелстването на Щъркелов: “… който е гостувал често пъти в дома на баща ми, докато аз живеех там, и ще установи, че съм отгледан и възпитан като националист и добър българин и че имам минало, което физически не ми позволява да отида срещу интересите на българската държава.” Какво е получил – по-късно. Но отсега искам да заявя: Крайно време е да се свали ширещото се обвинение, че Багряна (а и Щъркелов, макар той кой знае защо остава в сянка по това обвинение) е/са виновен/ни за смъртната присъда на Вапцаров. Точка, край на безсмислието да се обсъжда! Те, останали сами като свидетели, не са имали никакъв шанс да го спасят. Но остава като актуален, поне докато не се появят протоколи от делото с отговорите им, въпросът за тяхното поведение пред съда. Не съм склонен да обвинявам, не прокурорствам. Стремя се към истината, достижима сега по косвен път. Но да оставим Багряна. Щъркелов е софиянец. Баща му е бил небогат обущар, признат от колеги и клиентела. Художникът остава сирак на 13 години и за да продължи с рисуването майка му, вярваща в него, “работи по чужди къщи”. А момчето “рисува портрети и фирми” и “помага в бръснарски салон”. Немотията го кара неведнъж да прекъсва учението си при професорите Иван Ангелов и Мърквичка. Заминава за Русия на 18 години и пристига в Одеса без грош. Трудно му е, рисува пощенски картички и портрети за по 1-2 рубли. Но “успях да видя, науча, проникна в широката руска душа. Руското изкуство ме замисли и окрили.” Интересно е, че – по негово признание, изборът на акварела за основна техника произлиза от “сиромашията”. Подобно на друг от неговото поколение – Иван Милев, който работи с гваш, темпера, акварел, туш и молив, но никога с масло. И е тъжен факт, че никой от блестящите ни живописци няма свой роден меценат. Първите повечко пари К. Щъркелов получава от цар Фердинанд, комуто продава 27 картини. Взима 1000 лв. (”цяло състояние”), макар че е поискал 550. Художникът получил от царя и думи “за изкуството … такива неща, които не съм чувал никога”. Той онаследява като свой ценител и купувач на картините си и сина – цар Борис ІІІ. И за да приключим с нужната ни тук информация за Щъркелов, ще цитирам есето на Вапцаров. Който може и да не професионален анализатор на живописта, но съумява да му създаде образа на универсален духовен пратеник: “Той прилича на древен екзалтиран певец, овладян от хипнотетичната омая на вселената, който се моли и пее под огромната купола на небето. И над всичко стои жаждата за волност. Тази волност създава контрастно безнадеждността у “човека от града”, който тихичко приказва на себе си, признава, че е звяр, поставен в клетка от трегери и бетони.” Естествено образът е и плод на тогавашните умонастроения на Вапцаров – литературни и житейско-статегически. 1935 г. е годината на написването на драмата му “Вълната, която бучи”. Година последна за няколкогодишното му поетично мълчание или по-скоро – поетична трансформация. Вапцаров предлага ръкописа на драмата на Народния театър. Есето “Мирът на Щъркелов” е началото на двугодишен период (1935-37 г.) на литературна завоевателност. Т. е., на публикации във вестници и списание на стихотворения, стихове за деца, рецензии и на участия в литературни конкурси. Някои от които печели – със стихотворението “Романтика” и с радиопиесата “Бент”. Разбира се, с подобна продукция можеш да предизвикаш внимание. Странното е, че Вапцаров не задълбочава пробива и като че ли се отказва от този тип задължителна активност за налагане. Защо? Вероятно има и битови причини – тежък труд, който го отдалечава от артистичните и медийните среди. По-важното е друго – придобиването на увереност, че върви по своя път, съзнаван и като мисия: “Зная свойто място/ във живота/ и напразно/ няма да се дам”. В тази мисия литературният успех е важен, но не e всичко. Тя е и мисия на честта – веднага след цитирания по-горе откъс от “Огняроинтелигентска” следва пояснението: “Честно ще умра …, честно ще умра за свобода”. Думата честно Вапцаров употребява и на друго място в “Моторни песни” и пак в смисъла “за честта”. (Както е при Ботев – “за честта, майко, юнашка”). Това е неговото върховно разбиране за достойно изпълнена мисия – живот, изживян с чест. Между другото, това е върховното понятие понятие за човешка добродетел на древните българи, нещо като основна съставка на българската ДНК, която Ботев и Вапцаров възраждат и отстояват. Но да не се отклоняваме. Има и още нещо в тогавашната битност на поета. Не е много сложно за Вапцаров да разпознае нетрайността и относителността на успеха, към който първоначално се е устремил. Да схване и фалша в литературния ни живот: “У нас има толкова литературни групи, чиято задача е да хвалят своите и да отричат чуждите.” (От негова рецензия за книга на Н. Марангозов). Представата му за чест и за неадекватност между успех и действителна стойност го карат да спре с публикациите и да остане встрани като наблюдател. И да пише, обмисля и прекроява ръкописа на блестящата си първа и уви – единствена книга “Моторни песни”. А на околните може и да изглежда като неудачник; като неуверен в своите сили; като гост, а не жител в света на изкуството. Вапцаров ще се върне в периодиката в 1941 г. – но с друга мотивация. И този факт не променя казаното. Така – съпоставими в зоната на целта на срещата им в съда през юли 1942 г., изглеждат подсъдимият Никола Вапцаров и свидетелите Елисавета Багряна и Константин Щъркелов. Ще допълня и още нещо – Вапцаров освен човек на честта е и още преобразувател и пророк в изкуството и в посланията си. Не заради предсказваното човешко бъдеще, безобразно експлоатирано в годините. И как мислите в тази ситуация свидетелите ще защитават поета? Според мене те са съзнавали, че той несъмнено е стойностен поет, който е различен от тях; виждали са в него най-вероятно талантлив неудачник и необясним бунтар. Не ми се мисли за клишетата на пропагандата за такива подсъдими, които все пак влияят всекиму. Толкова. Поради което предполагам да са го защитили, преодолявайки, ала не докрай, снизхождението и съжалението си към един обречен, произнасяйки се, че е добър поет и патриот. Това са съзнавали, това са можели, това са казали – според мене. Вече обясних, че за оправдателна присъда никакви защитни думи за талант и родолюбие дори на тези свидетели нямало да бъдат достатъчни. Тъй че казаното в съда има значение само за подсъдимия и за неговите близки в залата. Не ми се ще да белетризирам за ефекта върху Вапцаров. Но за майката на Вапцаров се знае. Преди 35 години банскалийският летописец К. Ушев ми разказа колко дълго баба Елена е била сърдита на Щъркелов. И чак малко преди смъртта му тя използвала Ушев като посредник да доведе в дома й художника – за прошка и за възстановяване на някогашните им добри отношения. Наскоро прочетох писмо от 13.V.1959 г. на Щъркелов до семейството му, потвърждаващо дългото прекъсване на контактите им: “Първото ни свиждане продължи повече от два часа… Много е внимателна и любезна с мене.” В писмо той няма директно да признае продължителната обида на майката. Прави го косвено – “първата ни среща”, “много е внимателна”. При срещата ситуацията е различна от времето на съда – Щъркелов доизтърпява низвергването си, а Вапцаров е почитан и любим поет. Властта е обградила с внимание близките на поета. И с много почит майка му Елена, желана гостенка в цяла България. Домът й е и музей на Вапцаров, посещаван с нескрит интерес. Възможно е и Щъркелов сам, без да се съобразява с властовото обгрижване на поета, да е съзрял величието му. Все пак той е и пишещ човек – стихотворения, отзиви, миниатюри. Промяната в него, не зная дали е и покаяние, се изразява в желание да нарисува портрети на Елена и на Никола Вапцарови. Не е ясно завършил ли е портрета на баба Елена, за който тя и му е позирала. За Никола е имал намерение: “Ще рисувам и Никола Вапцаров.” /8.ІХ.1959 г./, без да зная изпълнил ли го е. Виждал съм само портрета на бащата Йонко, един от най-хубавите портрети в родната живопис. Премълчавам името на собственика от колекционерска солидарност. Това е то равносметката: едно есе, една героична смърт, един портрет. И – намерения.   Големият смърч беше повален и цялото му тяло бе разделено на три трупа. Клоните му бяха събрани на клада. Из тях пърхаха малки пъстри птичета, като че играеха на криеница. Или, може би, не знаеха как да се разделят с клончетата на тяхната любов? Белите трески, от току-що насеченото тяло, чисти, бяха покрити с роса и в нея се оглеждаше безоблачното небе и слънцето. От съседния бор се ронеха кафяви люспи от шишарки. Две катерички грижливо и сръчно събираха храна. Птица стрелна над главата ми с писък. Сокол хвърли сянка над папратите и сви зад скалите. Долу в усоите – подскача ручей и дипли къдриците на своята бяла дантела над два-три заоблени камъни да ги прескочи. Стоя и – гледам и – мълча.   Таз вечер празнувам разлъка,  скъп спомен по теб изживян.  Налейте да пием от мъка,  едничкият смисъл е там. Защо ли те тебе залюбих,  защо те обикнах кажи?  Защо ли си времето губих,  защо ли не пих до зори? Угаснал да видя във мене,  мил спомен по теб неживян,  цената на губено време  не искам да диря от теб. Със вино се лесно лекува,  безумно терзана душа,  и спира сърце да тъгува  Налейте да пия и руша.   Да бъдеш ти – какво си!  Да бъда аз – защо съм!  Кръста е тежък, едва се носи  Пътят трънлив е, а бос съм…  На снежнобелите брези  Отвя им вятърът листата  Като отронени сълзи  Търкулнаха се по земята.   И ето сняг сега прелита  И пейките са опустели…  Децата в стаите са скрити  Немирни птички отлетели. На детската градина  Посърнаха цветята –  Ще чакат догодина  Пролет – пак…децата.", "date": "2017.09.17", "title": " Щъркелов и Багряна нямат вина за разстрела на Вапцаров\t\t\t"}
{"url": "https://trud.bg/%d0%bf%d1%80%d0%b5%d0%b7%d0%b8%d0%b4%d0%b5%d0%bd%d1%82%d1%8a%d1%82-%d1%89%d0%b5-%d1%83%d1%87%d0%b0%d1%81%d1%82%d0%b2%d0%b0-%d0%b2-72-%d0%b0%d1%82%d0%b0-%d1%81%d0%b5%d1%81%d0%b8%d1%8f-%d0%bd%d0%b0/", "text": "От 18 до 24 септември президентът Румен Радев ще бъде на работно посещение в САЩ. Държавният глава ще представи България в рамките на 72-ата сесия на Общото събрание на ООН, съобщиха от прессекретариата на „Дондуков“ 2. На 18 септември президентът Радев ще участва в годишния форум „Отдаване на почит към героите на световната кампания срещу екстремизма и нетолерантността“ и ще направи изказване. Държавният глава ще разговаря и с еврейски организации от САЩ. На 19 септември българският президент ще участва в тържественото откриване на Общия дебат на 72-ата сесия на Общото събрание на ООН, след което ще проведе двустранни срещи със свои колеги. На 20 септември държавният глава Румен Радев ще направи изказване пред Общото събрание на ООН (около 19.00 часа българско време). Българският президент ще участва в Глобален бизнес форум на Майкъл Блумбърг и ще проведе среща с президента на Световна банка Джим Йон Ким и с други свои колеги. По-късно през деня Румен Радев ще участва в конференция, посветена на предотвратяването на използването на интернет за терористични цели. На 21 септември държавният глава ще проведе работна среща с представители на американски компании, организирана от Бизнес съвета за международно разбирателство и ще ги запознае с възможностите за инвестиции в България. На 22 септември президентът Радев ще проведе среща с Генералния секретар на ООН Антониу Гутериш. По-късно държавният глава ще посети българската църква в Ню Йорк и ще проведе в сградата на Генералното консулство на Република България в Ню Йорк среща с представители на българската общност. На 23 и 24 септември държавният глава ще посети Чикаго и ще се срещне с представители на българската общност. Румен Радев ще разговаря и с младите български професионалисти, работещи във финансовото Сити на града и ще посети едно от българските училища в Чикаго – „Джон Атанасов”. В делегацията, ръководена от българския държавен глава е и заместник министър-председателят по правосъдната реформа и министър на външните работи Екатерина Захариева. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.17", "title": " Президентът ще участва в 72-ата сесия на Общото събрание на ООН"}
{"url": "https://trud.bg/%d0%bd%d0%b0%d0%b4-50-000-%d1%84%d0%b5%d0%bd%d0%be%d0%b2%d0%b5-170-%d0%bc%d0%b8%d0%bd%d1%83%d1%82%d0%b8-%d0%bc%d1%83%d0%b7%d0%b8%d0%ba%d0%b0-%d0%b8-17-%d0%bb%d1%8e%d0%b1%d0%b8%d0%bc%d0%b8-%d0%b8/", "text": "Миналата вечер площад „Александър Батенберг“ в София събра рекорден брой фенове на турнето Coca Cola The Voice Happy Energy Tour. Над 50 000 зрители се забавляваха на 170-минутното музикално преживяване, за което се погрижиха 17 изпълнители, част от които и канадско-ливанската звезда Massari. СкандаУ, VenZy, DJ Дончо, балет Nova, Пламен и Иво, Михаела Маринова, DARA, Кристиан Костов, Поли Генова, Михаела Филева, Pavell & Venci Venc’, Мария Илиева, Тита и Криско взривиха столицата. Кулминацията на концерта беше поп певецът Massari. Той изпълни едни от най-големите си хитове „So Long” и „Done Da Da”, както и още свои авторски парчета и кавъри на хитови песни. Лично Massari беше подготвил 12 червени рози, които раздаде на фенове от екзалтираната публика. Концертът снощи съвпадна и с рождения ден на неговия DJ и веднага след като слезе от сцената, Massari поднесе торта и изпя Happy Birthday в бекстейджа. Изненадите не спират тук. На 20 септември от 19:00 часа „Циркова площадка“ във Велико Търново ще се превърне в най-горещата точка на града за концерта на Coca-Cola и The Voice. Актуална информация можете да откриете на Facebook страницата на Coca-Cola Happy Energy Tour, както и на страницата на The Voice of Summer Tour.", "date": "2017.09.17", "title": " Над 50 000 фенове, 170 минути музика и 17 любими изпълнители на Coca Cola The Voice Happy Energy Tour\t\t\t"}
{"url": "https://trud.bg/%d1%84%d0%bb%d0%b0%d0%b3%d1%8a%d1%82-%d0%bd%d0%b0-%d1%81%d0%be%d1%84%d0%b8%d1%8f-%d0%b1%d0%b5%d1%88%d0%b5-%d0%b8%d0%b7%d0%b4%d0%b8%d0%b3%d0%bd%d0%b0%d1%82-%d1%81-%d1%82%d1%8a%d1%80%d0%b6%d0%b5%d1%81/", "text": "Пред храм „Света София” се проведе тържествен водосвет и официална церемония по издигане знамето на град София. Днес, на празника на София, всички жители и гости на града, който расте, но не старее, ще имат възможност да посетят някои от най-големите забележителности напълно безплатно, съобщиха от Столичната община. Огнен пърформънс на “Жар Театър” ще огрее столицата за празника от 21 ч., пред Народен театър “Иван Вазов”. Наградите на Столична община за ярки постижения в областта на културатаще ще бъдат връчени на церемония от 18.30 ч. в Народния театър “Иван Вазов”. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.17", "title": " Флагът на София беше издигнат с тържествен водосвет (СНИМКИ)"}
{"url": "https://trud.bg/%d0%b5%d0%ba%d0%b0%d1%82%d0%b5%d1%80%d0%b8%d0%bd%d0%b0-%d0%b7%d0%b0%d1%85%d0%b0%d1%80%d0%b8%d0%b5%d0%b2%d0%b0-%d0%b7%d0%b0%d0%bc%d0%b8%d0%bd%d0%b0%d0%b2%d0%b0-%d0%b7%d0%b0-%d1%81%d0%b0%d1%89/", "text": "Заместник министър-председателят по правосъдната реформа и министър на външните работи Екатерина Захариева заминава за Съединените американски щати за периода от 18 до 25 септември 2017 г. Първият ни дипломат е част от официалната българска делегация, ръководена от президента Румен Радев, която ще вземе участие в 72-та сесия на Общото събрание на Организацията на Обединените нации. Сесията, която се провежда в Ню Йорк, започна на 14 септември 2017 г., а общият дебат на високо ниво ще бъде официално открит на 19 септември, пише БГНЕС. Акцент се поставя върху укрепването и поддържането на мира, реализирането на целите на устойчивото развитие и справянето с климатичните промени, зачитането правата на човека и основните свободи, както и с въпросите, свързани с мигрантския и бежански поток. В рамките на сесията, в периода от 18 до 22 септември, българският вицепремиер ще участва в редица многостранни формати, на които ще бъдат дискутирани широк спектър от въпроси, свързани с международния мир и сигурност, противодействието и предотвратяването на тероризма и насилствения екстремизъм, борбата с трафика на хора. Тя ще проведе и над 10 двустранни срещи със свои колеги от региона на Азия, Близкия Изток и Северна Африка, Латинска Америка и Европа. В Деня на независимостта на Република България, официалната ни делегация ще посети Българската църква в Ню Йорк, където ще се срещне с митрополит Йосиф и ще бъде отслужен молебен по повод националния празник. По-късно през деня е планирана и среща с българската общност в Ню Йорк. Делегацията ни ще посети българската православна църква в Чикаго „Св. София“. В програмата са предвидени срещи с кмета на града и представители на българската общност. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.17", "title": " Екатерина Захариева заминава за САЩ"}
{"url": "https://trud.bg/%d0%bb%d0%b5%d0%bd%d0%b0%d1%80%d1%82-%d0%b9%d0%be%d1%85%d0%b0%d0%bd%d1%81%d0%be%d0%bd-%d0%b5%d0%ba%d1%81%d0%ba%d0%bb%d1%83%d0%b7%d0%b8%d0%b2%d0%bd%d0%be-%d0%bf%d1%80%d0%b5%d0%b4-%d1%82%d1%80%d1%83/", "text": " – Първо много ви благодаря за топлото посрещане. Наистина се чувствам добре дошъл. Имах възможност да отида до вашия Рилски манастир. Това беше едно чудесно преживяване. Видях нещо много красиво. Що се отнася за мача, ще започна от малко по-далече. Нашите държави си приличат. Нямаме възможност да привличаме в първенствата ни големи футболисти. Затова и нямаме много силни отбори на терена. Но понякога успяваме да се справим с големите. Например ние победихме Франция и излязохме на първо място в групата, но сега в София заслужено загубихме. Успехът ви беше на мястото си. Изковахте го.  – Да, знам този факт. Аз си спомням най-добре световното първенство в Щатите. Тогава ние ви бихме с 4:0 в малкия финал.  – Мисля, че Франция ще е на първо място. Много трудно някой може да измести този съперник. И все пак, очаквам Швеция и България да са веднага след това. Надявам се, че моята страна ще се класира за световното първенство. Футболът ни, както и вашият има нужда от такова постижение. За съжаление три отбора няма как да отидат.  – Аз не живея извън футбола. Аз живея с футбола. Но остарявам, както виждате. Трябва да приема, че преди нещата бяха по-добри за мен. Но от гледна точка на футбола, той никога не е бил на толкова високо ниво. Националните отбори отдавна не са изглеждали толкова силни. Футболът в Европа е по-жив от всякога. А Старият континент диктува тенденциите в играта. Ние сме водещата организация в сравнение с тези в Южна и Северна Америка.  – Гледам всичко от спорта, който дават по телевизията. Въпреки, че съм на години, обичам да ходя да гледам футболните мачове на стадиона. Така получавам много по-добри впечатления. Искам да се огледам, сам да си анализирам двубоя. А освен това вие, хората от медиите, се радвате да ме видите и да ме попитате нещо. И сега ще ви повторя – в мача България – Швеция вие бяхте определено по-добрият отбор. Нашият тим не се представи на нивото, което искаме да го виждаме у дома.  – Да, абсолютно всеки. Не мога да пътувам на всеки, както дойдох в София. Но желанието ми е да не пропускам нито минута. Все пак на живо е много по-добре.  – Имал съм много роли във футбола и когато ме питат за нещо – отговарям искрено. Започнах преди много години в един малък отбор, после отидох в АИК, един от най-старите шведски клубове. След това станах президент на футболната лига, после на футболния съюз. Накрая в продължение на 20 години бях президент на УЕФА. Научих много. Научих как да печеля, но и как да губя.  – Турнирът евоюлира наистина много. В началото имаше много проблеми още в процеса на създаването на проекта. ФИФА не вярваше в Шампионската лига. Не искаше да се развие един голям клубен турнир. Във ФИФА желаеха само да има силни национални отбои. Но ние видяхме възможността да изградим нещо ново. Не само мощно финансово, но и мощно от спортно-техническа гледна точка. Какво по-хубаво най-добрите европейски отбори да играят в един общ турнир? Сега, 25 години по-късно, ситуацията се е променила драстично. В Шампионската лига има невероятно много пари. Един срещу друг всяка седмица се срещат най-добрите отбори, в които играят най-класните футболисти. И това всяка година. Няма как да не съм доволен, че създадохме Шампионската лига. Малко или много тя остави на заден план националните отбори. Погледнете най-добрите футболисти. Те мислят първо за мача си в Шампионската лига, а след това за квалификациите.  – Беше основно моя идея, която бях споделил с най-близките ми хора в УЕФА. Говорихме си много. По онова време финансовата ситуация на клубовете и на УЕФА не беше много добра. Ние намерихме решение, чрез което и двете страни да са доволни и да изкарват много пари. И освен това да впечатляват феновете. Смея да твърдя – направихме го с огромен успех! Убеден съм, че не можете да си представите колко много пари има в Шампионската лига. Това лято бяха платени толкова много милиони за трансфери. Това са парите от Шампионската лига, която израста до сегашното си високо ниво.  – Да, абсолютно сте прави, че е така. Но какъвто и турнир да се създаде, тази дупка винаги ще съществува. И винаги ще е такава. Големите винаги изяждат тортата, а за другите остава да се надяват, че един ден и те ще стигнат до някое парче.  – Не, не мисля, че има. Докато властваше вече бившият президент на ФИФА и моят наследник в УЕФА, футболът нямаше шанс да е честна игра.  – Мисля, че най-добрите отбори трябва да играят в този турнир. Погледнете последните финали. Те са наистина между най-силните тимове през сезона. Там са все „Байерн“, „Манчестър Юнайтед“, „Барселона“, „Реал“ (Мадрид). Каквато и система да приложим, тези отбори винаги ще са там. Те са най-добрите. Винаги ще оформят финалната фаза на турнира. Разбира се, че ми се е искало да намеря решение, с което и моята родина да има наистина реална възможност да се класира. И да, шансът го има. Ето, ние имаме един отбор – „Малмьо“. Той никога не е стигал до финала, но е заработил толкова много пари, че от тях печели и шведската лига всяка година. Това са пари от Шампионската лига. Има възможност да си позволи играчи от Аржентина, от Африка или от Венецуела. Тази ситуация не се променя.  – Това е ситуацията на пазара. Докато има хора, които са готови да плащат такива огромни суми, трябва да го приемаме. Не ми харесва, но го приемам. Може би във времето ще се появи и някой много умен човек, който да го промени това, което наричате лудост.  – Този процес се развива от доста дълго време. Много по-голям проблем е корупцията, която има и във ФИФА, и във УЕФА. След това идват спонсорите и телевизионните канали, които дават огромни пари. Каквато и система да използвате, ще ви повторя – накрая на първите места ще са „Байерн“, „Манчестър Юнайтед“, „Реал“ и „Барселона“. Те винаги ще са на върха.  – Това са съвсем различни неща. В онези години, когато взехме домакинството, нямаше почти никакви пари във футбола. И телевизиите изобщо не даваха големи средства. В този период, около еврофиналите в Швеция, идеята как да се печелят повече пари започна да придобива реални очертания. Отново в Швеция, на световното през 1958-ма, благодарение на Пеле и Гаринча се роди съвременния футбол. Радвам се, че стана така. Днес най-голямата звезда на футбола е португалецът Кристиано Роналдо. А и нашият Златан Ибрахимович бих казал. И двамата са продукт на ситуацията. На многото пари, които генерира Шампионската лига. Те са продукт на новата система, която вече 25 години е най-успешната във футбола.  – Стоичков дойде в Швеция и загуби мача. След това на много висок глас по целия свят започна да твърди, че аз плащам на съдиите. И естествено се ядосах много. Взех телефона и му се обадих. Заявих му, че никога няма да приема подобно поведение. Той отвърна, че когато човек загуби мач, е много ядосан и казва неща, които не ги мисли наистина. Отговорих му, че приемам тези думи. Но не мога да приема, ако наистина ги мисли. Той ме разбра и веднага галантно изпрати извинително писмо. Да, постъпи наистина доста галантно в този момент.  – Нямах друг избор. Той ме обвини в неща, които не съм правил и които не може да докаже. Говорихме след това. Христо беше честен с мен, повтори ми, че не би казал такова нещо, ако не е бил ядосан от загубата. След това си оправихме отношенията. Никога не е имало какво да делим. Това е цялата история. И от моя гледна точка тя е забравена. Надявам се, че за него е същото.  – Господин Михаил Касабов, вицепрезидентът на българския футболен съюз, е моят най-добър приятел.  – О, да, той беше голям вратар. Много известен. Помня, че пази срещу нас на световното първенство в Щатите. Тогава ви победихме. Знам, че сега е президент на българския футболен съюз.  – Мисля, че това беше единственото правилно решение. Няма никакво извинение за това, което са правили. Огромни суми пари са влизали в грешните джобове и не са се връщали във футбола, на когото принадлежат. Цял живот съм се борил срещу корупцията. Не мога да кажа, че съм щастлив, че двамата са изхвърлени от футбола. Чувствам се обаче доволен, че борбата с корупцията постигна някакъв успех. Радвам се, че бяха взети най-накрая мерки. Това стана благодарение на ФБР и американците, които директно влязоха в офисите на ФИФА и УЕФА. Те успяха да изкарат какво наистина се е случвало в двете най-големи футболни организации. Не можеш цял живот да пълзиш като змия и да заобикаляш правилата. Те са изкарвали пари чрез ФИФА и УЕФА, за да ги слагат в собствения си джоб. Сега много от виновните са в затвора. Няма да ги назовавам всичките. Смятам, че сега честният спорт се завърна във футбола.  – Мисля, че президентът на УЕФА – словенеца Александър Чеферин е много честен и доблестен човек. Изключително лоялен. Но какво ще направи за футбола… ще видим. Във ФИФА имат големи затруднения. Там е било плащано да се подкрепя президента. Джани Инфантино свърши чудесна работа в УЕФА и сега се завърна във ФИФА. Много е амбициозен, но ще му трябва време. Адски ще му е трудно да се пребори с порядките.Най-вече, защото проблемът е заобиколен от хора, на които е плащано.  – Според мен е глупаво за европейското. Абсолютно ненужно. Не вярвам в такъв формат. Досегашната система е много по-добра.  – Прекалено много са. За мен идеалната схема е с 16 отбора.", "date": "2017.09.17", "title": " Ленарт Йохансон ексклузивно пред „Труд“: ФБР изчисти корупцията във ФИФА и УЕФА"}
{"url": "https://trud.bg/%d1%80%d0%be%d1%81%d0%b5%d0%bd-%d0%b6%d0%b5%d0%bb%d1%8f%d0%b7%d0%ba%d0%be%d0%b2-%d0%b3%d0%be%d0%bb%d1%8f%d0%bc%d0%b0-%d1%87%d0%b0%d1%81%d1%82-%d0%be%d1%82-%d0%b4%d0%b0%d0%bd%d0%bd%d0%b8%d1%82%d0%b5/", "text": "От 2007 г. датират централизираните опити в посока към е-управление, но оттогава хората се умориха да слушат за реформи. Едва през 2017 г. за първи път бяха очертани много ясно параметрите на промяната на цялостния подход и на модела на административно обслужване. Това коментира председателят на Държавната агенция „Електронно управление“ (ДАЕУ) Росен Желязков по БНР. Желязков припомни, че досега електронното управление се е свеждало до самоцелно електронизиране на конкретни административни услуги и до дигитализация на аналогови процеси. „За първи път фокусът на усилията е насочен към гражданите и към бизнеса и подходът залага на конкретни мерки за облекчаване на административното регулиране“, подчерта Росен Желязков. По думите му, облекчаването на тежестта за гражданите е приоритет, който обаче е свързан с мащабни законодателни промени и това ще бъде продължителен процес. В момента съществуват над 2500 административни режими – разрешителни, лицензи, удостоверения и т.н. В резултат от тях се появяват редица други, които често нямат нормативна опора, посочи Желязков. „Затова първо трябва да подредим нещата със съответните законодателни промени, всички процедури и процесите в администрацията да бъдат оптимизирани. След това трябва да се направят общите компоненти на електронното управление, които са задължителни за използване и едва тогава да се премине към електронизацията на услугите“, заяви председателят на ДАЕУ. До края на годината администрациите имат ангажимент да се присъединят към междурегистровия обмен на данни, най-малко по отношение на вече обявените 12 удостоверителни услуги, които трябва да отпаднат на хартиен носител, напомни Росен Желязков. Прегледът на административните режими и услуги също така установи, че голяма част от данните, налични в администрациите, все още са на хартия, а регистрите са непълни. До края на годината са възложени действия в посока на дигитализация на хартиените масиви и за попълване на празнотите в регистрите. Анализът към момента показва, че голяма част от средствата за ИКТ са за придобиване на хардуер и софтуер, който не обслужва процесите по предоставяне на административни услуги като цяло, а обслужва нуждите от по-добро офис оборудване. Председателят на ДАЕУ припомни, че до момента под е-управление се е разбирало придобиване на хардуер и на определени активи. „Електронното управление не е просто технология – сървъри, системи, мрежи, оперативна съвместимост, а е именно управление и процеси в администрацията. Първо трябва да подобрим управлението и след това да го направим електронно. Затова ресурсите трябва да са целенасочени, а ДАЕУ работи не толкова за крайния потребител, колкото работи за самите администрации“, поясни Росен Желязков. 2018 г. ще е ключова по отношение на компонентите на е-управлението, регистрите и повишаването на дигиталните умения, най-вече в администрациите, които стоят най-близо до гражданите. „Процесът вече започнал и занапред гражданите все по-малко и по-малко ще имат досег с чиновниците“, заяви още председателят на Държавната агенция „Електронно управление“. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.17", "title": " Росен Желязков: Голяма част от данните в администрациите все още са на хартия"}
{"url": "https://trud.bg/%d0%b4%d0%b0%d1%80%d0%b5%d0%bd%d0%b8%d0%b5-%d0%be%d1%82-%d0%ba%d0%bd%d0%b8%d0%b3%d0%b8-%d0%b7%d0%b0-%d1%83%d1%87%d0%b8%d0%bb%d0%b8%d1%89%d0%b5-%d0%b2-%d0%bb%d1%8f%d1%81%d0%ba%d0%be%d0%b2%d0%b5%d1%86/", "text": "С няколко прояви областната структура на ДСБ във Велико Търново откри новия политически сезон. По повод вчерашния християнски празник Вяра, Надежда, Любов“ активистите на партията дариха детски книжки за библиотеката в началното училище „Никола Козлев“ в Лясковец. Проявата бе организирана от областната женска структура на партията, съобщи председателката Елена Чамуркова, а преди това в църквата „Света Марина“ във Велико Търново бе отслужена литургия за здраве и благоденствие. Междувременно се проведе поредния семинар от втория випуск на Политическата академия към ДСБ „Атанас Буров“. 20 курсисти от цялата страна се обучаваха на тема лидерство и формиране на екипи. Лектори бяха проф. Евгени Дайнов от НБУ, бившият зам.-председател на парламена Иван Иванов, Здравко Теохаров и зам.-председатеят на тъмносинята партия Радан Кънев. По покана на евродепутата Светослав Малинов предстои работно посещение на областното ръководство на ДСБ в Европейската комисия в Брюксел. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.17", "title": " Дарение от книги за училище в Лясковец направиха от ДСБ"}
