{"url": "https://trud.bg/%d0%ba%d0%be%d0%bb%d0%ba%d0%be-%d1%87%d0%b0%d1%81%d0%b0-%d0%bd%d0%b0-%d0%b4%d0%b5%d0%bd-%d0%bc%d0%b0%d0%ba%d1%81%d0%b8%d0%bc%d0%b0%d0%bb%d0%bd%d0%be-%d0%bc%d0%be%d0%b6%d0%b5-%d0%b4%d0%b0-%d1%81%d0%b5/", "text": " Законно ли е да имам два трудови договора с по шест часа на ден, или единият да е шест часа на ден, а другият да е четири часа на ден в петдневна работна седмица?  Ст. Велков, гр. Русе  Съгласно чл. 110 от Кодекса на труда (КТ), работникът или служителят може да сключи трудов договор с работодателя, при когото работи, за извършване на работа, която не е в кръга на неговите трудови задължения, извън установеното за него работно време. Вие имате възможност да сключите трудов договор и с друг работодател по реда на чл. 111 от КТ, който предвижда, че работникът или служителят може да сключва трудови договори и с други работодатели за извършване на работа извън установеното за него работно време по основното трудово правоотношение (външно съвместителство), освен ако не е уговорено друго в индивидуалния Ви трудов договор по основното Ви трудово правоотношение.", "date": "2018.01.01", "title": " Колко часа на ден максимално може да се работи по закон"}
{"url": "https://trud.bg/%d0%b9%d0%be%d1%85%d0%b0%d0%bd%d0%b5%d1%81-%d1%85%d0%b0%d0%bd-%d0%b1%d1%8a%d0%bb%d0%b3%d0%b0%d1%80%d0%b8%d1%8f-%d0%b4%d0%be%d0%b1%d1%80%d0%b5-%d0%b4%d0%be%d1%88%d0%bb%d0%b0-%d0%bd%d0%b0-%d1%87%d0%b5/", "text": "Ще сътруднича с българското председателство, което активно подкрепя усилията ни европейската перспектива за Западните Балкани да се превърне в реалност. Това заяви комисарят по европейска политика за съседство и преговори за разширяване Йоханес Хан в Туитър по повод   на чело на Съвета на ЕС. „Благодаря ти, Естония за отличното председателство през 2017 г. Добре дошла, България на чело на ЕС“, пише Хан. По-рано еврокомисарят написа, че 2018 година ще е решаваща за Западните Балкани:  „В края на тази пълна с предизвикателства година, искам да благодаря на всички наши партньори, намиращи се по-близо или по-далеч от нас, за отдадеността им в нашето сътрудничество през 2017 година! Трябва да се гордеем от общите постижения и да удвоим усилията си, защото все още има много работа за вършене“. „2018-а година ще е решаваща за Западните Балкани и е възможност за дори по-близко сътрудничество с нашите партньори в борбата за преодоляване на общите предизвикателства. Пожелавам на всички наши партньори – политици или граждани – мирна и успешна Нова година. Да изградим бъдещето си заедно, в името на нашите деца!“. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.01.01", "title": " Йоханес Хан: България, добре дошла начело на ЕС!"}
{"url": "https://trud.bg/25-%d0%b3%d0%be%d0%b4%d0%b8%d1%88%d0%b5%d0%bd-%d0%bf%d0%b0%d0%b4%d0%bd%d0%b0-%d0%be%d1%82-17-%d1%8f-%d0%b5%d1%82%d0%b0%d0%b6-%d0%b8-%d0%bf%d0%be%d1%87%d0%b8%d0%bd%d0%b0-%d0%b2-%d1%81%d1%82%d0%be%d0%bb/", "text": "25-годишен мъж е починал след падане от 17-я етаж на жилищен блок в квартал „Младост 3“. Мъжът е паднал върху козирката на входа на блока, съобщи  , позовавайки се на информация от центъра за „Спешна медицинска помощ” в София. Сигналът за инцидента е подаден в 16.00 часа през системата за Спешна помощ. Линейката е пристигнала на място в 16.03 часа. МВР работи по изясняването на причините, довели до падането на младия мъж. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.01.01", "title": " 25-годишен падна от 17-я етаж и почина в столичния ж.к. „Младост 3“"}
{"url": "https://trud.bg/%d0%bb%d0%b8%d0%b2%d1%8a%d1%80%d0%bf%d1%83%d0%bb-%d0%b2%d0%b5%d0%bb%d0%b8%d0%ba%d0%be%d0%bb%d0%b5%d0%bf%d0%b5%d0%bd-%d0%b8-%d1%81%d0%bb%d0%b5%d0%b4-%d0%bd%d0%be%d0%b2%d0%b0-%d0%b3/", "text": "„", "date": "2018.01.01", "title": " „Ливърпул“ великолепен и след Нова година"}
{"url": "https://trud.bg/%d0%b7%d0%b2%d0%b5%d0%b7%d0%b4%d0%b8%d1%82%d0%b5-%d0%bf%d1%80%d0%b5%d0%b4%d0%bf%d0%be%d1%87%d0%b5%d1%82%d0%be%d1%85%d0%b0-%d0%bf%d0%bb%d0%b0%d0%b6%d0%be%d0%b2%d0%b5-%d0%b8-%d1%81%d0%b5%d0%bc%d0%b5/", "text": "Големите футболни и спортни звезди посрещнаха новата 2018 година на различни места по света. Голяма част от тях предпочетоха семейния уют или красиви плажове. Носителят на „Златната топка“ Кристиано Роналдо бе в компанията на своята приятелка Джорджина Родригес и близки приятели на родния остров Мадейра. Португалецът предпочете да е на тихо и спокойно място за празника, който беше отбелязан с пищна вечеря. По подобен начин празнува и големият му конкурент Лионел Меси. Аржентинецът бе на вечеря с приятели в компанията на бременната си съпруга Антонела и двете им момченца Тиаго и Матео. У дома празника посрещна голмайстор номер едно на Европа за изминалата година Хари Кейн. Нападателят на „Тотнъм“ позира с осемте топки от отбелязаните му хеттрици през 2017-а, както и „Златната обувка“ от Висшата лига. Таранът я заслужи, след като вкара 29 гола в 30 срещи през миналата кампания. Най-скъпият футболист в света Неймар пък се прибра у дома и отиде на бразилски архипелаг. Звездата на ПСЖ се усамоти на островите в Атлантическия океан, наречени Фернандо де Нороня. Компания прави синът му Давид Лука Да Силва. На плаж бе и друга голяма звезда, но от тениса. Роджър Федерер посрещна 2018 година в Пърт, столица на щата Западна Австралия, който е и сред най-големите пристанища на Индийския океан. В единствената държава, която е разположена на цял континент бяха и други големи имена в тениса, тъй като там в момента тече първият голям турнир за годината. В Австралия е и Григор Димитров, който спечели надпреварата през 2017-та.", "date": "2018.01.01", "title": " Звездите предпочетоха плажове и семеен уют\t\t\t"}
{"url": "https://trud.bg/%d0%bc%d1%8a%d0%b6-%d1%81-%d1%82%d0%be%d0%ba%d1%87%d0%b5%d1%82%d0%b0-%d0%b8-%d0%ba%d1%8a%d1%81%d0%b0-%d0%bf%d0%be%d0%bb%d0%b0-%d1%88%d0%b0%d1%88%d0%bd%d0%b0-%d1%81%d0%be%d1%84%d0%b8%d1%8f%d0%bd%d1%86/", "text": "Неизвестен мъж, който се разхожда облечен в женски дрехи из София, стана истинска сензация в социалните мрежи през последните няколко дни. Потребители качват в различни групи във фейсбук негови снимки, които събират стотици коментари и реакции – от хумор до гняв и възмущение. Женственият мъж носи къса пола, а в ръка държи кокетна дамска чанта. На някои от кадрите е обут в черни кожени ботуши на висок ток и чорапогащник, а на други – в елегантни сребристи дамски обувки, отново на токчета. Два дни преди Нова година мъжът бе заснет в центъра на София, край храма „Света Неделя“. Снимката, публикувана във фейсбук, събра хиляди лайкове и коментари и бързо се разпространи в мрежата. От нея се вижда, че човекът е на средна възраст, висок, с плешиво теме и вече побеляваща коса. По-късно се появи и фотос от магазин за бельо, на които непознатият разглежда чорапогащник. Една от последните снимки на екстравагантния мъж е от магазин за дамски дрехи, където той проявява интерес към колекцията от рокли. Пред Blitz.bg служителка в бутика на ул. „Пиротска“ твърди, че той е чужденец.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.01.01", "title": " Мъж с токчета и къса пола шашна софиянци за ЧНГ (СНИМКИ)"}
{"url": "https://trud.bg/%d0%b6%d0%be%d0%b7%d0%b5%d1%84-%d0%b4%d0%be%d0%bb-%d1%80%d0%b5%d1%88%d0%b8%d0%bc%d0%be%d1%81%d1%82%d1%82%d0%b0-%d0%bd%d0%b0-%d0%b1%d0%be%d1%80%d0%b8%d1%81%d0%be%d0%b2-%d1%89%d0%b5-%d0%b4%d0%be%d0%bd/", "text": "Председателят на Европейската народна партия (ЕНП) Жозеф Дол пожела успех на започналото в полунощ българско председателство на Съвета на ЕС. Всеки европейски гражданин трябва да се чувства сигурен и уверен в бъдещето, посочва в писмено изявление Дол, цитиран от телевизия Европа. Българското председателство си поставя задачата да подобри утрешния ден на европейците. Сигурността на европейските граждани е първостепенна задача. По време на българското председателство европейската отбрана ще навлезе в нова епоха, отбелязва още председателят на ЕНП. “България ще постави напред в дневния ред европейската перспектива на Западните Балкани и свързаността на региона. Напълно съгласни сме с това. Подкрепата за мира и напредъка на Балканите носи ползи за местните хора и за европейците. Държавите от Балканите следва да положат усилия в областта на върховенството на закона, борбата с корупцията и реформата на съдебните системи – това е необходимо условие за икономическо развитие”, изтъкна Жозеф Дол. “Пожелавам на България успех като председател. Познавам решимостта на премиера Бойко Борисов и неговата ангажираност с ЕС, затова съм убеден, че следващите шест месеца ще донесат многобройни постижения”, завършва писмото на председателят на ЕНП.", "date": "2018.01.01", "title": " Жозеф Дол: Решимостта на Борисов ще донесе успех"}
{"url": "https://trud.bg/%d0%ba%d0%be%d0%bc%d0%b8%d0%bd-%d0%b7%d0%b0%d0%bf%d0%b0%d0%bb%d0%b8-%d0%bf%d1%80%d0%b8%d1%8e%d1%82%d0%b0-%d0%bd%d0%b0-%d0%be%d1%82%d0%b5%d1%86-%d0%b8%d0%b2%d0%b0%d0%bd-%d0%be%d0%b1%d0%b7%d0%be%d1%80/", "text": "“Новата година посрещнахме на улицата с пожарникарите и много добри хора, които дойдоха да гасят. Не се оплакваме, не сме пострадали, помагат ни, ще се оправим и от това изпитание”. Това каза днес отец Иван от Нови хан, застанал пред своя приют за бедни. За Васильовден църквата в двора му остана затворена, а общежитията празни, защото бе спрян тока след огромен пожар, унищожил част от покрива в южното крило. Пламъците избухнали около 19 ч и първи ги забелязали няколко деца от отсрещна постройка. Горели необитаеми общи помещения на втория етаж, в които има чинове за занималня на учениците и две канцеларии, пълни с предимно с църковни книги. Четири екипа на пожарната пристигнали бързо, но гасенето на покрива от греди и дъски, както и на библиотечните шкафове се оказало трудна работа. Излети били тонове вода, подгизнали долните жилищни помещения, а призори дворът и стените замръзнали и се покрили с лед. По време на пожара в приюта имало не повече от 35-40 души, тъй като около 100 заминали при свои роднини из цялата страна за празниците. “Благодарен съм, че още вечерта всички до един бяха взети на гости от наши дарители. Засега няма как да се върнат, докато не пуснем тока”, говореше отецът. И той и синът му – отец Григорий, са категорични, че бедствието е предизвикано от искри, паднали от един от комините, а не от човешка ръка, или от късо съединение. Двамата изчисляват, че щетите от пожара са за над 50 000 лв. Доброволци и младежи от сиропиталището, както и пристигнали от другия приют в монтанското село Якимово днес само разчистваха отломките. Още днес ще започне набавянето на греди, дъски, негоряща вата за изолация, гипскартон и други материали. “Поне да оправим инсталацията и да закърпим покрива. Защото до два-три дни може да падне сняг, това крило да остане необитаемо и да се наложи да сместим хората по другите стаи”, каза още отец Иван. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.01.01", "title": " Комин запали приюта на отец Иван (обзор)\t\t\t"}
{"url": "https://trud.bg/%d1%80%d1%83%d1%81%d0%b8%d1%8f-%d0%b1%d0%b5%d0%b7%d1%80%d0%b5%d0%b4%d0%b8%d1%86%d0%b8%d1%82%d0%b5-%d0%b2-%d0%b8%d1%80%d0%b0%d0%bd-%d1%81%d0%b0-%d0%b2%d1%8a%d1%82%d1%80%d0%b5%d1%88%d0%bd%d0%b0-%d1%80/", "text": "Русия смята   за вътрешна работа на страната и се надява, че ситуацията ще се развива без кръвъпролития, обявиха от руското Министерство на външните работи. „Недопустима е външна намеса, която дестабилизира обстановката“, добавят от ведомството, предаде  . Протестите започнаха миналия четвъртък от втория по големина град в страната Машхад. Демонстрациите срещу високите цени бързо обхванаха и други градове. Най-малко 12 души са загинали при безредиците, съобщиха днес властите в Техеран. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.01.01", "title": " Русия: Безредиците в Иран са вътрешна работа"}
{"url": "https://trud.bg/%d0%bf%d1%80%d0%b5%d0%b7%d0%b8%d0%b4%d0%b5%d0%bd%d1%82%d1%8a%d1%82-%d0%bd%d0%b0-%d0%bc%d0%b0%d0%ba%d0%b5%d0%b4%d0%be%d0%bd%d0%b8%d1%8f-%d0%be%d1%87%d0%b0%d0%ba%d0%b2%d0%b0%d0%bc%d0%b5-%d0%bf%d0%be/", "text": "Ние имаме готовност и очакване по време на българското председателство на ЕС да получим окончателно дата за започване на преговори Евросъюза. Това каза македонският президент Георге Иванов. „Това е един дълъг и мъчителен процес, но администрацията ни има готовност за това… Проблемът е в Гърция, която ни блокира още в самото начало на този процес“, каза още Иванов, предаде  . Държавният глава на югозападната ни съседка очаква по време на следващата среща на върха на НАТО Македония да стане и пълноправен член на Северноатлантическия пакт. „Надявам се в периода, който идва, структурите на НАТО повече да не бъдат заложници на една-единствена държава-членка на пакта, която се интересува само и единствено от собствените си интереси, а не от интересите на НАТО и от състоянието в целия регион. Ние очакваме по време на предстоящата среща на върха на НАТО това нещо да се случи и Македония най-накрая да бъде член на НАТО“, каза още Георге Иванов по време на визитата си на казармата Чойлия. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.01.01", "title": " Президентът на Македония: Очакваме по време на българското председателство да получим дата за преговорите с ЕС"}
{"url": "https://trud.bg/%d0%b4%d0%b5%d0%bf%d1%83%d1%82%d0%b0%d1%82%d0%b8%d1%82%d0%b5-%d0%be%d1%82-%d0%b1%d1%81%d0%bf-%d0%b3%d0%be%d1%82%d0%be%d0%b2%d0%b8-%d1%81-%d0%bc%d0%be%d1%82%d0%b8%d0%b2%d0%b8%d1%82%d0%b5-%d0%b7%d0%b0/", "text": "Депутатите от БСП са готови с мотивите за вота на недоверие, който от опозицията подготвят срещу правителството. Лидерът на партията Корнелия Нинова събра ръководството на парламентарната група на “БСП за България” в кабинета си на “Позитано” 20 за отчет в последния работен ден на 2017 година. И още тогава стана ясно, че вотът на недоверие към правителството на Бойко Борисов за корупция ще бъде внесен на 17.01.18 година. Нинова дори подчерта, че “европредседателството е важно за България, но то не може да бъде спирачка за борбата с корупцията”. От своя страна политологът проф. Тодор Галунов определи акцията на социалистите като опит за спечелване на малко рекламно време”.", "date": "2018.01.01", "title": " Депутатите от БСП готови с мотивите за вота"}
{"url": "https://trud.bg/%d1%86%d0%b5%d0%bd%d0%b0%d1%82%d0%b0-%d0%bd%d0%b0-%d0%bc%d0%b0%d1%81%d0%bb%d0%be%d1%82%d0%be-%d1%81%d0%b5-%d0%bf%d0%be%d0%b2%d0%b8%d1%88%d0%b8%d0%bb%d0%b0-%d0%b4%d0%b2%d0%be%d0%b9%d0%bd%d0%be-%d0%b7/", "text": "Маслото е поскъпнало почти двойно за година, показва анализ на Държавната комисия по стоковите борси и тържищата (ДКСБТ), предоставен на “Труд”. От 1,38 лв. за пакет масло през декември 2016 г., година по-късно цената му е 2,43 лв. на едро. Една от основните причини за увеличението е повишението на изкупните цени в Европейския съюз, коментират експерти. Яйцата също поскъпнаха през годината, като от 0,19 лв. в края на 2016 г., стойността им се повиши до 0,30 лв. за брой на едро, което е увеличение с 58%. При кашкавалът повишението на цените е с 10 на сто, като цената от 10,03 лв./ кг на едро през 2016 г., стигна 11,11 лв./ кг в края на декември 2017 г. Килограм сирене също ни излиза по-скъпо спрямо миналата година с 12,6% или с 0,70 лв. По-малко е увеличението на стойностите при прясното и киселото мляко, съответно с 12% и 5,2% на годишна база. “Въпреки тенденцията за ръст на цените на някои от основните храни през 2017 г., млечните продукти ще спрат да поскъпват през 2018 г.”, коментира през вестника председателят на комисията Владимир Иванов.  Той уточни, че масово предлагане ще свали и цената на яйцата през първите месеци на тази година. “През изминалата година потребителската кошница, в която влизат по един брой от 28 основни хранителни продукта, на едро струваше 68 лв. или с 5 лева повече от 2016 г.”, коментира Иванов. Според него това не е драстично поскъпване за потребителите. Председателят на ДКСБТ коментира, че от 2015 г. купуваме повече българска продукция, но не достатъчно, за да задоволи изцяло нуждите на пазара. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.01.01", "title": " Цената на маслото се повишила двойно за година\t\t\t"}
{"url": "https://trud.bg/57-%d0%be%d1%82-%d0%b2%d0%be%d0%b4%d0%b0%d1%82%d0%b0-%d1%81%d0%b5-%d0%b3%d1%83%d0%b1%d0%b8-%d0%b2%d1%8a%d0%b2-%d0%b2%d0%b8%d0%ba-%d0%bc%d1%80%d0%b5%d0%b6%d0%b0%d1%82%d0%b0/", "text": "Загубите на вода във ВиК сектора в страната през 2016 г. намаляват до 517 млн. куб. м  или 56,8%. За сравнение реалните загуби през 2015 г. са били 57,9%. Това показват данните на Националния статистически институт (НСИ) за състоянието на околната среда. Около 8,3% от използваната вода в страната се осигурява от общественото снабдяване, като подадената през 2016 г. стига до 911 млн. куб. м, или с 0,8% повече спрямо 2015 година. Отчетената консумация на вода (фактурирана и нефактурирана) нараства с 3,3% спрямо 2015 г. и достига 394 млн. кубически метра. Потреблението на домакинствата през 2016 г. се е повишило до 100 л на ден средно на човек при 99 л през 2015 г. Статистиката показва, че сме изхвърлили с 4,3% по-малко отпадъци през 2016 г., като количеството спада до 2881 хил. тона спрямо 2015 година. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.01.01", "title": " 57% от водата се губи във ВиК мрежата\t\t\t"}
{"url": "https://trud.bg/%d0%bf%d0%be%d1%80%d0%be%d1%88%d0%b5%d0%bd%d0%ba%d0%be-%d0%bf%d0%be%d0%b7%d0%b4%d1%80%d0%b0%d0%b2%d1%8f%d0%b2%d0%b0%d0%bc-%d0%bd%d0%b0%d1%88%d0%b8%d1%8f-%d0%bd%d0%b0%d0%b4%d0%b5%d0%b6%d0%b4%d0%b5/", "text": "Украинският президент Петро Порошенко поздрави страната ни по повод началото на първото в историята българско председателство на Съвета на Европейския съюз. „Приветствам нашия надежден партньор – България, за началото на първото в историята на тази държава председателство на Съвета на ЕС“, написа Порошенко в Туитър. В отделно съобщение, той заяви, че очаква напредък в дневния ред на страната си, а именно: задълбочаване на политическото асоцииране и икономическата интеграция на на Украйна в ЕС, както и засилване на подкрепата на ЕС за възстановяване на териториалната цялост на Украйна. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.01.01", "title": " Порошенко: Поздравявам нашия надежден партньор България с първото й европейско председателство"}
{"url": "https://trud.bg/%d0%b2%d0%b8%d0%b6%d1%82%d0%b5-%d0%b0%d0%ba%d1%86%d0%b5%d0%bd%d1%82%d0%b8%d1%82%d0%b5-%d0%b2-%d0%b1%d1%80%d0%be%d1%8f-%d0%bd%d0%b0-%d0%b2%d0%b5%d1%81%d1%82%d0%bd%d0%b8%d0%ba-%d1%82%d1%80%d1%83-96/", "text": "Предстои бюджет 2021-2027 на ЕК, втора фаза на преговорите за Брекзит, промени в миграционната политика и блокиране „гласа” на Полша. Официалното откриване е на 11 януари в Народния театър.             Изпълнихме изискванията на ЕС за минимални нива на акцизите. Старите кутии се продават до 31 декември. Новите бандероли за тютюневите изделия ще бъдат с QR код.         Мъжът на повече от век е зевзик, умерен пияч и непушач. В Пиринско жените са по-жилави. В пловдивско 3:1 в полза на вековните дами.         Президентът Радев засега осъществява пълноценно своите основни конституционни функции. Ще затъне ли в клиентелизъм ГЕРБ – това е въпросът – анализ на Борислав Цеков.     Международната общност трябва да е по-строга към Техеран – коментар на Дани Данон, постоянен представител на Израел в ООН, за сп. „Форин Полиси”.         Бойко Борисов води балансирана политика и на Изток, и на Запад, казва лидерът на „Атака“ Волен Сидеров в интервю за „Труд“.           Силует на министър-председателя.", "date": "2018.01.01", "title": " Вижте акцентите в броя на вестник „Труд“ във вторник, 2 януари 2018"}
{"url": "https://trud.bg/%d0%b2%d0%b8%d0%b6%d1%82%d0%b5-%d0%ba%d0%b0%d0%ba-%d1%81%d0%b2%d0%b5%d1%82%d1%8a%d1%82-%d0%bf%d0%be%d1%81%d1%80%d0%b5%d1%89%d0%bd%d0%b0-%d0%bd%d0%be%d0%b2%d0%b0%d1%82%d0%b0-2018-%d0%b3%d0%be%d0%b4/", "text": "Френската столица посрещна Новата година с фойерверки и пиротехническо шоу край Триумфалната арка.  Стотици хиляди посетители се събраха на булеварда „Шанз-елизе“, за да посрещнат Новата година. В речта си за Новата година френският президент Еманюел Макрон призова европейците да подкрепят неговия проект за континента. Той заяви, че 2018 г. ще бъде от жизненоважно значение за Франция, Европа и света и добави, че иска да спечели борбата срещу ислямския екстремизъм в Сирия, Африка и в собствената си страна. В новогодишното си обръщение италианският президент Серджо Матарела призова политическите партии да дават реалистични обещания за справяне с икономическите проблеми на страната, особено безработицата. А страната посрещна Новата 2018 г. така: Камбаната Биг Бен в часовниковата кула на британския Парламент отбеляза настъпването на Нова година с 12 удара. Часовникът беше временно върнат към работа за Коледа и Нова година, въпреки че през август започна 4-годишна програма за възстановяване на кулата. Организаторите продадоха 100 000 билета за 12-минутното представление, при което бяха изстреляни около 10 000 фойерверки. Десетки хиляди се събраха и на близкия площад Трафалгар, както и на други места в Лондон. Хиляди отбелязаха идването на Новата година и на Червения площад в Москва: Десетки филипинци бяха ранени от фойерверки при едни от най-шумните празненства в Азия. Президентът Родриго Дутерте подписа указ, ограничаващ използването на фойерверки само на определени места, като близо до молове и паркове. Много филипинци, повлияни от китайските традиции, вярват, че шумното посрещане на Нова година помага за прогонването на злото и лошия късмет. Те обаче довеждат това суеверие до екстремни прояви, като взривявят опасно големи фойерверки и стрелят с огнестрелно оръжие във въздуха, въпреки опасността да бъдат арестувани. Мнозина японци посрещнаха настъпването на новата Година на кучето по традиционния начин – с молитва за мир и щастие в съседните шинтоистки храмове, и с новогодишна трапеза, включваща скариди и сладък черен боб. Мнозина от тях се наредиха на опашка, за да се редуват да ударят камбаната в шинтоистки храмове 108 пъти в полунощ. В Хонконг посрещнаха 2018 г. с впечатляващ 10-минутен спектакъл, започнал още преди полунощ с изстрелването на „падащи звезди“ от небостъргачите, извисяващи се над пристанище Виктория харбър. Над 1 милион души посрещнаха на открито Нова година в Ню Йорк въпреки изключително студеното време в американския мегаполис. Местни жители и туристи присъстваха на известното сваляне на топката на нюйоркския площад „Таймс скуеър“. Градусите точно в 12 часа паднаха до минус 12. Марая Кери, Ник Джонас и „Шугърленд“ пяха наживо на площада. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.01.01", "title": " Вижте как светът посрещна Новата 2018 година (ВИДЕО)"}
{"url": "https://trud.bg/%d0%b2%d0%b8%d0%b6%d1%82%d0%b5-%d0%ba%d0%be%d0%b8-%d0%bf%d1%80%d0%b0%d0%b7%d0%bd%d0%b8%d1%86%d0%b8-%d1%81%d0%b0-%d0%bd%d0%b5%d1%80%d0%b0%d0%b1%d0%be%d1%82%d0%bd%d0%b8-%d0%b4%d0%bd%d0%b8-%d0%bf%d1%80/", "text": "22 са празниците, които са официални почивни дни през 2018-а. Годината ще има 249 работни дни, с ден повече в сравнение с 2017 година. Ето кои дни ще бъдат почивни през Новата 2018 г.: За учениците, освен лятната ваканция, има още две ваканции – междусрочната от 3 февруари до 6 февруари включително, както и пролетната – от 31 март до 9 април включително.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.01.01", "title": " Вижте кои празници са неработни дни през 2018 г."}
{"url": "https://trud.bg/%d1%82%d0%b5%d1%85%d0%b5%d1%80%d0%b0%d0%bd-%d0%be%d1%82%d1%80%d0%b5%d1%87%d0%b5-%d0%b4%d0%b0-%d0%b5-%d0%b1%d0%bb%d0%be%d0%ba%d0%b8%d1%80%d0%b0%d0%bb-%d0%b4%d0%be%d1%81%d1%82%d1%8a%d0%bf%d0%b0-%d0%b4/", "text": "Иран опроверга информацията, че властите на Ислямската република са блокирали достъпа до социалните мрежи във връзка с антиправителствените протести в страната. „Слуховете, че сме блокирали социалните мрежи не отговарят на действителността. Очевидно, те са измислени с цел да се създаде обществено недоволство и песимизъм“, заяви в Туитър министърът на информационно-комуникационните технологии на Иран Мохамед Джавад Азари Джахруми. По-рано, агенция Reuters, позовавайки се на информация от иранския държавен телевизионен канал IRIB, предаде, че властите в Техеран са ограничили достъпа до социалната мрежа Instagram и чата Telegram. Това решение, според съобщението, е взето „на най-високо ниво“, с цел „да се запази реда“ в републиката. Основателят на Telegram Павел Дуров потвърди информацията за блокирането. Според неговите думи, тази мярка от страна на иранските власти е последвала след отказа на администрацията на чата да блокира редица Telegeram-канали, използвани от участниците в протестите за обмен на информация. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.01.01", "title": " Техеран отрече да е блокирал достъпа до социалните мрежи"}
{"url": "https://trud.bg/%d0%ba%d0%bc%d0%b5%d1%82%d1%8a%d1%82-%d0%bd%d0%b0-%d0%bf%d0%b0%d0%b2%d0%bb%d0%b8%d0%ba%d0%b5%d0%bd%d0%b8-%d0%bf%d0%be%d1%81%d0%b5%d1%82%d0%b8-%d0%b8-%d1%80%d0%b0%d0%b7%d0%b4%d0%b0%d0%b4%d0%b5-%d0%bf/", "text": "43 деца, настанени в приемни семейства в Павликени получиха подаръци за Коледа и Нова година от кмета на Общината инж. Емануил Манолов. Той лично посети 24-те семейства, при които са настанени малчуганите и им пожела светли празнични дни и здраве през новата година. Всяко дете получи пакет с детски книжки и лакомства, а за най-малките имаше плюшени играчки. Подаръци получиха и децата в общинския център, както и в Бяла черква и селата Недан, Лесичери, Долна Липница и Михалци. На 5-месечна възраст е най-малкото от настанените в приемни семейства деца в Павликени. В едно от семействата се отглеждат четири сестрички. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.01.01", "title": " Кметът на Павликени посети и раздаде подаръци на деца в 24 приемни семейства"}
{"url": "https://trud.bg/15-%d0%b6%d0%b8%d1%82%d0%b5%d0%bb%d0%b8-%d0%bd%d0%b0-%d0%b2%d0%b5%d0%bb%d0%b8%d0%ba%d0%be%d1%82%d1%8a%d1%80%d0%bd%d0%be%d0%b2%d1%81%d0%ba%d0%b0-%d0%be%d0%b1%d0%bb%d0%b0%d1%81%d1%82-%d1%81%d0%b0-%d1%81/", "text": "15 жители на Великотърновска област са столетници. Осем от тях са жени и седем са мъже. Най-голям е броят им в община Горна Оряховица, където до пределната възраст са достигнали петима души. По двама души закръглили век от рождението си, живеят в общините Велико Търново, Елена, Лясковец и Павликени, а по един в Павликени и Свищов. В общините Златарица и Павликени към момента няма нито един столетник. Това сочат данните на служба ГРАО за региона. Рекордьорът по дълголетие е 105-годишният обущар от еленското село Костел Димитър Авромов. Той навършил завидната възраст на 1 август 2017 г и е в много добро здраве и кондиция. „Доживях до дълбоки старини, а питат ли ме как ще я карам занапред с тази моя глава, която е с усещане за постоянно земетресение”, казва с тънко чувство за хумор дядо Митьо. Понякога кръвното му пада, но го оправя с чашка кафе всяка сутрин, обича да си хапва и сладичко. Не се отказва от ежедневните разходки из двора. Старецът си има своя рецепта за дълголетието. „Трябваше ми на младини човек, с който да споделя живота си и да го обичам. Тя беше от село, но възпитана от семейството жена. Моята Дона бе дъщеря на селския кмет. С нея дочаках своето столетие след 75 години съвместен живот. Отиде си от този свят преди 3 години”, реди дълголетникът. Нерадостно било детството на Димитър Аврамов. Семейството му било най-бедното в Костел. Баща му ходил на гурбет в Америка, с надеждата да спечели пари. Със завръщането си заминал на война. Загинал при Каймакчалан и оставил вдовица с две невръстни деца. Парите едва стигали за прехрана, а малкият Димитър искал да учи занаят в училището за сираци от войните във Варна. Помогнал му адвокат Аврам Топалов от Костел, като написал писмо до министъра на образованието, и момчето било прието по изключение. Завърнал се в родното си село, отворил обущарница на центъра и не след дълго се прочул като ненадминат майстор. С национализацията загубил всичко и за да оцелее, се преселил със семейството си в Сливен. До времето за пенсия правил обувките на войниците от танковата бригада. После със съпругата си се върнали на село да карат спокойни старини. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.01.01", "title": " 15 жители на Великотърновска област са столетници\t\t\t"}
{"url": "https://trud.bg/%d0%bf%d1%80%d0%be%d1%84-%d0%b0%d1%81%d0%b5%d0%bd-%d0%b1%d0%b0%d0%bb%d1%82%d0%be%d0%b2-%d1%82%d1%80%d0%b8%d0%bc%d0%b0-%d0%b4%d1%83%d1%88%d0%b8-%d1%81%d0%b0-%d1%81-%d0%b0%d0%bc%d0%bf%d1%83%d1%82/", "text": "Трима души са с ампутация на пръсти след използване на пиратки. Това каза изпълнителният директор на УМБАЛСМ „Н. И. Пирогов“ проф. Асен Балтов по време на брифинг в болницата. По думите му през дежурството в новогодишната нощ най-натоварен е бил травматологичният кабинет. „Доста случаи с пиратки. Трима пациенти са с ампутации на пръсти вследствие използване на пиратки“, добави проф. Балтов. Той поясни, че има и случаи на счупвания в областта на пръстите. Проф. Асен Балтов допълни, че сред пострадалите от използване на пиротехнически средства няма деца. 500 души са преминали през болницата през последното денонощие, заяви той. Според него случаите в новогодишната нощ са сходни в сравнение с минали години. „Имало е доста натоварено дежурство – 500 души през последното денонощие. По-голямата част са започнали да идват след 00.00 през нощта“, коментира проф. Асен Балтов и поясни, че това е доста необичайно. Той уточни, че от 23 декември 2017 г. до днес през УМБАЛСМ „Пирогов“ са преминали около 4500 пациенти. „Удовлетворен съм от работата на колегите.“ Проф. Асен Балтов отчете, че в токсикологията е имало по-малко пациенти в сравнение с минали години. „Имаме двама пациенти, които са приети след употреба на алкохол и марихуана. Трима пациенти са употребили алкохол в по-големи количества. Те са сравнително млади между 15-25-годишна възраст“, коментира той, като уточни, че младежите са пили алкохола на екс. Проф. Асен Балтов поясни, че през хирургията са преминали около 30 пациенти. „Повечето са били с болки в корема, но без да имат някакви съществени оплаквания, които да имат нужда от приемане в болница“, коментира той. Директорът на „Пирогов“ уточни, че са извършени четири оперативни интервенции заради преплитане на черва или кръвотечение от стомашно-чревния тракт и дебелото черво. Той отчете, че един от най-натоварените кабинети е бил този по неврохирургия. „Имало е доста алкохолно повлияни пациенти, които са получили множество рани в областта на лицето и главата. Били са обработени. Повечето са освободени след това“, коментира проф. Балтов. Директорът на болницата поясни, че „Пирогов“ има необходимите екипи, за прием на пациенти. „Пирогов“ заема своето достойно място. Надявам се да пооправим и сградния фонд“, допълни директорът на „Пирогов“.   Проф. Балтов изтегли новогодишен късмет за болницата: „Удовлетворение“. „Честита Нова година на всички. Желая ви преди всичко здраве. По-малко да ни посещавате“, каза директорът на УМБАЛСМ „Пирогов“. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.01.01", "title": " Трима души са с ампутация на пръсти в „Пирогов“ след използване на пиратки"}
{"url": "https://trud.bg/%d0%b7%d0%b0%d1%80%d1%8f-%d0%b1%d0%b0%d0%bd%d0%b8%d1%86%d0%b0-%d1%81-%d0%ba%d1%8a%d1%81%d0%bc%d0%b5%d1%82%d0%b8-%d0%b2%d0%b8%d0%bd%d0%be-%d0%b8-%d0%bf%d1%80%d0%b0%d0%b2%d0%be-%d1%85%d0%be%d1%80/", "text": "С празнични илюминации, баница с късмети, ароматно вино и народни хора сливенци посрещнаха 2018 година. Стотици жители и гости на града се събраха на площада пред общината минути преди полунощ, за да посрещнат заедно новата година. Кметът Стефан Радев ги поздрави и ги увери, че идващите дни са заредени с нови очаквания и положителни промени за Града под Сините камъни. „Изминаха две нелеки години, но бъдещето ще докаже, че изпитанията бяха необходими, за да насочим управлението на Сливен и общината в правилната посока. След дълги години на лутане и спадове, днес мога да кажа, че пътят е правилен и поколенията ще го оценят“ – каза той, визирайки тежкото състояние, в което екипът му завари общината в началото на мандата си, и започналата програма за оздравяване на финансите, довела до стопяване на голяма част от задълженията. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.01.01", "title": " Заря, баница с късмети, вино и право хоро на площада в Сливен"}
{"url": "https://trud.bg/%d0%ba%d1%80%d0%b5%d1%81%d0%bd%d0%b5%d0%bd%d1%81%d0%ba%d0%be%d1%82%d0%be-%d0%b4%d0%b5%d1%84%d0%b8%d0%bb%d0%b5-%d0%bf%d0%b0%d0%ba-%d0%b2%d0%b7%d0%b5-%d0%b6%d0%b5%d1%80%d1%82%d0%b2%d0%b0-%d0%bf%d1%80/", "text": "Часове преди настъпването на новата година двама души от Пиринско загубиха живота си. При поредната адска   загина един, а други шестима бяха ранени след челен сблъсък. Мъж на 56 години от петричкото село Коларово  . Към 15.15 часа на 31 декември се сблъскаха лек автомобил „Фолксваген Голф” и лек автомобил „Хонда”. В резултат на инцидента е починал водачът на лекия автомобил „Фолксваген Голф”, който е на 56 години от петричкото село Коларово. Пострадали са две жени, пътуващи в лекия автомобил „Фолксваген” и водачът на лекия автомобил „Хонда”, като всички са транспортирани в МБАЛ-Благоевград за оказване на медицинска помощ. Всички са пътували за посрещане на новата година. Тежък инцидент стана и в хаджидимовското село Абланица. Докато работел по новостроящата си къща Юсеин М. се подхлъзнал и паднал от покрива. Мъжът издъхнал на място. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.01.01", "title": " Кресненското дефиле пак взе жертва при адска катастрофа, друг почина след падане от покрив (обзор)"}
{"url": "https://trud.bg/%d1%81%d1%82%d0%be%d1%82%d0%b8%d1%86%d0%b8-%d0%b1%d0%bb%d0%b0%d0%b3%d0%be%d0%b5%d0%b2%d0%b3%d1%80%d0%b0%d0%b4%d1%87%d0%b0%d0%bd%d0%b8-%d0%bf%d0%be%d1%81%d1%80%d0%b5%d1%89%d0%bd%d0%b0%d1%85%d0%b0/", "text": "Стотици благоевградчани посрещнаха заедно Нова година на площад „Георги Измирлиев”. Точно в полунощ жители и гости на града си честитиха новата 2018 година, с пожелание тя да бъде мирна и да донесе много здраве и сбъднати мечти. Първи поздрави към жителите на Благоевград от името на кмета д-р Атанас Камбитов, и от свое име, отправи зам.-кметът Иво Николов. Той пожела на съгражданите си да бъдат здрави, щастливи, а 2018 година да им донесе повече успехи, любов и мир. „Всеки прави своята равносметка за изминалата лична година. Важното обаче е, когато погледнем назад, резултатът да ни удовлетворява и мотивира да продължим да надграждаме. Пожелавам здраве, късмет, успехи, реализирани цели през новата 2018 година! С началото на новата година идват и новите предизвикателства, които да преодолеем с лекота, а те да донесат ползотворни резултати за всички ни. Бъдете здрави, мечтайте, вярвайте! Щастлива Нова 2018 година!“, пожела Иво Николов. Участие в новогодишната програма взеха Лъчезар Кацарски, Павлина Теова, Иван Гоцев, Елена Валеова, Стоян Джельов. За празничното настроение на жителите и гостите на Благоевград се погрижиха още Надя Андонова, Димана Боянова, Стойка Германова, Иван Радев, Милена Пищолска, Мариана Манолева. Специално участие в имаха и децата от музикална академия „Престо“, които ще изпълнят световно известни рок парчета. Празничната програма продължи до късните часове на нощта с песни и дълги хора. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.01.01", "title": " Стотици благоевградчани посрещнаха Нова година на площад „Г. Измирлиев“, пожелаха си здраве и мир"}
{"url": "https://trud.bg/%d0%bc%d0%b0%d1%80%d0%b3%d0%b0%d1%80%d0%b8%d1%82%d0%b0-%d1%85%d1%80%d0%b0%d0%bd%d0%be%d0%b2%d0%b0-%d0%ba%d0%be%d0%bb%d0%ba%d0%be%d1%82%d0%be-%d1%81%d0%b8-%d0%bf%d0%be-%d0%b3%d0%be%d0%bb%d1%8f%d0%bc/", "text": " – Ще я запомня, като изключително успешна година. Освен “Вип брадър”, което бе страхотно предизвикателство за мен, направихме също и промоция на новия албум “Копнеж”, който е с песни на композитора Милен Македонски в мое изпълнение. Имахме и много хубави концерти в различни градове с турнето “Орлин Горанов и приятелки” – много успешно и приятно. Отделно с Орлин имахме и едно турне с песни от любими български филми с Плевенската филхармония под диригентството на Левон Манукян. Междувременно направих и много нови песни, имам вече за цял албум, който се надявам да излезе за 14-ти февруари и сигурно ще се казва “Мелодия за двама”. През новата 2018-та очаквам да направя и голям концерт с интересното име – “ВИП концертът”, което Влади Славов измисли. В него ще изпълня най-популярните ми и обичани песни.  – Няма да съм вкъщи, винаги работя на този ден. Посрещам Новата година в Огняново, Гоцеделчевско, където пея в два много хубави СПА хотела. Приятно е да си с хора с добро настроение и да ни е весело заедно. След това, както е традицията, с мъжа ми вдигаме наздравица и се веселим, а на първи януари сме с цялата фамилия – 15 души със сватовете и снахите.  – Винаги съм устремена напред, най-вече да правя много хубави неща и проекти, да имам предизвикателства, които да ме карат да се чувствам жива. Все още мога и имам сили да се справям – шестото десетилетие ме кара да бъда отличничка, да продължавам напред и да се стремя към нови хоризонти и срещи с публиката!  – Много е приятно и интересно, че след участието ми във “ВИП брадър” дори малки деца и ученици често ме спират на улицата и искат да си правят селфи с мен, или да се снимаме. Зарадвах се, значи съм си увеличила аудитория след формата.  – В никакъв случай. Казвам си по-скоро – ей, Маргаритке, горе-долу за тези години, на които си, изглеждаш добре, особено като се нагримираш. Важен е духът, настроението и излъчването на човек, както и обаянието и душата. Те са много по-ценни, отколкото външно как изглеждаш.  – Не, не мога да издържа това нещо, виждала съм по-възрастни дами, които дори не са толкова възрастни, но след подобни корекции изглеждат страшно подути – като китайки. Ако става въпрос за дребни подобрения и ако е по-лесно и не е болезнено – не съм против, но да ти инжектират разни неща и после да изглеждаш подпухнал е много по-грозно, отколкото да изглеждаш естествено.  – Здравко ми е казвал, вярно, като беше по-млад, че много ме харесва, но продължава и сега да ми казва, като се видим – Много си готина, бе Марго! (Смее се) А най-хубавият комплимент не мога да си спомня – във фейсбук с какви ли не комплименти ме засипват, като творец и като жена, но не мога да откроя един. Вероятно преди са ме харесвали повече, сега пак ми казват, че изглеждам прекрасно и че съм изключително лъчезарна и усмихната, чак ме карат да се чувствам неудобно, но е много мило. В началото във фейсбук ми искаха приятелство различни хора, които не познавам, но аз приемах всички и съм щастлива, че не съм имала нито едно хейтване.  -Може би научих, че мога да бъда и търпелива. Аз понякога съм доста припряна и нетърпелива за някои неща, а там се научих да уравновесявам нещата.  – По принцип не обичам да се карам с хората, добронамерен човек съм и имам приятелски подход с всеки. За моя огромна радост всички вътре имаха огромен респект към мен и се държаха много уважително, дори на доста от разправиите в къщата не съм присъствала, защото те са ставали по нощите, а аз тогава обикновено спях – ние със Сашка бяхме в отделна стая и разбирах за тях на другия ден. Примерно, за мен шеф Петров е интелигентен и готин – той е човек, който се хващаше на провокациите на съквартирантите. Те виждаха това, че не може да издържа на шеги и сигурно затова го правеха, а човек трябва да е над нещата. Аз се опитвах да го озаптявам, защото с него сме приятелчета. Много пъти ме питаха, като излязох от шоуто – как го понасяше шефа? Идеално, разбирахме се перфектно!  – Например с Орлин Горанов, Тони Димитрова, Захари Бахаров, както и с Христо Кидиков. С него сме състуденти и приятели още от тези години. Любен Дилов-син също е интересен човек.  – Със Сашка също се познавах още преди да влезем в шоуто и затова се зарадвах, че ще сме в една стая. За мен тя е мъдър човек, колкото и някои да казват, че е повърхностна. Тя е едно малко, сладко момиче и се разбирахме прекрасно. Мисля, че както аз от нея, така и Сашка научи някои неща от мен – например да не се обажда непрекъснато и да не влиза в разправии, а да е по-сдържана. Често я успокоявах в такива ситуации. Публиката я познава, като по-провокативна – с тези деколтета и Сашка си мисли, че има изградено лошо мнение за нея, но според мен тя успя да промени отношението на много хора, а аз лично също я харесвам.  – То е такъв експеримент, че само човек, който не е бил вътре, не може да го разбере. Поставен си в такива екстремни условия, че наистина е трудно и е въпрос на характер да го издържиш. Аз съм такъв човек, че си бях казала – Маргаритке, два пъти мисли – един път режи и затова внимателно премислях нещата, но същевременно се втурвах във всички мисии. Удряхме дъски, тренирахме във фитнеса и тичахме – не им се давах на младите!  – Гледам да не плача, но ми е идвало да се разрева на “Песен за моя син”. Тя е от първият ми албум по тест на Недялко Йорданов. Страхотно сладък текст, който ме умилява и същевременно ми става мъчно. На “Устрем” също понякога нещо се надига в душата и ми се иска да заплача, защото е много силна песен. “…Песента в клетка не звъни…” – това е казано уникално от Петя Йорданова и ако човек се заслуша и е нормално, ако е чувствителен да се развълнува – само, ако е някое дърво няма да го докосне и просълзи.  – О, не, но на Михаела Филева например съм чувала една наистина нелоша песен. Иначе повечето пеят едно и също, не мога да ги слушам този тип песни, затова и не го правя – не са мой тип. Обичам мелодичната музика, не всичко да удря на гьобек, затова често се налага да сменям станцията.  – Боже – никога! Беше толкова широко скроен, такъв изключителен човек. Въпреки, че бе супер звезда, той бе толкова нормален, изключителен сладур. Невероятно турне направихме в Съветския съюз. Бяхме заедно с мъжа ми и тогава още повече пламна любовта между нас, а като се прибрахме в България, се оженихме. Емил беше изключителен бохем и много интелигентен човек – нямаше никакви комплекси. Суетен мъж, но в хубавия смисъл на думата – със самоирония. Наблюденията ми са, че колкото си по-голям, толкова си по-земен.  – Големият внук вече е на 18, а малкият е на 12 и аз непрекъснато се гордея с тях, изключително възпитани деца. Никой не пое по моят път – синовете ми работят в семейната фирма на сват ми и се занимават с частен бизнес, също така имат едно много хубаво футболно игрище в Банкя, на разклона за Иваняне. Мъчат се да се развиват в България и за мен е гордост, че останаха тук и не се разбягаха по чужбина.  – Никога! Много често съм била на различни конкурси зад граница, но не съм имала никакво желание да остана там. Братът на моя съпруг живееше в Париж и ако исках да остана, нямаше да е толкова трудно да хвърля паспорта, но никога не съм имала желание. Човек си тежи на мястото и ако се чувства българин – трябва да остане и да се реализира тук.  – Не, но ми беше много интересно да се срещна с нея. Дори тя – не знам как така и защо, но ми се обади да отида при нея, без да се познаваме. Каза ми, че внукът ми Иван ще стане голям човек и му подари икона на Свети Иван Рилски, която и до днес стои в стаята му. След това Вера се свърза с моите починали баба и дядо и ми каза, че мислят за мен.  – О, аз знам, че има Бог и има всевишна сила, която бди над нас. Вярвам, че стават чудеса!  – Преди всичко да са здрави, защото това е най-важно, за да се реализира човек. Да бъдат щастливи, обичани и добри! Да мислят позитивно за бъдещето и да знаят, че винаги има надежда, дори в най-тъмният тунел.   Навремето Тодор Колев пееше: “Маргарита успя да запази своя устрем за по-късни дни”. В този дух и днес обичаната певица Маргарита Хранова продължава да бъде смела и да рискува не само в кариерата, но и в живота. Тя си признава, че най-големият риск, който е поемала, е да се омъжи за съпруга си Кирил, без да съобщи на родителите си. Маргарита не крие, че той е голямата й любов – първият и единствен мъж в живота й. Семейството им е заедно повече от 40 години, като вече имат и двама внуци. Това обаче, не може да спре Маргарита да поема нови предизвикателства. Въпреки че е голямо име, тя не се поколеба да влезе във “Вип брадър”, където устоя на провокациите и запази класа и достойнство. За разлика от много свои колеги в последните години Маргарита продължава активно да записва нови песни и да издава албуми като “Устрем”, “Тиха нощ, свята нощ”, “Докога, Маргарито?” и “Копнеж”, които се радват на голям интерес от почитателите на хубавата българска музика.", "date": "2018.01.01", "title": " Маргарита Хранова: Колкото си по-голям, толкова си по-земен"}
{"url": "https://trud.bg/%d0%bf%d0%be%d0%b6%d0%b0%d1%80%d1%8a%d1%82-%d0%b2-%d0%bf%d1%80%d0%b8%d1%8e%d1%82%d0%b0-%d0%bd%d0%b0-%d0%be%d1%82%d0%b5%d1%86-%d0%b8%d0%b2%d0%b0%d0%bd-%d0%b2-%d0%bd%d0%be%d0%b2%d0%b8-%d1%85%d0%b0%d0%bd/", "text": " е пламнал около 19 ч. на втория етаж, където не спят хора, предаде репортер на „Труд“. Огънят се е разпространил в учебни помещения за децата и в библиотека от покрива, разказа отец Иван. По всяка вероятност пожарът е тръгнал от искри от комина, тъй като покривът е дървен. И отец Иван, и синът му отец Григорий са категорични, че няма човешка намеса. Четири пожарни са локализирали огъня в района до комина. Тихомира Методиева, известна като Тихича и нейният колега Румен Дедиков още рано сутринта са започнали разчистването на отломките. Албанецът Лео Кадели е дошъл още снощи и организира във фейсбук група от доброволци. Пред „Труд“ отец Иван обясни, че момчетата от приюта в Якимово също ще започнат да чистят и в момента не му трябва толкова работна ръка, колкото материали за ремонт на покрива – плоскости, изолация и др. Големият проблем на приюта в Нови хан сега е, че са наводнени помещенията на долния етаж на горялата постройка, които са обитаеми и затова спрян е токът. Щетите за около 50 хил. лв., засегнати са 6-7 помещения. Приютели и познати на отец Иван снощи са взели да подслонят деца от приюта и са посрещнали с тях Нова година. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.01.01", "title": " Пожарът в приюта на отец Иван в Нови хан е тръгнал от комин (снимки)"}
{"url": "https://trud.bg/%d0%b1%d0%b8%d0%bd%d0%b0%d0%bb%d0%b8-%d0%b9%d1%8a%d0%bb%d0%b4%d1%8a%d1%80%d1%8a%d0%bc-%d0%bf%d1%80%d0%b5%d0%b7-2018-%d0%b3-%d1%82%d1%83%d1%80%d1%86%d0%b8%d1%8f-%d1%89%d0%b5-%d0%bd%d0%b0%d0%bc%d0%b0/", "text": "Турският премиер Бинали Йълдъръм заяви в първата си публична реч през новата година, че през 2018 г. Турция ще намали терористичната заплаха. По думите му досега е бил осъществен значителен напредък в тези усилия на страната, съобщи „Хюриет дейли нюз“. Министър-председателят посети дирекцията на полицията в турската столица, където се запозна с мерките за сигурност, предприети от органите на реда за празненствата за Нова година. Пред репортери там в първите минути на 2018 г. той заяви, че Турция вече е осъществила значителен напредък в борбата срещу тероризма. „Ако е рекъл Бог, през 2018 ще понижим терористичната заплаха до още по-ниски нива в дневния ред на Турция“, заяви той. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.01.01", "title": " Бинали Йълдъръм: През 2018 г. Турция ще намали терористичната заплаха"}
{"url": "https://trud.bg/%d0%ba%d0%b8%d0%bc-%d1%87%d0%b5%d0%bd-%d1%83%d0%bd-%d1%81%d0%b0%d1%89-%d0%b5-%d0%b2-%d0%be%d0%b1%d1%85%d0%b2%d0%b0%d1%82%d0%b0-%d0%bd%d0%b0-%d1%8f%d0%b4%d1%80%d0%b5%d0%bd%d0%b8%d1%82%d0%b5-%d0%bd/", "text": "Ядреният бутон винаги е на бюрото ми, заяви лидерът на Северна Корея (КНДР) Ким Чен-ун в новогодишното си обръщение към нацията. „Цялата територия на САЩ е в обхвата на нашите ядрени оръжия и на бюрото ми винаги има ядрен бутон“, заяви Ким, добавяйки: „Това е реалност, не заплаха“. КНДР е приключила разработването на ядрената си програма през изтеклата година и ще премине към масовото производство на ракети и ядрени бойни глави, добави лидерът, но подчерта, че „тези оръжия ще бъдат използвани само ако бъде заплашена нашата сигурност“. В отговар на заплахите на севернокорейския лидер Доналд Тръмп заяви: „Ще видим, ще видим“. Ким Чен-ун предложи и потенциална маслинова клонка на съседна Южна Корея, намеквайки, че е отворен за диалог. По думите му е необходимо да се намали военното напрежение на Корейския полуостров и неговата страна е готова за преговори с Южна Корея. КНДР е готова да участва в Зимните олимпийски игри в Пьонгчан (Южна Корея), каза още той. Сеул приветства думите на Ким за севернокорейска делегация на Игрите, предаде южнокорейската агенция Йонхап, позовавайки се на президентската канцелария.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.01.01", "title": " Ким Чен-ун: САЩ е в обхвата на ядрените ни оръжия, бутонът е на бюрото ми"}
{"url": "https://trud.bg/%d0%b7%d0%b0%d0%b2%d0%be%d0%b4-%d0%b7%d0%b0-%d0%b1%d0%b0%d0%bb%d0%be%d0%bd%d0%b8-%d0%b2-%d1%81%d0%b5%d0%bb%d0%be-%d0%b1%d0%b0%d0%bd%d1%8f-%d0%be%d1%82%d0%b2%d0%b0%d1%80%d1%8f-%d0%b2%d1%80%d0%b0%d1%82/", "text": "Завод за балони ще започне работа до броени месеци. Това е най-новата инвестиция в разложкото село Баня. Вложени са около 2 млн. лева в новото начинание от руски инвеститор. В завода ще се произвеждат въздушни балони, батути и надуваеми замъци. Всичко това става възможно, след като Общинският съвет разреши изработване на подробен устройствен план ПУП – парцеларен план за трасе на „Външно електрозахранване НН”, за да се осигури необходимата техническа инфраструктура и електрозахранване на завод „Безвредно производство на въздушни балони” в местността Конещица в село Баня. Решението бе взето като резултат от инвестиционното намерение за изграждане на „Кабелна линия НН” от Александр Викторович Таланов, управител на „Научно производствено предприятие „Русбал” ООД. Преди време бизнесменът закупил 9,5 декара земя. Той идва в България преди около четири години, когато вниманието му е привлечено от първото издание на Балон фиеста „Римска баня“, където се включва със свои топловъздушни балони. Трасето за външно електрозахранване преминава през имоти, общинска собственост, за което има предварителното съгласие на местния парламент в Разлог за учредяване на ограничени вещни права и сервитути в размери, определени с парцеларния план на трасето. Към момента е приключено строителството на завода за топловъздушни балони, остават само дребни довършителни работи. Напълно завършени и оборудвани са и трите етажа на сградата, която е с разгъната застроена площ от 800 квадратни метра. В цеха ще работят около 30 души, които ще минат курс на обучение. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.01.01", "title": " Завод за балони в село Баня отваря врати до броени месеци"}
{"url": "https://trud.bg/%d0%b2%d0%bb%d0%b0%d0%ba-%d0%bf%d1%80%d0%b5%d0%b3%d0%b0%d0%b7%d0%b8-60-%d0%b3%d0%be%d0%b4%d0%b8%d1%88%d0%b5%d0%bd-%d0%bc%d1%8a%d0%b6-%d0%ba%d1%80%d0%b0%d0%b9-%d0%ba%d1%83%d1%80%d0%b8%d0%bb%d0%be/", "text": "60-годишен мъж е починал, след като е бил прегазен от влак край кв. „Курило“ на Нови Искър. Инцидентът е станал в ранните часове на 1 януари. През изминалото денонощие други двама души са пострадали при пътнотранспортни произшествия, съобщи говорителят на Центъра за спешна медицинска помощ (ЦСМП) – София Катя Сунгарска пред „Фокус“. Тя допълни, че през изминалото денонощие екипи на Центъра за спешна медицинска помощ са се отзовали на четири случая на инсулт, един инфаркт и три пред инфарктни състояния. Над 300 са били повикванията до Спешния център в столицата през новогодишната нощ, като над 50 са случаите на тежки алкохолни опиянения и злоупотреба с наркотици. Сунгарска уточни, че 10 души са постъпили в ортопедия и неврохирургия, заради счупвания и след използване на пиратки. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.01.01", "title": " Влак прегази 60-годишен мъж край Курило"}
