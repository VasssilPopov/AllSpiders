{"url": "https://trud.bg/%d1%81%d1%82%d0%be%d1%82%d0%b8%d1%86%d0%b8-%d0%b4%d0%be%d0%bc%d0%b0%d0%ba%d0%b8%d0%bd%d1%81%d1%82%d0%b2%d0%b0-%d0%b2-%d1%81%d1%82%d0%be%d0%bb%d0%b8%d1%87%d0%bd%d0%b8%d1%8f-%d0%ba%d0%b2/", "text": "Стотици домакинства в столичния квартал „Манастирски ливади” останаха без вода в ранния следобед, предаде БТВ. При изкопни дейности на терен, на който ще бъде издигната сграда, багер е прекъснал тръбопровод, който захранва абонатите на улица „Пирин”. Изкопът се превърна в езеро, а за да не се разхищава питейна вода, се наложило да бъде спряно водоподаването в района за няколко часа. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.26", "title": " Стотици домакинства в столичния кв. „Манастирски ливади” останаха без вода"}
{"url": "https://trud.bg/%d0%b2%d0%b5%d1%81%d0%b5%d0%bb%d0%b0-%d0%ba%d0%be%d0%bb%d0%b5%d0%b4%d0%b0-%d0%be%d1%82-%d0%b3%d1%80%d0%b8%d1%88%d0%be/", "text": "Най-добрият български тенисист Григор Димитров пожела Весела Коледа на феновете си в профила си в Инстаграм. Първата ни ракета е в заключителната част от предсезонната си тренировка. На старта на сезона ще защитава трофея си от Бризбейн. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.26", "title": " Весела Коледа от Гришо"}
{"url": "https://trud.bg/%d0%b4%d0%bc%d0%b8%d1%82%d1%80%d0%b8%d0%b9-%d0%bf%d0%b5%d1%81%d0%ba%d0%be%d0%b2-%d0%bc%d0%be%d1%81%d0%ba%d0%b2%d0%b0-%d0%b5-%d0%b3%d0%be%d1%82%d0%be%d0%b2%d0%b0-%d0%b4%d0%b0-%d0%bf%d0%be%d1%81%d1%80/", "text": "Москва е готова да посредничи между САЩ и Северна Корея, но за това е нужно съгласието на противостоящите една на друга страни, заяви руският президентски прессекретар Дмитрий Песков, цитиран от ТАСС. „Става дума за готовност на Русия при наличието на необходимост и желание от двете страни, – каза той. – Няма как да станем посредник между две страни единствено по своя воля, нужно е това да е по волята на двете страни.“ Песков каза още, че тъй като конфронтационната риторика е тъкмо между Пхенян и Вашингтон, то готовността на Русия е доста очевидна с оглед на това да се намери път за деескалация на напрежението.  Вчера руският външен министър Сергей Лавров призова Вашингтон и Пхенян да започнат преговори, като добави, че Русия е готова да посредничи в тях, отбелязва Ройтерс.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.26", "title": " Дмитрий Песков: Москва е готова да посредничи между САЩ и Северна Корея"}
{"url": "https://trud.bg/%d0%bf%d1%83%d1%82%d0%b8%d0%bd-%d0%b5%d0%b4%d0%b8%d0%bd-%d0%be%d1%82-%d0%bd%d0%b0%d0%b9-%d0%b3%d0%be%d0%bb%d0%b5%d0%bc%d0%b8%d1%82%d0%b5-%d0%bf%d1%80%d0%be%d0%b1%d0%bb%d0%b5%d0%bc%d0%b8-%d0%bd%d0%b0/", "text": "Големият брой хора с доходи под жизнения минимум е един от основните нерешени проблеми на Русия, смята президентът Владимир Путин. „Основният от нерешените проблеми – е голямото количество хора, живеещи с доходи по-ниски от жизнения минимум“, каза руският държавен глава на заседание на правителството. По думите на президента през 2000 г. такива хора са съставлявали около една трета от населението на страната. Сега броят им е намалял до около 20 млн. души, но в един момент е бил и 15 милиона. „Кризисните явления в икономиката през последните години и спадането на цените на петрола, някои други причини, между които външните ограничения, свършиха своята работа, и количеството хора, които живеят под тази черта за съжаление се увеличи“, отбеляза Путин. „Пред нас стои задачата не само да постигнем най-добрите показатели от последните години, но и да вървим напред, както неотдавна казах на конгреса на партия „Единна Русия“, да държим на мушка бедността“, призова Путин. Президентът постави като задача на правителството задължително да изпълни плановете за нивото на заплатите в бюджетната сфера. В новогодишен тон премиерът Дмитрий Медведев пожела на Путин от името на министерския съвет победа на президентските избори догодина. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.26", "title": " Путин: Един от най-големите проблеми на Русия са бедните"}
{"url": "https://trud.bg/%d0%bf%d1%80%d0%be%d0%ba%d1%83%d1%80%d0%b0%d1%82%d1%83%d1%80%d0%b0%d1%82%d0%b0-%d0%b2-%d0%bf%d0%b0%d1%80%d0%b8%d0%b6-%d0%b7%d0%b0%d0%bf%d0%be%d1%87%d0%bd%d0%b0-%d1%80%d0%b0%d0%b7%d1%81%d0%bb%d0%b5/", "text": "Прокуратурата в Париж започна разследване на  на световният лидер в производството на млечни продукти „Лакталис“, предаде Франс прес, цитирана от  . Миналата седмица „Лакталис“ съобщи, че изтегля цялата продукция от детски млека, произведена от февруари в завода в западния френски град Краон поради наличие на зараза. Изтеглянето се отнася за всички продукти с марките „Пико“ и „Милюмел“ – детско мляко на прах и зърнени закуски, а също така „Таранис“ – аминокиселини на прах за лечение на патологични състояния. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.26", "title": " Прокуратурата в Париж започна разследване на заразените със салмонела детски млека"}
{"url": "https://trud.bg/%d0%ba%d0%be%d1%80%d0%bd%d0%b5%d0%bb%d0%b8%d1%8f-%d0%bd%d0%b8%d0%bd%d0%be%d0%b2%d0%b0-%d0%bd%d0%b5-%d1%81%d0%bc%d0%b5-%d0%b7%d0%b0%d0%b1%d1%80%d0%b0%d0%b2%d0%b8%d0%bb%d0%b8-%d0%b7%d0%b0%d0%b3%d0%b8/", "text": "„Утре се навършват 14 години от смъртта на наши военни в Ирак. Срещнахме се с близки на загиналите. Тези хора се чувстват забравени, чувстват, че децата им са забравени. И за тях, и за нас загиналите наши момчета са герои”. Това заяви лидерът на БСП Корнелия Нинова след среща с близките на българските военнослужещи, загинали в Ирак, съобщават от БСП. На срещата присъстваха и зам.-председателите на ПГ на „БСП за България” Жельо Бойчев, Георги Свиленски, Весела Лечева както и народният представител от левицата Петър Витанов, които изразиха своята подкрепа за близките на загиналите бойци. „Срещнахме се с близките на загиналите, за да им засвидетелстваме уважение, че обществото няма да ги забрави. Поехме ангажимент да преиздадем книгата „Обречени на дълга”, в която се описват биографиите на загиналите”, посочи лидерът на БСП. „Има нужда от една поправка в Кодекса за социално осигуряване, която да даде възможност на родителите на загинали в мисии, да получават едно социално допълнение, каквото получават родителите на загиналите при изпълнение на наборна служба. Ще внесем такова предложение в НС, в първите дни на януари. Ще направим и една паметна плоча с имената им, като всичко подчиняваме на едно човешко уважение към загиналите и към техните близки, които се чувстват забравени”, заяви председателят на БСП Корнелия Нинова. Тя обясни, че е предвидено паметната плоча да бъде изградена в София, за да може военните, които заминават на мисии, да поставят цветя и изразят своето уважение към колегите си. „Ангажираме се с това да направим и документален филм за загиналите”, каза също председателят на БСП. „Никой не е предприел по-сериозни мерки, за да се направи нужната поправка в кодекса. Това което искаме е да се изравнят правата ни като на родителите на загиналите в казармата. Вече десет години се борим за това. Надявам се от тук нататък да има резултат.” Това каза след срещата майката на загиналия Антон Петров Иванка Петрова. „Искаме все пак да усещаш, че държавата стои до теб, че не са забравени. Ние сме хора възраст, децата ни ги няма”, каза също тя. „Заслужаваме един голям хубав паметник за загиналите. Когато минава всеки един народен представител или офицер, тръгващ за мисия, да се поклони, да даде своята клетва и тогава да тръгва за мисия. Всеки един трябва да го усети със сърцето си”. Това бяха думите на Надежда Саръева, майка на загиналия Николай Саръев. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.26", "title": " Корнелия Нинова: Не сме забравили загиналите в Ирак и близките им"}
{"url": "https://trud.bg/%d0%bf%d1%80%d0%be%d1%82%d0%b5%d1%81%d1%82%d0%b8-%d0%b2-%d0%bf%d0%b5%d1%80%d1%83-%d1%81%d1%80%d0%b5%d1%89%d1%83-%d0%bf%d0%be%d0%bc%d0%b8%d0%bb%d0%b2%d0%b0%d0%bd%d0%b5%d1%82%d0%be-%d0%bd%d0%b0-%d0%b1/", "text": "Протести и сблъсъци в Перу заради помилването на бившия президент Алберто Фухимори. Демонстрантите настояват за оставката на сегашния държавен глава Педро Пабло Кучински, когото обвиняват в политически договорки за решението. Голям брой полицаи бяха разположени по улиците на Лима, за да попречат на протестиращите да стигнат до клиниката, в която Фухимори беше приет с ниско кръвно налягане и аритмия. На места силите на реда използваха сълзотворен газ и халосни патрони.  79-годишният Фухимори излежава 25-годишна присъда затвор за корупция и престъпления срещу човечеството, информира  В неделя той беше помилван от президента Кучински по хуманитарни причини.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.26", "title": " Протести в Перу срещу помилването на бившия президент Алберто Фухимори"}
{"url": "https://trud.bg/%d0%b3%d0%b5%d0%be%d1%80%d0%b3%d0%b5-%d0%b8%d0%b2%d0%b0%d0%bd%d0%be%d0%b2-%d0%b4%d0%be%d0%b3%d0%be%d0%b2%d0%be%d1%80%d1%8a%d1%82-%d1%81-%d0%b1%d1%8a%d0%bb%d0%b3%d0%b0%d1%80%d0%b8%d1%8f-%d0%bd%d0%b5/", "text": "Македонският президент Георге Иванов каза в годишното си обръщение към нацията, че договорът за приятелство и добросъседство между Македония и България е резултат на компромиси, които не могат да задоволят всеки. „За да бъде постигната целта, този договор трябва да бъде гледан от аспекта на бъдещето, а не на миналото. Този договор за общата история на двете държави и техните народи се отнася до периода от признаването на република Македония от страна на Република България през 1992 г. Призовавам двете правителства да допринесат за изпълняване целта на договора“, каза Иванов, цитиран от  . Президентът допълни, че договорът е създал атмосфера за по-голяма откритост и сътрудничество между църквите в двете държави. Според Иванов отново се е появил популизмът с негативно влияние върху добросъседските отношения и напомни, че лидерите от региона трябва да извлекат поука от всичко това. В този контекст президентът спомена Тиранската платформа, която определи като популистка намеса във вътрешните работи на Македония, поради която политическата криза премина в конституционна. Иванов даде и примери за отношенията с Косово и със Сърбия. Македонският държавен глава призова лидерите от региона внимателно да премерват всяка своя дума. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.26", "title": " Макодонският президент Георге Иванов: Договорът с България не може да задоволи всички"}
{"url": "https://trud.bg/%d0%ba%d0%b0%d1%80%d0%b0%d0%b4%d0%b0%d0%b9%d1%8a-%d0%bf%d1%80%d0%b5%d0%b4%d0%b0%d1%82%d0%b5%d0%bb%d0%b8%d1%82%d0%b5-%d0%bd%d1%8f%d0%bc%d0%b0-%d0%b4%d0%b0-%d0%b1%d1%8a%d0%b4%d0%b0%d1%82-%d0%b2%d0%b7/", "text": "Около 2 хиляди души се включиха във възпоменателен митинг в кирковското село Могиляне в памет на жертвите на „Възродителния процес“ преди 33 години, предаде  . На възпоменателния митинг присъства почти цялото ръководство на ДПС начело с председателя Мустафа Карадайъ. Малко преди това посланикът на Република Турция у нас Хасан Улусой и главният мюфтия на Република България Мустафа Хаджи поднесоха цветя на гроба на загиналата 18-месечна Тюркян, но не се включиха в събитието. Мустафа Карадайъ призова членовете на ДОСТ да се присъединят към ДПС, като изтъкна, че този, който е бил заблуден, той ще бъде приет в ДПС, но тези, които са от редиците на ДПС, са предатели и те няма да бъдат взети обратно в движението. ДПС ще се съобрази с отговорността, която носи България за провеждането на европредседателството, но няма да отстъпи от защитата на демокрацията, заяви още той. Докато течеше митингът на ДПС в Кирково, ДОСТ провеждаше свой митинг в Момчилград, а по време на митинга на ДПС в Момчилград ДОСТ провежда своят митинг на Тюркян чешма в село Могиляне. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.26", "title": " Карадайъ: Предателите няма да бъдат взети обратно в ДПС"}
{"url": "https://trud.bg/%d0%bc%d0%b8%d0%bb%d0%be%d1%88-%d0%b7%d0%b5%d0%bc%d0%b0%d0%bd-%d0%bd%d0%b0%d1%82%d0%be-%d1%82%d1%80%d1%8f%d0%b1%d0%b2%d0%b0-%d0%b4%d0%b0-%d0%b0%d0%ba%d1%82%d0%b8%d0%b2%d0%b8%d0%b7%d0%b8%d1%80%d0%b0/", "text": "В традиционното си коледно обръщение към чехите президентът Милош Земан констатира, че НАТО трябва да започне по-активно да се бори срещу ислямския тероризъм. „Ние сме част от НАТО и ЕС. В тези организации сме длъжни да се държим по-енергично, да бъдем уверен в себе си партньор, на когото ако нещо не му харесва, да даде ясно да се разбере какво. НАТО трябва задължително да води значително по-активна борба срещу ислямския тероризъм“, отбеляза Земан. Той отново повтори, че задължителните механизми за разпределяне на бежанците в Евросъюза не са приемливи. „Миграционните квоти трябва да се определят в съответствие с нашите национални интереси. Никой не може да ни диктува кого да настаним на наша територия. Вярвам, че проектът за миграционните квоти ще попадне на бунището на историята, а след година никой няма да говори за него.“ Земан също така огласи подкрепата си за рязко намаляване броя на чиновниците, които през последните 15 г. се увеличиха от 80 000 на 150 000. Освободените от длъжности ще бъдат пренасочени към търговския сектор на националната икономика. Президентът отхвърли възможността за назначаване провеждането на предсрочни избори в Чехия, тъй като според него партиите носят отговорност за стабилната ситуация в страната и те трябва да се договорят помежду си за подкрепа на правителството. Правителството начело с Андрей Бабиш е подкрепяно от 78 депутати в 200-местната долна камара на парламента. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.26", "title": " Чешкият президент Милош Земан: НАТО трябва да активизира борбата с ислямския тероризъм"}
{"url": "https://trud.bg/%d0%bf%d1%83%d1%81%d0%bd%d0%b0%d1%85%d0%b0-%d1%87%d0%b0%d1%81%d1%82-%d0%be%d1%82-%d0%b7%d0%b0%d0%b4%d1%8a%d1%80%d0%b6%d0%b0%d0%bd%d0%b8%d1%82%d0%b5-%d0%b7%d0%b0-%d0%ba%d0%be%d1%80%d1%83%d0%bf%d1%86/", "text": "Саудитските власти са освободили 23-ма от общо около 200 влиятелни личности, задържани през ноември по обвинения в корупция. Те са сключили споразумения с държавата, съобщи местният вестник „Оказ”, цитиран от Ройтерс. В информацията не са посочени имената на пуснатите на свобода. Това е първото освобождаване на толкова много хора, откакто кралски особи, бизнесмени и държавни служители бяха арестувани при кампания, ръководена от престолонаследника принц Мохамед бин Салман, предаде БТВ. От началото на ноември заподозрените са държани в луксозния риядски хотел „Риц Карлтън”, а скоро срещу тези, които отричат повдигнатите им обвинения, ще започнат дела. В социалните мрежи беше качен видеозапис, на който бившият изпълнителен директор на компанията „Сауди телеком” Сауд Дауиш, казва, че с него са се държали добре, че кралския дворец е осигурявал денонощно добро хранене. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.26", "title": " Пуснаха част от задържаните за корупция в Саудитска Арабия"}
{"url": "https://trud.bg/%d0%b8%d0%bd%d1%81%d0%bf%d0%b5%d0%ba%d1%82%d0%be%d1%80%d1%8a%d1%82-%d0%b7%d0%b0-%d0%be%d0%bf%d0%b0%d0%b7%d0%b2%d0%b0%d0%bd%d0%b5-%d0%bd%d0%b0-%d0%ba%d1%83%d0%bb%d1%82%d1%83%d1%80%d0%bd%d0%be%d1%82/", "text": "Граждани сигнализираха в Министерство на културата, че се разрушава сграда – паметник на културата, намираща се на ъгъла на ул. „Георги Бенковски“ и бул. „Княз Ал. Дондуков“ в столицата. Инспекторатът за опазване на културното наследство към МК спря разрушаването до изясняване на случая, съобщиха от министерството. , генерал от българска армия, военен министър в правителството на Стефан Стамболов и два пъти министър председател на страната. Имотът от години стои безстопанствен. Заради тежкото й състояние и опасността от самосрутване, сградата беше обградена с високи пана и преградни съоръжения, за да не се допусне падане на парчета от фасадата й върху булеварда. НАГ я обявява къщата за опасна, Столичната община има издадено предписание за събаряне на сградата още от 2013 г. Тъй като собствениците не го изпълняват, общината е наела фирма, която да срути сградата. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.26", "title": " Инспекторът за опазване на културното наследство спря разрушаването на къщата на Рачо Петров в столицата"}
{"url": "https://trud.bg/%d1%87%d0%b5%d1%82%d0%b8%d1%80%d0%b8%d0%bc%d0%b0-%d0%b0%d1%80%d0%b5%d1%81%d1%82%d1%83%d0%b2%d0%b0%d0%bd%d0%b8-%d0%b2-%d1%80%d0%be%d1%82%d0%b5%d1%80%d0%b4%d0%b0%d0%bc-%d0%b7%d0%b0-%d0%bf%d0%be%d0%b4/", "text": "Холандската полиция арестува четирима души, единият от които е швед, по подозрение за участие в дейности, свързани с тероризъм, съобщиха от прокуратурата. „Полицията на Ротердам задържа четирима мъже, включително един швед, заподозрени в участие в свързани с тероризъм действия“, казаха от прокуратурата. Единият от задържаните, 29-годишен, пристигнал в неделя с полет от Стокхолм, докато останалите трима – на 2-,23 и 30 години – пристигнали от градовете Влаардинген, Делфт и Гоуда в югозападните райони на страната, предаде БНТ. Полицията претърси три жилища в трите града и се сдоби с информация, но не откри оръжия или експлозиви. Задържаните остават в ареста в очакване на поява пред съда. Холандски гражданин беше осъден през ноември на четири години затвор за подготвянето на терористична атака, след като след ареста му в Ротердам миналата година полицията откри пушка и голямо количество фойерверки. При друг случай холандски военен простреля мъж, въоръжен с нож, на летище „Шипол“ в Австердам, но властите казаха, че случаят няма връзка с тероризъм. Засега Холандия остава извън вълната от терористични атаки, които разтърсиха европейските ѝ съседи през последните години. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.26", "title": " Четирима арестувани в Ротердам за подозрение за участие в терористична дейност"}
{"url": "https://trud.bg/%d0%b8%d0%bd%d0%b8%d1%86%d0%b8%d0%b0%d1%82%d0%b8%d0%b2%d0%bd%d0%b0-%d0%b3%d1%80%d1%83%d0%bf%d0%b0-%d0%b2-%d0%bf%d0%be%d0%b4%d0%ba%d1%80%d0%b5%d0%bf%d0%b0-%d0%bd%d0%b0-%d0%bf%d1%83%d1%82%d0%b8%d0%bd/", "text": "Инициативна група избиратели издигна кандидатурата на руския президент Владимир Путин за президентските избори на 18 март 2018 г., съобщи ТАСС. Решението бе взето на събрание, организирано в историческия парк „Русия – моята страна“ на Общоруското изложение на постиженията на народното стопанство (ВДНХ) в Москва, предаде БТА. Тъй като  , събранието на инициативната група в негова подкрепа е задължителна процедура, за да може той да се включи в избирателната кампания. Според закона всеки независим кандидат трябва да получи подкрепа от не по-малко от 500 руски граждани, имащи активно избирателно право. В днешното събрание участваха 668 души. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.26", "title": " Инициативна група издигна за нов президентски мандат Путин"}
{"url": "https://trud.bg/%d1%81%d1%8a%d0%b4%d1%8a%d1%82-%d0%bf%d0%be%d1%81%d1%82%d0%b0%d0%bd%d0%be%d0%b2%d0%b8-%d0%be%d0%b1%d0%b5%d0%b7%d1%89%d0%b5%d1%82%d0%b5%d0%bd%d0%b8%d0%b5-%d0%be%d1%82-4550-%d0%bb%d0%b5%d0%b2%d0%b0/", "text": "Окръжният съд във Велико Търново постанови Община Велико Търново да изплати 4550 лева обезщетение на семейството на малолетния Виктор К., който на 30 юли 2016 г. бил ухапан от бездомно куче в град Дебелец. Решението на магистратите е окончателно и е влязло в законна сила. Преди близо година и половина детето, прибирайки се към дома, било последвано от няколко агресивни безстопанствени кучета, като едно от тях го нападнало и го ухапало в областта на лявата подбедрица. Кучето било голямо и без каишка на врата. Детето се уплашило и със силно кървяща рана се прибрало в дома си. Родителите веднага го откарали в Спешното отделение във Велико Търново, където раната била обработена и поставена ваксина против тетанус. Наложило се да посети и Инфекциозно отделение, където била проведена ваксинация против бяс. В резултат на ухапването детето преживяло болки и страдания, развило страх от кучета, притеснявало се да ходи само на училище. Наложило се и провеждането на консултация със психолог. Ответникът по делото Община Велико Търново е оспорил предявения от родителите на пострадалото дете иск за 5750 лева с мотива, че не се установява безспорно, че ухапването е причинено от безстопанствено куче. Назначената съдебно-психиатрична експертиза обаче показала, че симптомите в поведението и състоянието на детето предполагат, че травматичните му преживявания не са отзвучали и към момента са все още актуални и активни. Затова магистратите осъждат община Велико Търново да заплати на семейството на пострадалия Виктор 4500 лв. неимуществени и 50 лв. имуществени вреди, както и сумата от 1167 лв., представляваща направени по делото разноски за държавна такса, възнаграждения за вещи лица и адвокатско възнаграждение. Решението е обжалвано, но въззивната инстанция го е потвърдила и то вече е влязло в сила. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.26", "title": " Съд постанови обезщетение от 4550 лева за дете, нахапано от бездомно куче"}
{"url": "https://trud.bg/%d0%b4%d0%be%d0%b3%d0%be%d0%b2%d0%be%d1%80%d1%8a%d1%82-%d0%b7%d0%b0-%d0%bf%d1%80%d0%b8%d1%8f%d1%82%d0%b5%d0%bb%d1%81%d1%82%d0%b2%d0%be-%d0%bc%d0%b5%d0%b6%d0%b4%d1%83-%d0%b1%d1%8a%d0%bb%d0%b3%d0%b0/", "text": " мина през всички комисии в македонския парламент и до края на тази седмица мнозинството очаква той да бъде приет и в пленарна зала, предаде  . В предложението си до парламентарните си комисии външното министерство в Скопие подчертава, че чрез този договор Македония ще получи помощ и подкрепа в усилията за членство в ЕС и НАТО. Създаването на Комисия за разглеждане на историческите събития е положителен факт, се казва още в препоръката на министерството. „Трябва да се задълбочи взаимното доверие между двете подписали този договор държави. Трябва да се направи и обективно, основано на автентични факти тълкуване на историческите събития“, каза Горан Стефановски, директор от македонското МВнР. Договорът за приятелство влиза в сила, след като бъде одобрен от парламента в двете страни, припомня държавната информационна агенция на Република Македония. Договорът беше подписан от премиерите на двете страни Зоран Заев и Бойко Борисов на 1 август 2017 г. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.26", "title": " Договорът за добросъседство с България беше одобрен от комисиите в македонския парламент"}
