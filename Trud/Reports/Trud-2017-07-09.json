{"url": "https://trud.bg/%d0%bc%d0%be%d1%80%d0%b5%d1%82%d0%be-%d0%b8%d0%b7%d1%85%d0%b2%d1%8a%d1%80%d0%bb%d0%b8-%d0%bc%d1%8a%d1%80%d1%82%d1%8a%d0%b2-%d0%b4%d0%b5%d0%bb%d1%84%d0%b8%d0%bd/", "text": "Морето изхвърли мъртъв делфин на плажа през уикенда. Туристи се натъкнали на бозайника и сигнализирали на спасителите на плажа. Делфинът е извозен от ивицата от общински служители.Броят на мъртвите бозайници тази година е нормален, не надвишава този за същия период през друга година, казаха от екоинспекцията.Изключение прави миналото лято, когато 80 делфина бяха покосени от масова смърт.В момента няма много делфини, защото рибата намаля, казаха рибарите. Когато обаче преди седмица излязъл сафридът, те го последвали към брега и се навъртали около лодките. Риболовците на юг се заклеха, че това лято не са виждали изхвърлени мъртви бозайници. От началото на сезона има сигнали за три или четири случая.", "date": "2017.07.09", "title": " Морето изхвърли мъртъв делфин"}
{"url": "https://trud.bg/%d0%b4%d0%b5%d0%bb%d0%b5%d0%b3%d0%b0%d1%86%d0%b8%d0%b8-%d0%be%d1%82-%d0%b1%d1%8a%d0%bb%d0%b3%d0%b0%d1%80%d0%b8%d1%8f-%d0%b8-%d0%bc%d0%b0%d0%ba%d0%b5%d0%b4%d0%be%d0%bd%d0%b8%d1%8f-%d0%bf%d1%80%d0%be/", "text": "Делегации от Министерството на външните работи на Република България и от Министерството на външните работи на Република Македония, водени от министър Екатерина Захариева и министър Никола Димитров, проведоха двудневни консултации по проекта на Договора за приятелство, добросъседство и сътрудничество между двете държави.Разговорите, които се проведоха в България, преминаха в конструктивна атмосфера. Постигната бе база за компромис. Следващата крачка е пристъпване към консултации и вътрешносъгласувателни процедури,  съобщиха от МВнР.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " Делегации от България и Македония проведоха двудневни консултации по договора за добросъседство"}
{"url": "https://trud.bg/200-%d0%b4%d1%83%d1%88%d0%b8-%d0%b8%d0%b7%d0%bb%d1%8f%d0%b7%d0%be%d1%85%d0%b0-%d0%bd%d0%b0-%d0%bf%d1%80%d0%be%d1%82%d0%b5%d1%81%d1%82-%d0%b2-%d0%b1%d1%8f%d0%bb%d0%b0-%d1%81%d0%bb%d0%b5%d0%b4-%d0%bf/", "text": "Близо 200 души излязоха на мирен протест в Бяла, Русенско, за да се помолят за 18-годишния Алекс, който беше , съобщи . Приятели на пострадалото момче заявиха, че ще се борят за справедливост.В нощта на петък срещу събота младежът бил на дискотека с приятели, които обаче напуснали заведението преди него. Оставили Алекс в компанията на собствениците.Свидетели казват, че между Алекс и ромската компания, която му нанесла побой, не е имало конфликт по-рано през вечерта. На излизане от нощното заведение един от ромите поискал на Алекс цигара, но той нямал. Именно това предизвикало агресията и той бил пребит.Момчето е в тежко състояние и с опасност за живота в болница, а за деянието е арестуван 32-годишен мъж, който разбил в главата на Алекс стъклена бутилка.Ромите в града знаят за случилото се, но не разбират идеята на протеста – казват, че съжителстват добре с българите и конфликт няма.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " 200 души излязоха на протест в Бяла след побоя над 18-годишния младеж"}
{"url": "https://trud.bg/%d0%ba%d0%b5%d0%bc%d0%b0%d0%bb-%d0%ba%d1%8a%d0%bb%d1%8a%d1%87%d0%b4%d0%b0%d1%80%d0%be%d0%b3%d0%bb%d1%83-%d0%bf%d0%be%d1%85%d0%be%d0%b4%d1%8a%d1%82-%d0%bd%d0%b8-%d0%bd%d0%b5-%d1%81%d0%b2%d1%8a%d1%80/", "text": "Лидерът на основната опозиционна партия в Турция се обърна към огромна тълпа по време на кулминацията на продължилия месец , предава Middle East Eye.Кемал Кълъчдароглу обеща да донесе демокрация на страната. „Този поход не свършва тук, това е само началото“, каза той, обръщайки се към хиляди демонстранти присъстващи на най-голямото опозиционно събиране. „Със сигурност ще донесем първокласна демокрация на тази страна. Всеки ще има възможност да се изрази“, посочи лидерът на Народнорепубликанската партия, добавайки, че в момента Турция живее в „диктаторска ера“.Кемал Кълъчдароглу предяви списък с искания към правителството по време на речта си. Едно от най-важните му искания, е премахването на извънредното положение, което протича почти една година. Той също така, пожела да се освободят всички затворени журналисти, гаранции за свободата на словото, продължаване на борбата срещу организацията на Гюлен, защита на парламентаризма в противовес на авторитарното управление, както и равенство между двата пола.Поддръжниците на Кълъчдароглу сравниха едномесечния му поход с известния „Солен марш“ на Махатма Ганди през 1930 година. Смята се, че стотици хиляди присъстват на мероприятието, като някои източници говорят за до един милион души.Турското правителство отхвърли мероприятието, заявявайки, че политическите въпроси трябва да се решават в парламента, а не на улицата.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " Кемал Кълъчдароглу: Походът ни не свършва тук, това е само началото"}
{"url": "https://trud.bg/%d0%bf%d1%8a%d1%82%d1%83%d0%b2%d0%b0%d0%bb%d0%b8%d1%8f%d1%82-%d0%bd%d0%b0-%d0%b0%d0%b2%d1%82%d0%be%d1%81%d1%82%d0%be%d0%bf-%d1%81-%d1%83%d0%b1%d0%b8%d0%b5%d1%86%d0%b0-%d0%bd%d0%b0-%d0%b2%d0%b8%d0%be/", "text": "Звездимир Ташев, младият мъж, който на 24 юни беше пребит на пътя от Стефан Стефанов – обвинен за жестокото убийство на 29-годишната Виола, разказа, че често пътува на автостоп и винаги е имал положителни преживявания.Във фаталния ден тръгнал с приятелката си за Бургас, тя имала рожден ден. Първо ги качил мъж с ван, но той решил да остане в Стара Загора да преспи, защото бил изморен. Оставил ги на пътя преди града.Тогава спира джип и ги качва. Зад волана е Стефан Станев, разказа Ташев по . Представил се истинското си име. Държал се нормално и бил любезен. Карал с нормална скорост и с нищо не издавал, че е агресивен…Изведнъж попитал Звездимир дали взима „картони”, на въпрос какво е това обяснил, че е LSD – синтетичен наркотик, който често взимал и тогава дяволът в него се пробуждал. Ташев за първи път се притеснил леко. Тогава Стефан спрял, за да отиде по малка нужда… отворил вратата на Звездимир и го ударил няколко пъти с бокс, поискал пари и ценности.Приятелката на момчето успяла да изхвърли багажа и да излезе на пътя, а Ташев успял да се отскубне от колана и да падне до колата. Станев извадил портфейла му и взел парите – малко под 200 лв. Когато момичето започнало да вика за помощ, той потеглил. Никой от минаващите не спрял, за да помогне.Звездомир Ташев се обадил на тел. 112 – след повече от час дошла линейка, патрулна кола така и не дошла.Младият мъж е благодарен на лекарите в болница „Св.Панталеймон” в Ямбол, които са се погрижили за него.Той разбрал, че Стефан Станев е убил приятелката си, преди да ги качи на стоп в София, когато се прибрал след лечението. „Казах си, че съм извадил късмет, че съм жив“, сподели Звездимир.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " Пътувалият на автостоп с убиеца на Виола: Извадих късмет, че съм жив"}
{"url": "https://trud.bg/%d0%b1%d1%8a%d0%bb%d0%b3%d0%b0%d1%80%d0%b8%d0%bd-%d1%81%d0%b5-%d0%ba%d0%b0%d0%bd%d0%b8-%d0%b4%d0%b0-%d0%bf%d1%80%d0%be%d0%b1%d1%8f%d0%b3%d0%b0-432-%d0%ba%d0%bc-%d0%b2-%d0%b4%d0%be%d0%bb%d0%b8%d0%bd/", "text": "Ще изпие 150 хапчета солЗакуската на баба – печено сирене във вестник – е най-свидният детски спомен на Краси ГеоргиевИма един българин, който ходи по света на екстремни състезания и прави завоеванията си в името на родината. Сега се готви да покори маршрут в Долината на смъртта.Красимир Георгиев е роден през 1974 година в София, средното си образование е завършил в Русия, след което, вече в България, записва психология в НБУ.През 1997 година, обезверен за бъдещето в родината след протестите в лютата Виденова зима, заминава за Лондон, където продължава образованието си. Казва, че е тръгнал с 60 паунда.Вече има зад гърба си 20-годишна кариера на психолог в Лондон, Великобритания. Но е запазил българското си гражданство и си идва на всеки 6 месеца в България. Казва, че най-свидният му спомен от детството е как баба му правела закуска. “Помня, че тя увиваше сирене във вестник и го печеше на печката – това според мен е най-големият деликатес – просто го обожавах и досега се опитвам да го пресъздам, но не мога.”В момента Краси живее в Джаксън, Уайоминг, САЩ. Има богат опит от психология до готвене и джудо. Освен с бягане, той се занимава професионално и с т.нар. Sports Nutrition – консултант по хранене на спортисти и отбори от цял свят. Занимава се и с мотивационни речи.До момента българинът е завършил над 60 маратона (42 км) и 30 ултрамаратона (над 100 км) в цял свят. Участвал в състезания по бягане на ултрадълги разстояния на места от Арктика до Камбоджа. Имал е късмета да е сред малкото хора, завършили легендарния “Маратон на пясъците” (240 км бягане из мароканската пустиня) и ултрамаратона “Бразил 135+” (257 км в джунглата), както и да тича заедно с будистки монаси в Азия и масайски племена в Източна Африка.Най-новото му предизвикателство ултрамаратона “Бадуотър”, ще стартира на 10-ти юли от едно от най-горещите места на планетата. На този ден през 1913 година по тези места в американския щат Калифорния температурата на въздуха е достигнала абсолютния максимум от 56.7 градуса.Точно 114 години по-късно българският ултрамаратонец Краси Георгиев ще започне изключително тежък 216-километров пробег. Плановете му са да приключи успешно известното като “най-трудното състезание в света”, след което да се върне отново с бягане наобратно – или общо 432 км: “След като завърша състезанието, смятам да впрегна специална количка с провизии зад себе си и от финала да се върна към старта. В количката ще нося всичко необходимо за пробега – храна, вода, медикаменти. Целта ми е да направя връщането абсолютно автономно – без каквато и да е външна подкрепа. Пътят ми към старта ще бъде още по-тежък и защото ще трябва да се изправя пред високия 4417 метра връх Уитни в пустинята Мохова, да го изкача и да сляза от него. Основната движеща сила за изправянето ми пред подобно предизвикателство е любопитството дали ще се справя, примесено с малко мазохизъм и голяма доза от тръпката да се опиташ да направиш невъзможното. Подобно предизвикателство не е изпълнявано от никой досега в 40-годишната история на “Бадуотър”.”За да се подготви за състезанието, преди повече от 6 месеца той се мести да живее в САЩ, в града на своята треньорка Лиса. Джаксън е малко курортно градче в западната част на Уайоминг. Известен е с това, че много атлети живеят тук – скиори, планинари и, разбира се, ултрамаратонци. Природата е такава, че може да се прави всичко.Тренира с гума от камион. Това е един много стар метод. Някога тренирали спортните коне така. “Ако конете могат да се тренират, защо и ние да не можем да се тренираме”, казала взискателната треньорка.Основната тренировка на Краси през последните 6 месеца е от 2300 метра надморска височина да тегли гума до 3500, 3700, понякога чак до 4000 метра надморска височина. Между 15 и 17 килограма тежат гумите, с които българинът тренира всеки ден. Тегли ги от 30 мили (50 километра) до 70, често до 100 мили на ден. Готви се така, че да може да преодолее 216 километра за време от 27 до 30 часа. Знае, че това ще му гарантира класиране в първата десетка. Все още не може да каже колко вода ще изпие по време на екстремния маратон, но е изчислил, че ще му бъдат потребни между 120 и 150 хапчета сол. “Солта е потребна, за да може тялото да си набавя съответните соли и електролити, когато човек пие много вода за много малко време, а в Долината на смъртта това е наложително. Ако не приема сол, за необходимите процеси в организма, може да се стигне до смърт. Затова е задължително с водата да се приема и сол, за да се регулират химикалите в организма”, обяснява той.За това ще се грижи екип от 3-ма души, приятели на Краси, които имат грижата да поят и хранят състезателя на всеки 5 километра. Ролята на участника в състезанието Краси описва така: “Трябва само да тичаш и да гледаш да оцелееш”.За връщането е планирал да съвместява двете – ще бъде бягащ и сам ще се грижи за прехраната и хидратацията си. Казва, че ще наблегне на плодовете, като планира да пробва как при такива темпепатури може да се оцелее със специални блокчета пресовани натурални плодове.“Ние, ултрамаратонците, сме много странен тип хора. Ние се научаваме да прегръщаме и приемаме болката като добър приятел, който знаем, че ще дойде да ни навести”, обобщава накратко и философски своето екстремно хоби Краси.Стартовата линия на “Бадуотър”се намира в Долината на смъртта и е в най-ниската точка на Северна Америка – 85 м под морското равнище. Състезанието преминава през три планински вериги и завършва в планината Уитни на 2530 м. За да завършат успешно, състезателите трябва да бягат през места с имена като Дяволското царевично поле, Дяволското голф игрище, Поток в пещта, Поток от сол, Кийлър и Самотния бор. По маршрута изчезвали хора като димДолината на смъртта е разположена в Съединените щати в южната част на Невада. Страховитото си название тя е придобила не само заради неописуемите жеги, а и заради не малко случаи на безследно изчезнали по тези места хора.Допълнителна загадъчност придава фактът, че автомобилите, с които пътували изчезналите, били открити цели и непокътнати – но от хората в тях нямало и следа.", "date": "2017.07.09", "title": " Българин се кани да пробяга 432 км в Долината на смъртта"}
{"url": "https://trud.bg/%d0%b4%d0%bd%d0%b5%d1%81-%d0%b4%d0%b0-%d0%bf%d0%be%d1%87%d0%b5%d1%80%d0%bf%d1%8f%d1%82-333/", "text": "Андрей Желязков, футболен мениджър, 65 г.Ася Пеева, депутат от ГЕРБ в 44-ото НС, ГЕРБ.Златка Русева, съдия във Върховния касационен съд.Йордан Лечков, вицепрезидент на БФС, бивш кмет на Сливен, 50 г.Красимир Костов, бивш кмет на Шумен, 64 г.Кин Стоянов, журналист, бивш директор на фонд „13 века България“, 59 г.Слав Бакалов, художник, режисьор, сценарист, писател, 72 г.", "date": "2017.07.09", "title": " Днес да почерпят"}
{"url": "https://trud.bg/%d0%b7%d0%be%d0%b4%d0%b8%d0%b8%d1%82%d0%b5-%d0%b2%d1%8a%d0%b2-%d1%84%d0%b5%d0%b9%d1%81%d0%b1%d1%83%d0%ba/", "text": "ОвенДобро утро! 🙂Ако не сте забелязали, те са от тези, които пускат красиви картинки с надпис: „Добро утро!“ и усмихнато личице. Изобщо Овенът щедро ръси емотикони из социалната мрежа. Обича да се изразява кратко и сбито и сляпо вярва, че един образ (снимка) струва колкото хиляда думи. А пък анимираният образ на прасе, което пръцка, струва поне колкото две хиляди. По отношение на постовете Овните се разделят на две категории: активни и хиперактивни. Обичат да си четат хороскопа във фейсбук. ТелецЧетат, не коментиратТелците дебнат в нета. Те всичко виждат. Четат, но не коментират. Дори един „лайк“ трудно им се откъсва от сърцето. Ако се срещнете на живо с тях, ще разберете, че знаят къде сте били, каква снимка сте качили или каква мъдрост от известна личност сте лепнали на стената си в пристъп на временно умопомрачение. Когато качват свои снимки, правят го обикновено водени от пиар подбуди – за да се представят добре в очите на общността, или дори с някаква по-конкретна цел. БлизнациХаресват според зависиСърцата им туптят с пулса на фейсбук. Знаят всичко, което става, ориентират се прекрасно в отношенията, коментират във всеки удобен момент и не пропускат възможност да пуснат някоя саркастична стреличка – без лоши чувства обаче. Някои са много активни и всекидневно имат интересни случки за разказване и теми за коментиране, докато други предпочитат личността им да остане на заден план. Внимателно преценяват какво е публикувал човека и в какви отношения са с него, преди да харесат нещо. РакСтискат си лайковетеРаците са доста популярни в социалната мрежа. Обикновено имат стотици, дори хиляди приятели. А после се чудят защо в новините им изобилстват котенца, лебеди на залеза и мъдри мисли от Паулу Коелю, а някакви простаци/-чки им пишат мръсотийки на лични съобщения. Разбира се, цялата тази фенска маса им се отблагодарява с харесвания, коментари и споделяния на почти всяка нова публикация. Раците от своя страна много внимават какво ще харесат – така да се каже, цедят си лайковете. ЛъвРезервирани си падатМалко резервирани си падат, което значи че не се хвърлят да харесват наляво и надясно и не коментират всичко, което им излезе в новините. Въпреки това участват активно в живота на социалната мрежа и когато се налага непременно изказват компетентното си мнение. Поради вроденото си великолепие някои екземпляри не успяват да се сдържат и компулсивно качват свои снимки от скъпи заведения, яхти и луксозни курорти. Известни са с това, че обичат да играят игри във фейсбук. ДеваДенем циници, хейтъри нощемАко очаквате от Девата да бди денонощно над телефона си в очакване някой приятел да публикува нещо ново във фейсбук, жестоко сте се излъгали. Девите са като котките – правят точно каквото си поискат и когато си поискат. Затова, ако трябва да им съобщите нещо, най-добре вдигнете телефона. Статусите им рядко гласят: „Светът е прекрасен!“ или „Здравейте, мили хора!“ Цинизмът им се засилва под въздействито на алкохолните напикти и нощем може да прерасне в откровено хейтърско поведение. ВезниПоведението им е обраноВезните са любознателни хора и обичат да са в течение. Затова предимно четат и наблюдават. Рядко публикуват и почти никога лични неща, освен ако не става дума за важни събития в семейството, като завършване на децата, сватби и др. Стават членове на всякакви групи: от любители на астрофизиката през литературни клубове, страници за Втората световна война, фенгрупа на Риана, Спиндермаан и Необвързани вегани тире уфолози. Поведението им е доста обрано и обикновено се въздържат от коментар. СкорпионПриемат нещата сериозноСкорпионите с охота коментират. Остроумни са и не е чудно, че публикациите им винаги получават отзвук. Понякога се изразяват двусмислено, но рядко са саркастични. Внимавайте какво им пишете, защото те приемат всеки коментар едно към едно и откликват непосредствено. Това означава, че ако се заядете с тях, те може напълно сериозно да се ядосат, да започнат свиреп спор и дори да ви се обидят за вечни времена. Не обичат да споделят какво са яли или каква нова дрешка са си купили. СтрелецНехайни и безхаберниТези и във фейсбук се държат като луд с картечница – пишат каквото им падне, харесват, каквото им се изпречи пред очите, стига да не е съвсем противно на етичните или естетическите им критерии. Публикуват какво ли не – от свои снимки в излагащи ситуации до политически послания. Дотолкова са нехайни, че често харесват собствените си статуси. Ако нещо много ги е впечатлило, може да се очаква да ви изпратят лично съобщение, за да ви поздравят или да коментират. КозирогНаказват с думиКозирогът е човек с мнение и не се колебае да го представи пред широката фейсбук общественост. Дали ще го направи на свежа глава, или ще се изкуши да посегне към клавиатурата в нощните часове, когато е гаврътнал едно-две питиета (няколко пъти), той винаги успява да постави на място провинилите се в неинформираност или неправилност на възгледите. Представителите на този знак обикновено са забавни и доста популярни. Знаят отлично как да дразнят и манипулират. ВодолейОбичат да споделятПочти всеки Водолей малко или много се изживява като информационна агенция. Види ли интересна новина – веднага на стената. Научи ли нещо ново в областта на медицината, астрономията, историята или каквито са му широките интереси – на стената! Красива картинка на кон, пиещ вода от огледално езеро – пак там. Всичко трябва да се знае и да няма скрито-покрито. Приели са присърце задачата да лайкнат всеки статус на приятелите си и се стараят, сякаш животът им зависи от това. РибиКрадци на статусиОт Рибите по-бъбриви във фейсбук няма. Чувството им за хумор е чудесно, обикновено харесват, споделят и коментират толкова много публикации и страници на ден, че близките им подозират, че не ги четат всичките. Но постовете на стената им са остроумни или любопитни. Носи им се славата на крадци на статуси. Имат навика ако видят нещо особено забавно на стената на друг човек, да го запомнят и в по-късен момент да го пуснат като своя мисъл. Подло, нали?", "date": "2017.07.09", "title": " Зодиите във фейсбук"}
{"url": "https://trud.bg/290-%d0%b0%d1%80%d0%b5%d1%81%d1%82%d1%83%d0%b2%d0%b0%d0%bd%d0%b8-%d0%b2-%d1%85%d0%b0%d0%bc%d0%b1%d1%83%d1%80%d0%b3-%d0%bf%d0%be%d0%bb%d0%b8%d1%86%d0%b8%d1%8f%d1%82%d0%b0-%d0%b8%d0%b7%d0%bf%d0%be/", "text": "290 станаха задържаните в трите дни на размирици в Хамбург по време на срещата на върха на Г-20.Ранени са 213 представители на полицията. Няма информация колко протестиращи са пострадали, допълва Франс прес.Въпреки че срещата на върха приключи вчера, за трета поредна нощ в града имаше сблъсъци между демонстранти и полицаи, предаде Франс прес.Протестиращите се събраха в квартала Шанцен, смятан за местен бастион на радиалната левица. Въоръжени с бутилки, те атакуваха и палиха автомобили. Полицията използва водни оръдия и сълзотворен газ, за да разпръсне протестиращите.            По думите на германския министър на външните работи безредиците в Хамбург по време на срещата на Г-20 оказват само негативно влияние на репутацията на Германия пред света. Това мнение той изрази в публикация в германския в. „Билд ам зонтаг“.„Репутацията на Германия в очите на международната общност тежко ще пострада заради събитията в Хамбург“, отбелязва Зигмар Габриел и допълва, че насилието не трябва да остане безнаказано.Габриел казва, че онези, които са предизвикали това насилие, нямат нищо общо с лявата идеология и нейните мотиви, а просто са дошли от цяла Европа в Хамбург, за да извършват насилие. Зигмар Габриел изразява надежда, че ще има сътрудничество между Берлин и неговите международни партньори в борбата с левите радикали.„Необходимо е срочно да се създаде общоевропейска група за разследване на тези престъпления. Демократичните и правови държави трябва да докажат, че са способни да защитят себе си“, допълва той.При размириците в Хамбург в четвъртък срещу петък и петък срещу събота пострадаха над 200 членове на силите на реда и бяха арестувани над 60 екстремисти.Същевременно ДПА съобщава, че за трета нощ е имало прояви на насилие в Хамбург и полицията е използвала водно оръдие, за да разпръсне демонстранти в централния район Шанценфиртел. Подпалени били и улични барикади, издигнати от протестиращите.             АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " 290 арестувани в Хамбург, полицията използва водни оръдия и сълзотворен газ\t\t\t"}
{"url": "https://trud.bg/%d0%bb%d0%b5%d1%85-%d0%b2%d0%b0%d0%bb%d0%b5%d0%bd%d1%81%d0%b0-%d0%b2-%d0%b1%d0%be%d0%bb%d0%bd%d0%b8%d1%86%d0%b0-%d0%b7%d0%b0%d1%80%d0%b0%d0%b4%d0%b8-%d0%bf%d1%80%d0%be%d0%b1%d0%bb%d0%b5%d0%bc%d0%b8/", "text": "Бившият полски президент Лех Валенса е бил хоспитализиран вчера в Гданск заради проблеми със сърцето, съобщи неговият син.Ярослав Валенса информира АП с имейл, че баща му се е почувствал отпаднал.Лех Валенса, който е на 73 години, бе сред присъствалите в четвъртък на речта на президента на САЩ Доналд Тръмп, която той произнесе във Варшава.Валенса остро критикува правителството, заявявайки, че неговата политика застрашава демокрацията и вреди на връзките на Полша с водещи европейски страни.", "date": "2017.07.09", "title": " Лех Валенса в болница заради проблеми със сърцето"}
{"url": "https://trud.bg/%d1%81%d0%b5%d0%bb%d0%be-%d0%b2-%d0%b0%d0%bb%d0%b1%d0%b0%d0%bd%d0%b8%d1%8f-%d0%be%d0%bf%d1%83%d1%81%d1%82%d1%8f-%d0%b7%d0%b0%d1%80%d0%b0%d0%b4%d0%b8-%d0%b1%d1%8a%d0%bb%d0%b3%d0%b0%d1%80%d1%81%d0%ba/", "text": "Заради български паспорти в Албания се изпразва цяло село – Требища, пише  в репортаж, цитира БТВ.България и Албания нямат обща граница. Тирана, в която се заражда закон за малцинствата, не счита българите сред своите признатите общности за разлика от гърците, македонците или сърбо-черногорците. Нито един албански гражданин не се идентифицирал като българин в преброяването през 2011 г.Но българската агенция за чужденците, която помага за получаването на български паспорт, смята, че българските семейства, които са се установили в Албания от пети век и техните потомци са част от нейната диаспора. Няма статистики за колко души става дума, но се предполага, че те може би са около 100 000, отбелязва Франс прес.Европейският парламент както изглежда също е съгласен по този въпрос и през февруари в резолюция той изиска от Тирана допълнителни усилия, в защитата на правата на българското малцинство в Мала Преспа, Голо Бърдо и Гора.Албания е страна на масивна емиграция. На 2,9 милиона жители тя има диаспора, наброяваща 1,2 милиона души. Икономическата ситуация не кара хората да мечтаят, средната заплата е 340 евро, безработицата е засегнала едва трета от младите. Без значение е, че България е най-бедната страна членка на ЕС. Гледана от Требища, тя е входната врата за Германия, Великобритания или за някое друго Елдорадо. Препоръката на ЕП съживи надеждата в Албания и всеки ден най-малко 7-8 души проверяват как може да получат българско гражданство. В периода между 2001 г. и 2016 г. 4470 албански граждани поискаха българско гражданство. Бяха удовлетворени молбите на 2608 души, според София.През декември 2015 г. в Албания бяха арестувани трима души, които срещу суми между 4000 и 10 000 евро правели фалшиви български паспорти.От 1 май 2017 г. София иска документи, доказващи българския произход на един родител или баба или дядо на кандидата.Като членове на ЕС от 10 години, българите могат да работят и пребивават където си поискат в ЕС. Всички ограничения за тях бяха вдигнати през 2014 г.Жители на Требища разказват, че жителите на селото са били 6000, но над 2500 са заминали преди четири или пет години, когато са успели да получат български паспорт. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " Село в Албания опустя заради български паспорти"}
{"url": "https://trud.bg/%d0%bd%d0%b0%d0%b9-%d0%bc%d0%b0%d0%bb%d0%ba%d0%be-15-%d0%b4%d1%83%d1%88%d0%b8-%d1%81%d0%b0-%d0%b7%d0%b0%d0%b3%d0%b8%d0%bd%d0%b0%d0%bb%d0%b8-%d0%bf%d1%80%d0%b8-%d1%82%d0%b5%d0%b6%d0%ba%d0%b8%d1%82/", "text": "Най-малко 15 души са загинали при тежките наводнения и свлачища, причинени от проливните дъждове в Югозападна Япония, съобщиха местни медии, цитирани от ДПА. Предполага се, че над 600 души са откъснати от света.Правителството е изпратило хиляди военни, полицаи и пожарникари да помагат в спасителните операции в засегнатите райони. Рекордните валежи в най-южния голям японски остров причиниха тежки разрушения, много хора бяха евакуирани.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " Най-малко 15 души са загинали при тежките наводнения и свлачища в Япония"}
{"url": "https://trud.bg/%d0%bf%d0%b5%d1%82%d1%80%d0%be-%d0%bf%d0%be%d1%80%d0%be%d1%88%d0%b5%d0%bd%d0%ba%d0%be-%d0%bf%d0%be%d1%81%d1%80%d0%b5%d1%89%d0%b0-%d0%b3%d0%b5%d0%bd%d0%b5%d1%80%d0%b0%d0%bb%d0%bd%d0%b8%d1%8f-%d1%81/", "text": "Генералният секретар на ООН Антониу Гутериш пристига в неделя на посещение в Украйна, предава Укринформ . В Киев португалският политик ще бъде посрещнат от държавния глава Петро Порошенко. Разговорите между двамата ще се състоят в следобедните часове.В украинската столица в неделя ще направи визита и държавният секретар на Съединените американски щати Рекс Тилърсън. Първият дипломат на Вашингтон ще бъде придружаван от Кърт Волкър – бившия посланик на САЩ при НАТО, който бе назначен като специален представител за преговорите за Украйна.В рамките на посещението си в Украйна Тилърсън ще проведе среща с държавният глава на Украйна Петро Порошенко, с когото ще обсъди възможностите за прекратяване на въоръжения конфликт в източната част на страната. Внимание ще бъде обърнато и на продължаването на реформите в Украйна.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " Петро Порошенко посреща генералния секретар на ООН и първия дипломат на Вашингтон"}
{"url": "https://trud.bg/%d0%b7%d0%b0-%d1%80%d0%b5%d0%b9%d1%82%d0%b8%d0%bd%d0%b3%d0%b0-%d0%bd%d0%b0-%d0%b3%d0%b5%d0%bd%d0%b5%d1%80%d0%b0%d0%bb%d0%b8%d1%82%d0%b5%d1%82%d0%b0/", "text": "Каракачанов не крие симпатиите си към възстановяването на Генералния щабНе обичам думата генералитет, но и този жаргон влезе в речника на сериозните политици. Както, впрочем, казармата, която някои искат да връщат, без да се замислят, че говорят за сградите, където се отбива военната служба. Но това е тема за друг коментар. Включително и за неправенето на разлика между постоянен секретар на отбраната и началник на отбраната.Нямам съмнение, че с много добри намерения групата депутати от ГЕРБ внесе в парламента промяна в Закона за отбраната и Въоръжените сили, с която поиска Министерският съвет да разглежда предложенията за удостояване на офицери с висши военни звания, т.е. генерали и адмирали, след изслушването им в Комисията по отбрана към Народното събрание. Същото отношение имам и към онези 94 народни представители, с чийто гласове поправката беше приета на първо четене. В мотивите се посочва, че това изслушване ще издигне авторитета на висшето офицерско звание.Оставям настрани политическите скандали, които нямаше как да не избухнат. Просто промяната дойде в дните, когато войната между институциите не е преминала, а очакваното примирие между президента и премиера продължи по-малко от 24 часа. Въпросът не опира само до вмъкване на Комисията по отбрана в утвърдената процедура по производство във висше военно звание. А най-вече до риска при този, раздиращ се от политически надлъгвания парламент, да се стигне до начало на партизиране на армията и особено на нейния висш команден състав, каквото опасение изрази и президентът. Преобладаващият експертен тон в Комисията по отбрана не бива да води до заблуда, че така е и в пленарната зала. По всичко личи, че тази нагласа изигра лоша шега на управляващите и предложението им се прие само с девет гласа повече. И с общото мнение, че между двете четения ще се наложи сериозно прецизиране на текста, което да докаже най-вече, че са били честни, когато заявяваха от парламентарната трибуна, че поправката не е насочена срещу президента.Факт е, обаче, че депутатите могат да направят много повече неща в полза на авторитета на висшето ни военно командване, в сравнение с очаквания от тях позитивен резултат от едно такова изслушване. Лошото е, че кълвачовщината във военното ни законодателство не си е отишла. От време на време се срещаме нещо и искаме промяна. Общата картинка обаче остава същата.Наистина или на шега министърът на отбраната Красимир Каракачанов не крие симпатиите си към възстановяването на Генералния щаб на Българската армия. Защо висшето военно командване да не си върне автономността? Не само заради това да не бъркат постоянния секретар на отбраната с началника на отбраната. Въпросът е да се намери достатъчно смело политическо ръководство, което да отиде на тази стъпка и в същото време да се откаже от амбициите да командва армията. По принцип основният инструмент, с който политиците контролират Въоръжените сили, е бюджетът. От всички останали желания, ако има такива, прозира недоверие към командирите.Крайно време е депутатите да върнат командващите на трите вида въоръжени сили. След като имат по-високи изисквания към тях, нека да вдигнат ранга им от командир нагоре, а от там ще скочи и рейтингът, което те напълно основателно искат. Така няма да държат потенциалните кандидати за началници на отбраната на генералмайорски звания. И още нещо, да прегледат цялата система за кариерно израстване на българския офицер, така че, когато се налага повишаване в генералско или адмиралско звание, да има много широк избор, за да не се стига до такива странни за една сериозна армия длъжности, като изпълняващ длъжността.Какво могат да направят депутатите, за да сме сигурни, че са честни, когато отричат обвиненията за някаква атака срещу президента? На второто четене на поправката да гласуват, че времето на изслушване в Комисията по отбрана е след като държавният глава издаде съответния указ за повишаване в звание и връчи пагоните. По този начин също ще се сбъднат всички намерения на вносителите, а и самата комисия няма да пада на ниво полковник, без да подценявам тежестта на това звание в армията. Тогава депутатите ще комуникират с командир на бригада, например, а не със заместник или началник-щаб. По-сериозно е.Разбира се, има нещо друго, което всички го разбират, но много трудно се решават да го реализират. В случая рейтингът на генералите и адмиралите, и не само на тях, ще се вдигне чувствително, когато се повиши престижът на военната професия. Докато държавните институции не са на едно мнение да имаме ли силна армия, да влагаме ли средства в превъоръжаването й и в хората, които служат в нея, нито една поправка на закона няма да свърши работа. Президентът Румен Радев: Виждам опит за политизация на армията“Преди повече от четвърт век ние деполитизирахме Българската армия. Виждам опити за връщане към обратния процес. Ако Комисията по отбрана и парламентът като цяло желаят да имат по-голямо влияние и авторитет върху Българската армия, нека го правят с приемане на адекватни закони, които да работят за Въоръжените сили и за военнослужещите, а не със силово привикване и препитване на кандидатите, номинирани за генерали”. Това заяви в отговор на въпрос за предложените промени в Закона за отбраната и въоръжените сили. Той предупреди, че съществува риск реализирането на тези промени да отслаби президентската институция.", "date": "2017.07.09", "title": " За рейтинга на генералитета\t\t\t"}
{"url": "https://trud.bg/%d1%80%d0%b5%d0%bb%d0%b8%d0%b3%d0%b8%d0%be%d0%b7%d0%bd%d0%b8-%d0%bb%d0%b8%d0%b4%d0%b5%d1%80%d0%b8-%d0%bf%d1%80%d0%b5%d0%b4%d0%bf%d1%80%d0%b8%d0%b5%d1%85%d0%b0-%d0%b5%d0%b2%d1%80%d0%be%d0%bf%d0%b5/", "text": "Религиозни лидери предприеха европейска обиколка в памет на жертвите на ислямистки атентати. Десетки религиозни лидери поеха с автобус от „Шан-з-елизе“ в Париж на европейска обиколка. Тяхната цел е да посетят местата, където неотдавна бяха извършени нападения от ислямисти, за да отдадат почит към жертвите и да осъдят проявите на насилие, предаде .Към имами от Франция, Белгия, Великобритания и Тунис се присъединиха представители и на други религиозни общонсти на мястото, където през април бе убит френският полицай Ксавие Жюжел.Религиозните водачи ще спрат в Берлин, където се надяват да се срещнат с германския канцлер Ангела Меркел, в Брюксел и Ница, за да се върнат в Париж на 14 юли, когато ще се отбележи първата година след терористичното нападение в Ница.„Ислямска държава“ пое отговорността за трагедията на крайбрежната алея в Ница, където камион се вряза в празнуващи Деня на превземането на Бастилията. Тогава загинаха 86 души. Пак ИС обяви, че стои зад терористичния акт на коледния пазар в Берлин през декември миналата година, при който бяха убити 12 души.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " Религиозни лидери предприеха европейска обиколка в памет на жертвите на ислямистки атентати"}
{"url": "https://trud.bg/167-%d0%b3%d0%be%d0%b4%d0%b8%d0%bd%d0%b8-%d0%be%d1%82-%d1%80%d0%be%d0%b6%d0%b4%d0%b5%d0%bd%d0%b8%d0%b5%d1%82%d0%be-%d0%bd%d0%b0-%d0%b8%d0%b2%d0%b0%d0%bd-%d0%b2%d0%b0%d0%b7%d0%be%d0%b2/", "text": "Днес се навършват 167 години от рождението на патриарха на българската литература Иван Вазов.Той е роден на 9 юли 1850 г. в Сопот в семейството на заможния сопотски търговец Минчо Вазов.„Борът” е първото му публикувано стихотворение отпечатано през 1870 година в „Периодическо списание”. Макар Събка Вазова – майка му, да подкрепя писателската кариера на сина си, баща му е решен да го направи търговец. Затова и през 1870 година е изпратен в Румъния – при чичо си.Недоволен от решението на баща си една вечер Вазов бяга в Браила и няколко месеца живее в кръчмата на Нено Тодоров сред хъшове. Именно в Браила се запознава и с Христо Ботев. Тогава той създава повестта „Немили-недраги“.През 1871 година се завръща в България и се отдава на образователното дело – учител е в Свиленград, за кратко работи и като преводач. През 1876 година Вазов се установява в Румъния като секретар на Българското централно благотворително общество в Букурещ. Там подготвя първите си стихосбирки – „Пряпорец и гусла“ и „Тъгите на България“. Следват още значими творби, увековечени в стихосбирките „Избавление“ (1878), „Гусла“ (1881), „Италия“ (1884), „Поля и гори“ (1884), „Сливница“ (1885).АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " 167 години от рождението на Иван Вазов"}
{"url": "https://trud.bg/%d0%ba%d0%be%d1%88%d0%bc%d0%b0%d1%80%d0%bd%d0%b0%d1%82%d0%b0-%d0%ba%d1%83%d0%ba%d0%bb%d0%b0-%d1%87%d1%8a%d0%ba%d0%b8-%d1%81%d0%b5-%d0%b7%d0%b0%d0%b2%d1%80%d1%8a%d1%89%d0%b0/", "text": "Тази есен, близо 30 години след своя филмов дебют, обладаната от психопата Чарлс Лий Рей, иконична червенокоса кукла убиец Чъки (озвучена от Брад Дуриф) се завръща за седми път в „Cult of Chucky”., пише operationkino.net Филмът е пряко продължение на „Curse of Chucky“, който успешно възкреси поредицата „Детска игра“ и я върна отново в реалите на хоръра, след кратка забежка в комедията.На режисьорския стол за трети преден път (след „Seed of Chucky” и „Curse of Chucky“) сяда създателят на франчайза (и сценарист на всички филми до момента) Дон Мансини, а продуцент е ветеранът Дейвид Кършнър. В ролите се завръщат доста от титулярите на франчайза, начело с Брад Дуриф като Чъки, Дженифър Тили като Тифани, (убийствената изгора на Чъки от „Bride of Chucky” насам),Алекс Винсент като Анди Баркли, вече порасналият противник на Чъки от оригиналния „Детска игра”, иФиона Дуриф (дъщерята на Брад Дуриф), като Ника Пиърс – една от оцелелите от „Curse of Chucky“.Ето го и сюжета: „Cult of Chucky” се фокусира върху Ника Пиърс (Дуриф), която от четири години е затворена в психиатрична болница за криминално проявени, убедена, че тя, а не Чъки, е убила цялото си семейство. Но когато, за да разнообрази груповите сеанси, нейният лекар представя ново терапевтично „средство” – добре познатата ни „Good Guy” кукла с невинно усмихнато личице – болничното заведение е поразено от поредица зловещи убийства и постепенно Ника започва да допуска мисълта, че въпреки всичко, тя не е луда. Анди Баркли (Винсънт) се опитва да помогне на Ника, но за да я спаси, първо трябва да се пребори с годеницата на Чъки Тифани (Тили), която ще направи всичко, независимо колко извратено и смъртоносно, за да помогне на възлюбената си дяволска кукла.“", "date": "2017.07.09", "title": " Кошмарната  кукла Чъки се завръща"}
{"url": "https://trud.bg/%d0%b6%d0%b5%d1%80%d1%82%d0%b2%d0%b0-%d0%bd%d0%b0-%d0%b4%d0%be%d0%bc%d0%b0%d1%88%d0%bd%d0%be-%d0%bd%d0%b0%d1%81%d0%b8%d0%bb%d0%b8%d0%b5-%d0%b8%d0%bd%d1%81%d1%82%d0%b8%d1%82%d1%83%d1%86%d0%b8%d0%b8/", "text": "Жертва на продължително домашно насилие заяви, че институциите са безпомощни да спрат тормоза, на който е подожена и да защитят нея и децата й, предаде .Клавдия Дали посочи, че е изчерпала всички възможности, а полиция, социални служби, закрила на детето и прокуратура неглижират случая и риска, на който сме изложени. „Изводите бяха, че това са семейни проблеми, а след бракоразводното дело социалните служби представяха доклади, които са написани формално без среща с децата”, коментира Дали.Адвокатът на майката Елена Кръстева добави, че социалните са констатирали, че бащата е агресивен и упражнява насилие спрямо детето и майката, но не са класифицирали децата като такива в риск. Също така пишат и че бащата има добър родителски капацитет, добави тя.Клавдия сподели и за отношенията им. Двамата имат момиченце на 2 годинки, а всеки поотделно има по едно дете от предишна връзка. Клавдия има дъщеря на 7 към момента на срещата им през 2013 година, а Радослав син на 11.Първият сигнал, че нещо не е наред Клавдия получила когато Радослав  поискал двамата да имат общо дете, заявявайки, че децата им от предишните връзка са „некачествени” и „за нищо не стават”.„Забременях и тогава видяхме първият потресващ случай спрямо сина му. Той беше взел играчка от дъщеря ми, което са нормални детски неща. И Радослав го повали на земята и започна да го рита. Той плачеше и молеше да бъде спасен. И моята дъщеря е удрял, налагал й е унизителни наказания. Не й даваше да спи до мен, искаше да спи със сина му в една стая и едно легло, макар да са деца от различен пол и без родствена връзка”, разказва за преживяното Клавдия.Ужасът продължава – по думите й е била пребивана по време на бременността, а Радослав е отсъствал от работа под претекст, че тя има нужда от помощ с децата, за да изчака да й минат нараняванията и да няма възможност да си извади медицинско.Клавдия е била заключена в апартамент в Русе три седмици, отново пребита. Тогава е била на очни занятия в университета, а Радослав е пристигнал да иска да си оттегли молбата за развод. По думите й той й е взел телефона, а докато е спял, тя успяла да си направи няколко снимки на отоците и синините.Клавдия е категорична – съдът цени само експертизи и свидетели. „В България институциите не могат да реагират на домашно насилие, законът е нов, а социалните работници не могат да разпознаят домашното насилие”.Радослав отрече всички обвинения. По телефона той коментира, че нищо от думите й не е истина, а насилието е упражнявано върху него от нейна страна. „Насилие имало упражнявано от нея към мен благодарение на патологичната й ревност. Не знам каква сензация се търси”, заяви той.Той посочи, че Клавдия има проблеми с психиката, минала е през няколко психиатъра и има предписани медикаменти.Радослав обвини бащата на Клавдия в опит за убийство пред полицейски патрул. „Тогава той ме причака пред блока на майка ми. Беше пиян, влезе и започна да дърпа дъщеря ни. Тя се разплака и когато я взех от ръцете му той ни блъсна. Моят приятел, с когото бях, го блъсна и после Радослав го преби”, описа ситуацията Клавдия.Адвокатът й добави, че тъй като тя има заповед, полицаите, извикани на мястото, е трябвало да го арестуват. Но не са го направили, въпреки че при нарушаване на заповед за защита извършителят се задържа и предава на прокуратурата.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " Жертва на домашно насилие: Институциите са безпомощни да спрат тормоза\t\t\t"}
{"url": "https://trud.bg/%d0%bf%d1%80%d0%be%d0%b2%d0%b5%d1%80%d1%8f%d0%b2%d0%b0%d1%82-%d1%81%d0%b8%d0%b3%d0%bd%d0%b0%d0%bb%d0%b8-%d0%b7%d0%b0-%d0%b8%d0%b7%d1%85%d0%b2%d1%8a%d1%80%d0%bb%d0%b5%d0%bd%d0%b8-%d0%be%d1%82-%d0%bc/", "text": "В последната седмица в социалните мрежи отново се появиха снимки на изхвърлени на брега мъртви делфини. И този път основните подозрения паднаха върху рибарите, в чиито мрежи делфините често се оплитат и умират от задушаване. Инспекторите на РИОСВ в Бургас и Варна обаче отчитат спад на смъртността и отхвърлят обвиненията, че рибарите са основната причина за смъртността сред делфините, предаде .В Черно Море има три вида делфини – муткур, афала и обикновен делфин, като и трите вида са защитени от закона, а популацията им се следи от Института по океанология във Варна, от районните риболовни инспекции и от контролните органи на Министерството на околната среда и водите.Миглена Ярмова, главен експерт „Биоразнообразие, защитени зони и ГМО: При проверките до днешна дата се установи, че имаме 39 броя изхвърлени трупове на китоподобни бозайници. Както всяка година най-голям е броя на „муткура“. Това е нормално, тъй като той се храни в крайбрежни води и най-вероятно е да видим изхвърлени трупове на „муткур“. По-малък е броят на обикновения делфин, само два трупа са намерени, и пет броя от вида „афала“.Когато се получи сигнал за изхвърлен мъртъв делфин, инспекторите от РИОСВ взимат тялото му. Те правят оглед и протокол по случая, а поради високата смъртност през последните години годните за изследване мъртви делфини са изпращани за аутопсия и анализ в специализирана лаборатория в Италия.„От аутопсията се установи, че причината за смъртта на двата екземпляра е патология и заболяването е морбили“, заяви Ярмова.Известно е, че делфините са млекопитаещи и дишат с бели дробове. Те са подвластни на болести, които има и при хората, но до сега не е било констатирано заболяване от морбили при тях. Какво ще покажат новите изследвания и ще намери ли отговор въпросът как са се заразили делфините с вируса, предстои да разберем.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " Проверяват сигнали за изхвърлени от морето мъртви делфини"}
{"url": "https://trud.bg/%d0%bf%d0%b0%d0%bc%d0%b5%d1%82%d0%bd%d0%b8%d0%ba-%d0%b7%d0%b0-%d0%b3%d1%80%d0%be%d0%b1%d0%b0-%d0%bd%d0%b0-%d0%bb%d0%b5%d0%b2%d1%81%d0%ba%d0%b8/", "text": "Вестник “Труд” публикува на 15 февруари т. г. материала , посветен на документи за истинското място на гроба на Васил Левски, открити от изследователя Николай Иванов. На 15 юни т. г. отново първи разказахме за сложното геодезично измерване, което установи с точност до сантиметри мястото на гроба на Апостола на свободата.Днес “Труд” за пръв път публикува компютърен ескиз на проекта за скулптурна композиция на Васил Левски от доц. Николай Нинов. Инициативен комитет предлага скулптурата да бъде разположена над мястото на гроба, открито от писателя Николай Иванов на метри от Министерството на земеделието в София.Един от членовете на инициативния комитет и доброволец от фондация “Въздигане”, Ивайло Михайлов разказва още подробности за този проект:“Автор на композицията е скулпторът от Варна доц. Николай Нинов. Ние, инициаторите за нов паметник на Апостола искаме да отбележим мястото, където е положено тялото на Апостола, като място за почит на символа на свободата на България. Целта ни е бъдещите поколения да продължат традицията, да пазят историята и духа на нацията. Да направим паметник, който да спре инерцията ни да се мислим като роби, да се осъзнаем, че сме свободни хора, потомци на велик народ и че всички заедно желаем да имаме и велико бъдеще.”Според фактите, изнесени в книгата “Разкрити документи за гроба и костите на Левски и Бенковски” на Николай Иванов, доказващи мястото, където е положено тялото на Апостола, най-подходящо е паметникът да именно на това място, на ул.”Дамян Груев”, до Министерството на земеделието.“Направихме допитване до авторитета в българската археологична наука проф. Маргарита Ваклинова, относно достоверността на тези твърдения и предоставихме материалите издирени от Николай Иванов. Ваклинова, заедно с нейни колеги заключиха, че приложените факти и документи са солидни доказателства и водят до извода, че вероятно това е мястото на гроба на Васил Левски.”, заявиха от инициативния комитет и добавиха:“Считаме, че след разкопки улицата трябва да се затвори и да стане пешеходна зона. Пречка могат да са засегнати икономическите интереси на хора в този район, но най-важно е позицията на държавата. След като държавата даде над 3,5 млрд. лв. за “грешките” на една банка по същата логика, държавата да обезщети тези, които биха имали загуби от затварянето на това пространство в центъра на София.Проектът за паметник е примерен, а дали ще е точно този или друг, ние не искаме да се налагаме, но ще се включим в набирането на средства за неговото изработване и поставяне. Няма да ангажираме държавата с тези разходи, но силно сме мотивирани да възстановим една историческа истина, замазана и прикривана през изтеклите 144 години. заради имотни строителни и други интереси.Да не знаем истинското място на гроба на Левски е като наказание за българите, като проклятие за целия ни народ, че не уважихме до сега костите на най-великия българин.Ние имаме работен план как да се промени движението по улицата за тези разкопки, а преди дни внесохме документите с предложението ни в Столична община. Нека общинарите ни в навечерието на 180 г. от рождението на Апостола (18 юли 2017 г.)да покажат, че ги интересува сплотеността и бъдещето на народа.”Паметникът на доц. Нинов внушава как Левски се завръща от забравата, идва да ни избави от греха ни към него, идва за да не продължаваме да се самонаказваме с мислите и укорите си за този грях. Той се връща отново при нас с посланието, че сме свободни, че не трябва дребни материални интереси да ни пречат, че трябва да се развиваме духовно и чак тогава ще дойдат благополучието и материалните благини. Само свободният човек може да има правилен избор в живота и да се бори за своето духовно съвършенство.Спънки може да има, но щом човек си постави цел, нищо не може да го спре. Въпросът е дали тази идея ще се осъществи с помощта на управляващите или без нея. Дали ще направят това, за което са избрани – да поведат хората или няма го направят и да покажат, че тях не ги е грижа за народа, а повече ги е грижа за икономическите интереси на определени хора в момента. ВИЗИТКАИвайло Михайлов е икономист по образование, бизнесмен, любител историк, мечтател за възраждане и въздигане на българското национално чувство и съзнание. Той е учредител на фондация “Въздигане”, автор и реализатор на идеята за построяването на паметника на кан Алцек в село Челе ди Булгария в Южна Италия. Радетел и инициатор за построяване на паметник на кан Кубрат в Мала Перешчепина – Украйна. На 11 юли т.г.(идващия вторник), ще бъде направена първа копка на грандиозен комплекс, разположен на 130 дка, край Варна, с възстановки на всички епохи и култури по българските земи, наречен “Исторически парк”, за който в.Труд ще ви информира в близките дни.", "date": "2017.07.09", "title": " Паметник за гроба на Левски\t\t\t"}
{"url": "https://trud.bg/%d0%bf%d1%80%d0%be%d1%84-%d0%b2%d0%b0%d0%bb%d0%b5%d0%bd%d1%82%d0%b8%d0%bd-%d1%81%d1%82%d0%b0%d1%80%d1%87%d0%b5%d0%b2-%d0%bf%d0%b0%d0%bc%d0%b5%d1%82%d0%bd%d0%b8%d0%ba%d1%8a%d1%82-%d0%bf%d1%80%d0%b5/", "text": "Имам мои проучвания до каква степен от това положение на паметника, с колко по-малко средства, той може да бъде реконструиран – ще звучи по същия начин с нов вид, коментира пред  проф. Валентин Старчев, авторът на монумента „1300 години България” пред НДК.Процедурата по демонтирането на монумента вече започна.Старчев сподели, че има предложение, след като паметникът бъде разглобен, само фигурите от него да се аранжират по нов начин някъде в Бояна, около Националния исторически музей.„Това е нелепо решение… Тези композициите са организирани с архитектурата в определен ред, иначе става „някакво” аранжиране, посочи Старчев.По думите му твърденията, че паметникът е опасен, не отговарят на истината.„Имаше едни моменти – на недовършване на някои неща, за които се направиха протоколи. И почти всички се довършиха (…)Има една снимка – няколко плочи от западната част на паметника ги няма. Тази снимка е на свалени плочи, не паднали. Тя е много стара – от 1987 г., когато са били свалени, тъй като през зимата зад тях е попаднала влага. Това не значи, че плочите падат – това е невярно тълкувание”, посочи Старчев.„Има много причини за кампанията за демонтирането (на момнумента – б.ред.). Политическата е една от тях. После дойде проблемът с противопоставянето на този паметник с паметника на Първи и Шести полк…”, каза още Старчев.Той призна, че търси възможности да предотврати действията по демонтирането на паметника и е много разтревожен от тях.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " Проф. Валентин Старчев: Паметникът пред НДК може да се реновира с по-малко средства, вместо да се премахва\t\t\t"}
{"url": "https://trud.bg/%d0%b8%d0%bb%d0%b8%d0%b0%d0%bd%d0%b0-%d1%80%d0%b0%d0%b5%d0%b2%d0%b0-%d0%b8%d0%bc%d0%b0%d0%bc-%d0%bc%d0%bd%d0%be%d0%b3%d0%be-%d0%b2%d1%80%d0%b0%d0%b3%d0%be%d0%b2%d0%b5-%d0%bd%d0%be-%d1%81%d0%b8/", "text": "Внучката ми носи извънземни емоцииСелфитата са прекрасно нещоЛюбимци са ми Роналдо и „Реал“От 8 години не гледам бг-футболТраките са били българиДНК-то и черепът на българите са различни– Илиана, в края на август ще започне Световното първенство по художествена гимнастика. Какви са очакванията ти?– Надеждите ми са, че момичетата ще играят силно и без грешка и ще спечелим медали.– Ще намериш ли време за почивка това лято, предвид и другите турнири, които предстоят?– Аз вече си починах в Гърция за две седмици. Нямам никакъв проблем с това, защото няма да пътувам на Световните купи и планувам почивки през уикендите в България и в чужбина.– Коя е актуалната тема в страната ни, която те вълнува най-силно?– Реформата на Съдебната система, също така и проблемът с циганите, както и проблемите със здравеопазването и образованието. Това са различните сфери, които крещят за промяна. Винаги може да бъде и по-добре, но на фона на това, което се случва в света, не можем непрекъснато да казваме, че в България сме най-зле във всяко отношение. Не мисля, че е така. Аз съм много щастлива от това, че работя с министър като Красен Кралев. Радвам се, че “Герб” спечели, за да може Красен отново да е министър.– А в по-глобален план, какво не те оставя равнодушна? – Това, което се случва в Европа и политиката с тези бежанци. Според мен това е катастрофално за бъдещето на целия континент.– Ти си много активна във фейсбук. Какво мислиш за селфи манията в интернет и за темите, които интересуват младите?– Познавам и много по-активни от мен. Фейсбук е един феномен, защото е една изключително обширна и обективна световна медия и в нея няма цензура. Там всеки има своя собствена медия и на мен много ми помага това, че притежавам страница, която стига до милион и осемстотин хиляди читатели. Помага ми включително и за художествената гимнастика. Този феномен е в огромен ущърб на медиите, защото след всяка лъжлива информация в тях и после хората веднага разбират, че това не е истина. Аз може би съм най-недоверчивият човек и трудно вярвам в това, което чета и виждам, предпочитам сама да стигна до верния извод. А селфитата според мен са прекрасно нещо – така хората комуникират лесно и са актуални, а за по-популярните това е начин да покажат истината, за да не могат някои медии да лъжат за тях.– Отношенията ви с Нешка Робева са на приливи и отливи. В момента на какъв етап са?– На никакъв по-специален етап не са – в служебни отношения сме. Тя си работи в клуба, аз във федерацията и нямаме проблем.– Кои са най-хубавите думи, които си чувала от нея за теб?– Благодаря! Нешка не е толкова актуален човек в момента в моя живот, но винаги можем да си говорим.– Ако беше на мястото на Нешка, как би се справила с гимнастички с толкова силни характери, като вас – “златните момичета”?– Щях да се справя така с всяка една от тях, че с възможностите, които даваше гимнастиката тогава, всяка щеше да е по три-четири пъти световна шампионка и нямаше да се отказва рано от гимнастиката.– Съжаляваш ли, че с Лили Игнатова не успяхте да запазите приятелството си?– Напротив, запазихме отношенията ни, просто с Лили ни се разделиха пътищата. Видяхме се на Световната купа и на Европейското първенство и си говорихме. Тя беше там като треньор на Австрия.– Наричат те Кралица Илиана. Откъде идва това царствено излъчване и увереност у теб? Това печели ли ти врагове?– Аз винаги съм имала много врагове, но никога не съм ги смятала за такива. Харесвам си ги, защото те предизвикват понякога най-силните ми качества и достойнството ми и в този смисъл не мога да ги считам за врагове. Това определение за мен идва от хората, те са решили така. Много съм самоуверена и вярвам в собствените си сили, а моите родители винаги страшно са толерирали тази моя самоувереност. Аз съм човек, който като има някаква мечта, вижда само нея и нищо друго отстрани по пътя, освен ако не се налага да го погледна и отстраня.– Ти имаш огнен темперамент, какво може да те накара да избухнеш?– Много се заблуждавате с това, да, аз съм спонтанна и емоционална, но дълбоко в себе си трудно избухвам и много отдавна не си спомням да ми се е случвало. Пазя си нервите, емоционалното състояние, спокойствието и хармонията, а животът, здравето и визията ми го доказват, да чукам на дърво.– Художествената ни гимнастика вече изживя криза, а дали и футболът ни скоро ще се оправи?– Аз мисля, че такъв няма от страшно много години.– А какво те дразни най-много в родния футбол?– Нещо, което го няма, няма как да ме дразни.– Коя е личността от шоубизнеса, на която симпатизираш?– Ами, за да не се сетя – смятай. Телевизия не гледам, само филми, а Наско си гледа футбол. Аз лично вече не гледам български футбол от повече от осем години, но европейски следя с огромно удоволствие. Любим клуб ми е “Реал Мадрид”.– Меси, или Роналдо предпочиташ?– И двамата – те са гениални футболисти, само че любимец ми е Роналдо.– Ти подари на Наско Сираков биография – “Единакът”, като го изненада за юбилея му. Ако решиш да напишеш своя автобиография, как би я озаглавила?– Никога няма да напиша автобиография.– Как би описала първата среща с Наско Сираков и чувствата, които предизвика в теб?– О, къде ме върна ти? Много силни, изпепеляващи емоции и чувства имаше при нас – от едната крайност до другата, сигурно както е при всички млади и много влюбени, за мен душите на хората са еднакви.– А колко време след първата среща беше първата целувка?– Е, веднага се целунахме, кой ще чака да минават часове и дни! Това са най-красивите мигове за една влюбена жена.– Другата година с Наско ще празнувате 35 години от сватбата. И двамата сте с много силни характери. Сексуалната химия между вас ли е една от рецептите да сте още заедно – както се шегува Наско, че се сдобрявате в спалнята?– В годините много от нещата в отношенията между двама, които са имали толкова силна любов, се променят положително – това е доверието, уважението и още много неща, които се допълват към страстта. Това е цялостният ни начин на живот, помощта ни един към друг, после децата, а сега и внучката.– Какви емоции ви носи внучката?– За мен извънземни, уникални, направо ме е обсебила изцяло.– Да, това си личи и от снимките, които качваш с нея във фейсбук…– Личи ли си! Смее се. Тя и дъщеря ми ми се подиграва за това, но направо изпитвам някаква уникална любов към нея. Неповторимо и уникално усещане, което не може да се сравни с нищо.– А би ли искала тя да стане гимнастичка и как би реагирала, ако прояви интерес към футбола?– Не, ще й покажа залата по гимнастика и ако поиска ще тренира, ако не – няма. Баща й е футболист, дядо й също и тя може да реши да рита топката, изборът е неин. Аз съм само бабата и няма й оказвам влияние, майка й и баща й ще решават, така както ние не се бъркахме в избора на дъщерите ни.– През миналата година ти премина през много трудни моменти покрай златните ни момичета в ансамбъла, както и в личен план. Какво ти помогна да ги преодолееш, много хора биха се отчаяли, или депресирали?– Характерът ми, моята същност и самата аз си помогнах. Дълбоко в себе си винаги съм вярвала, че това което правя – точно така трябва да се направи и времето доказа, че съм била права. Генът ми е такъв, възпитанието също, имам уникални родители и осъзнавам колко важно е било тяхното възпитание за тази сила и характер, които имам. Помагат ми и всички философски книги, които чета от дълги години. Аз съм много верен почитател на анализа и обичам да анализирам нещата, които се случват с мен и с близките ми хора, така достигам до страхотни истини. Хубаво е хората да се научат да гледат през собствените си очи и да не вярват на това, което им се внушава, а сами да стигат до изводите в живота, да имат собствено мнение.– Какво си повтаряш в най-трудните ти моменти?– И това ще мине!– Ти си се срещала с Ванга и Вера Кочовска. Кои са съветите, които си запомнила от тях и най-необикновената случка, на която си била свидетел?– Запомнила съм много неща, но те са твърде твърде лични. Може би най-важното е да ти е добро сърцето, за да си добър и щастлив в живота. Когато бях при Вера с Наско и тя пред нас изкара през устата си енергия, която приличаше на синьо-лилав облак. Беше нещо невероятно. Когато учените в Япония са изследвали тази енергия и са установили, че в нея има елементи, които са напълно необясними за тях и за науката.– Според теб България специално място ли е и каква е причината тук да се раждат толкова хора с необикновени способности?– Аз мисля, че всеки има такива възможности, но не всеки ги уважава и им обръща внимание. ДНК-то, дори черепът на българите е различен, както вече е изследвано. Това, в което вярвам е, че историята на България е унищожавана и изкривявана във вековете, но вече има много хора, които изследват българския род, вече е ясно, че българите са населявали тези места още преди траките. Всъщност траките са и българи.– Продължаваш ли да сънуваш сънища, които се сбъдват?– Непрекъснато сънувам сънища, които след време се сбъдват едно към едно. Преди Световното първенство в Монпелие сънувах, че момичетата от ансамбъла ще станат шампионки, и дори го казах на Ина Ананиева един месец преди това.– Кое е най-силно енергийното място в страната ни, на което си била?– България е много специално и изключително място на земното кълбо – за големината на територията й, тук има безкрайно много мистични и силно енергийни места. Това са Роженският манастир, Рупите, Златолист и Пресвета Стойна, Мадарският конник… У нас наистина има страшно много енергийни места, на които съм била.– А посещавала ли си такива места и в чужбина?– Да, например Порто Елеа в Гърция и блажените води, които стигат до Атон, в които се къпя всяка година. В тези води се зареждам и изчиствам, а тази година даже топнах и малката Илиана там.– Кой е човекът, който те насочва във вярата?– Отец Янко. Той е от църквата в Долни Богоров и обичам, когато идва вкъщи и прави молебен в параклиса ни “Свети Илия”.– Вярваш ли, че молитвите могат да лекуват?– Разбира се, това е тяхното предназначение и като молитви и мантри. Една от мантрите е – Господи, ти си Единният, който може да оправи всичко! Молитвите помагат. Когато имах сериозен здравословен проблем отидох в Рилския манастир, като там отвориха мощите на Свети Иван Рилски и ми пяха молебен за здраве и във времето разбрах, че ми помогна, оздравях наистина.– Любимата ти мисъл?– Това ме е водило от дете – винаги има начин!", "date": "2017.07.09", "title": " Илиана Раева: Имам много врагове, но си ги харесвам"}
{"url": "https://trud.bg/%d0%bc%d0%b0%d0%ba%d0%bc%d0%b0%d1%81%d1%82%d1%8a%d1%80-%d0%bf%d1%83%d1%82%d0%b8%d0%bd-%d0%b8-%d1%82%d1%80%d1%8a%d0%bc%d0%bf-%d0%bf%d0%be%d0%bb%d0%be%d0%b6%d0%b8%d1%85%d0%b0-%d0%bd%d0%b0%d1%87%d0%b0/", "text": "Преговорите между президентите Владимир Путин и Доналд Тръмп, в рамките на срещата на Г 20 в Хамбург, положиха началото на съвместната работа на Русия и САЩ по основни проблеми от международния дневен ред. Изявлението бе направено от съветника на Тръмп по националната сигурност Хърбърт Макмастър пред журналисти, предаде .„Никакви проблеми не бяха решени. Никой не очакваше на тази среща да бъдат решени някакви проблеми. Но тя стана начало на диалога по определен набор от сложни въпроси, над които започваме да работим заедно“, каза Макмастър.Сред въпросите, които са обсъдили двамата президенти, Хърбърт посочи преди всичко регулирането на ситуацията в Сирия и гарантирането на сигурността в киберпространството, необходимо за гарантиране на защитата на избирателната система в САЩ, Европа и други региони.Американският министър на финансите Стивън Мнучин пък заяви, че Путин и Тръмп са постигнали договореност, че ще започне създаването на група за киберпространство, за да работят заедно по киберсигурността.Според „Ню Йорк Таймс“, който се позовава на представител на Белия дом, Тръмп и Путин са спорили на срещата си 40 минути относно предполагаемата руската намеса в американските избори и накрая Тръмп е заявил на руския си колега, че е време да се премине към нещо друго.Бившият лидер на СССР Михаил Горбачов сравни срещата на Владимир Путин с Доналд Тръмп, състояла се в Хамбург в рамките на Г-20, със своята среща с Роналд Рейгън. Това сравнение Горбачов направи в интервю, качено в италианския информационен портал „Глобалист“.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " Макмастър: Путин и Тръмп положиха началото на съвместната работа на Русия и САЩ по основни проблеми"}
{"url": "https://trud.bg/%d0%be%d1%82-%d0%b4%d0%bd%d0%b5%d1%81-%d0%bf%d1%80%d0%b5%d0%bc%d0%b0%d1%85%d0%b2%d0%b0%d1%82-%d0%bf%d1%8a%d1%82%d0%bd%d0%b8%d1%82%d0%b5-%d0%b7%d0%bd%d0%b0%d1%86%d0%b8-%d0%bf%d1%80%d0%b5%d0%b4%d1%83/", "text": "От днес влизат в сила последните промени в Закона за движение по пътищата, които бяха приети от Народното събрание в края на юни. Така от днес се премахват знаците за камери на пътя и шофьорите ще могат да бъдат заснети във всеки момент и да получат електронен фиш за глоба.До промяната се стигна, след като народните представители констатираха, че шофьорите масово намаляват скоростта само в зоната на табелата и след това продължават движението си с превишена скорост. Службите имат право да извършват контрол с автомобили, оборудвани със средства за аудиозапис и видеозаснемане, но контролът трябва да се осъществява само в техния обхват.За 1 месец ще бъде спиран от движение автомобил, чиито собственик го е предоставил на лице, употребило алкохол над 0,5 промила, наркотични вещества или техните аналози. Досега срокът в закона беше до 1 месец.За срок от 6 месеца до 1 година ще бъде прекратявана регистрацията на МСП на собственик без книжка или употребил алкохол над 0,5 промила. Същата е санкцията и ако собственикът на автомобила откаже да му бъде извършена проверка за алкохол или наркотични вещества. Регистрацията на автомобила за срок от 6 до 1 година ще бъде прекратявана и когато собственикът го е предоставил на лице без книжка.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " От днес премахват пътните знаци, предупреждаващи за камери"}
{"url": "https://trud.bg/%d0%b4%d0%b5%d1%82%d1%81%d0%ba%d0%be-%d0%bb%d1%8f%d1%82%d0%be-%d1%81%d1%82%d1%80%d0%b5%d0%bb%d1%87%d0%b0-2017-%d0%be%d1%82%d0%ba%d1%80%d0%b8%d0%b2%d0%b0%d1%82-%d0%b2-%d0%bf%d0%be/", "text": "Със спортни игри и направа на хвърчила в местността Света Петка в Средна гора на 10 юли (понеделник) от 18 часа ще бъде даден стартът на „Детско лято Стрелча 2017”, което ще продължи до 31 август. То се провежда под патронажа на кмета на курортния град Стойно Чачов и в подготовката са взели участие общинската администрация и Местната комисия за борба с противообществените прояви на малолетни и непълнолетни, подпомогнати от Историческия музей и двете местни училища.На 13 юли децата ще опознават флората и фауната около родното си място, а сборният пункт е в двора на средното училище в града. В Младежкия дом на 20 юли от 10 часа пък ще се проведе шахматен турнир, а на 28 юли под формата на интерактивна игра учениците от Стрелча ще бъдат запознати с тракийската култура, от която около града са открити много археологически находки. На 31 юли в двора на училището в общинския център ще се проведат психологически игри на открито, а на 3 август също там ще има състезание под мотото „Бързи, смели, сръчни”.  Последователно на 8, 11, 18 и 24 август малките жители на Стрелча ще играят караоке в хотел „Роза” и ще дискутират по темите „Не на зависимостите”, „Моят домашен любимец” и „В търсене на съкровище”. Закриването на „Детско лято Стрелча 2017” ще е на 31 август от 10 часа в Младежкия дом с изложба от програмата „Лято 2017”.", "date": "2017.07.09", "title": " Детско лято „Стрелча 2017” откриват в понеделник в курорта в полите на Средна гора"}
{"url": "https://trud.bg/%d0%ba%d0%b8%d1%82%d0%b0%d0%b9-%d0%bf%d1%80%d0%b5%d0%ba%d1%80%d0%b0%d1%82%d0%b8-%d0%b2%d1%81%d0%b8%d1%87%d0%ba%d0%b8-%d0%ba%d0%be%d0%bd%d1%82%d0%b0%d0%ba%d1%82%d0%b8-%d0%b8-%d1%81%d1%8a%d1%82%d1%80/", "text": "Ръководителят на центъра по международно сътрудничество към министерството на отбраната на Китай полк. Чжоу Бо заяви, че армията на страната е прекратила всички контакти и сътрудничество с армията на Северна Корея, предаде .„Имахме многобройни контакти и обмен, но това е вече в миналото. Смятам, че това отразява определените изменения в нашите отношения с Китай по добре известни на всекиго причини“, заяви Чжоу Бо. Той увери, че Китай няма намерение да използва военна сила срещу когото и да е .„Когато на Китай се говори за необходимостта от сдържане от употреба на сила, намирам това за смехотворно, защото това не е нещото с което се занимаваме, а и нямаме намерения да предприемаме подобни действия в бъдеще“, подчерта полковникът.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " Китай прекрати всички контакти и сътрудничество с армията на КНДР"}
{"url": "https://trud.bg/%d0%b8%d0%b7%d0%b3%d0%be%d1%80%d1%8f-%d0%ba%d1%80%d0%b0%d0%bd%d1%8a%d1%82-%d0%ba%d0%be%d0%b9%d1%82%d0%be-%d1%82%d1%80%d1%8f%d0%b1%d0%b2%d0%b0-%d0%b4%d0%b0-%d0%b4%d0%b5%d0%bc%d0%be%d0%bd%d1%82%d0%b8/", "text": "Кранът, който трябваше да демонтира паметника „1300 години България” пред НДК, е изгорял тази нощ.Сигналът за пожара е подаден около 3,15 ч, съобщава БТВ.Извършен е оглед на място, но от МВР не се ангажираха с информация за възможните версии.Има информация, че едното от стъклата на кабината е било строшено. По крана обаче изглежда са нанесени сериозни  поражения, които вероятно ще забавят демонтажните работи.", "date": "2017.07.09", "title": " Изгоря кранът, който трябва да демонтира паметника пред НДК"}
{"url": "https://trud.bg/%d0%b3%d0%b5%d1%80%d0%bc%d0%b0%d0%bd%d1%81%d0%ba%d0%b0%d1%82%d0%b0-%d0%b8%d0%bd%d0%b4%d1%83%d1%81%d1%82%d1%80%d0%b8%d1%8f-%d0%bf%d1%80%d0%b5%d0%b4%d1%83%d0%bf%d1%80%d0%b5%d0%b4%d0%b8-%d0%bb%d0%be/", "text": "Германската индустрия отправи предупреждения към Лондон да не разчита на помощ от нейна страна в преговорите за постигане на изгодна сделка за Брекзит – удар, който може да обърка плановете на британското правителство за излизане от структурите на Общността, коментира вестник Министри от кабинета в Лондон многократно заявяваха, че могъщите износители от Германия ще окажат натиск за сключване на сделка, предоставяща на Великобритания значителен достъп до пазарите на Европейския съюз. Въпреки това те все пак подчертаха, че от британското правителство зависи да ограничи икономическия ефект от решението си за изтегляне на страната от единния пазар на Общността.Сега, когато управляващите в Обединеното кралство са изправени пред нов натиск от страна на бизнеса да смекчи плановете си за Брекзит, германските индустриалци също предупреждават, че Великобритания ще трябва да се бори, за да избегне икономически щети от напускането на Блока. Представители на две от най-големите индустриални организации в Германия заявиха за изданието, че основната им грижа по време на „бракоразводния процес“ между Брюксел и Лондон ще бъде защитата на единния пазар за останалите 27 държави от ЕС, дори и това да навреди на търговията с Великобритания.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " Германската индустрия предупреди Лондон да не очаква помощ в преговорите за Брекзит"}
{"url": "https://trud.bg/%d0%b1%d0%b0%d0%bb%d0%b5%d1%80%d0%b8%d0%bd%d0%b8-%d0%b2%d0%b4%d0%b8%d0%b3%d0%bd%d0%b0%d1%85%d0%b0-%d0%b7%d0%b0%d0%b2%d0%b5%d1%81%d0%b0%d1%82%d0%b0-%d0%bd%d0%b0-volvo-xc60/", "text": "Четири изящни балерини повдигнаха покривалото на новото Volvo XC60 по време на официалната премиера на шведския автомобил на българска земя. Запалени почитатели на марката, клиенти, известни личности и представители на медиите се запознаха за първи път модела у нас на стилно тържество в градинката зад Националната библиотека в София. Най-нетърпеливите купувачи вече са поръчали колата, дори без да са я виждали.“Този модел ще замени един истински феномен в историята на Volvo – коментира Атанас Фурнаджиев, управител на вносителя “Мото Пфое”. – Девет години след лансирането си настоящото XC60 продължава да бъде най-популярният продукт в портфолиото на компанията.”Освен с лукс, красив дизайн и високи технологии, новото поколение XC60 излиза и със заявката да бъде най-сигурният автомобил не само на Volvo, но изобщо в своя сегмент. Автоматичната аварийна спирачка е с функции за разпознаване на леки коли, мотоциклети, велосипедисти, пешеходци и животни на пътя. С електронни корекции на курса от волана се предотвратяват сблъсъци, ако автомобилът навлезе в насрещното движение. Volvo XC60 разполага и с функция за полуавтономно движение за кратък период от време.Освен че е натъпкан с най-модерната електроника, автомобилът е луксозно изработен, просторен отвътре и предлага товарен обем 505-1432 л. Купувачите избират между два дизелови двигателя (190 и 235 конски сили) и два бензинови (254 и 320 конски сили). Върховото изпълнение е Plug-In хибрид със системен ресурс 407 конски сили и преход от 45 км само на ток. Всички варианти са оборудвани с 8-степенен автоматик и задвижване 4х4. Опционално се предлага въздушно окачване.", "date": "2017.07.09", "title": " Балерини вдигнаха завесата на Volvo XC60"}
{"url": "https://trud.bg/%d0%b2-%d1%81%d0%b8%d1%80%d0%b8%d1%8f-%d0%b5-%d0%b4%d0%be%d0%b3%d0%be%d0%b2%d0%be%d1%80%d0%b5%d0%bd%d0%be-%d0%bf%d1%80%d0%b5%d0%ba%d1%80%d0%b0%d1%82%d1%8f%d0%b2%d0%b0%d0%bd%d0%b5-%d0%bd%d0%b0-%d0%be/", "text": "Съединените щати, Русия и Йордания договориха прекратяване на огъня в Сирия за днес, в 12 ч. местно време. То ще е в сила за провинциите Дараа, Суейда и Кунейтра в югозападната част на страната, по границата с Йордания, предаде .Такива споразумения, с цел да се подготви процеса за прекратяване на войната, бяха договаряни в миналото, но те не успяха да спрат сраженията за дълго време. Договорката за новото прекратяване на огъня бе резултат от двучасовата среща на руския президент Владимир Путин с американския му колега Доналд Тръмп в Хамбург в петък. В понеделник сирийските страни в конфликта се събират за седми път на преговори в Женева под егидата на ООН.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " В Сирия е договорено прекратяване на огъня за 12 ч. местно време"}
{"url": "https://trud.bg/%d1%84%d0%b8%d1%80%d0%bc%d0%b5%d0%bd-%d0%b0%d0%b2%d1%82%d0%be%d0%b1%d1%83%d1%81-%d1%81%d0%b5-%d0%b7%d0%b0%d0%bf%d0%b0%d0%bb%d0%b8-%d0%b2-%d0%b4%d0%b2%d0%b8%d0%b6%d0%b5%d0%bd%d0%b8%d0%b5-%d0%bd%d0%b0/", "text": "Автобус „Сетра” се е запалил в движение на пътя Пловдив – Асеновград в близост до града под тепетата малко след полунощ в събота срещу неделя, но при инцидента няма пострадали хора. В рейса, който обслужвал едно от предприятията в индустриалната зона край Куклен, и имало само двама пътници и шофьор, които са били евакуирани, преди пламъците да обхванат и унищожат цялата му задна половина, двигателя и електрическата инсталация на автобуса, 20 седалки, задното обзорно стъкло и страничните прозорци.Сигналът за горящия автобус на „Асеновградско шосе” е подаден в 00.38 часа на 9 юли (неделя) и на мястото на инцидента веднага са изпратени два противопожарни екипа, съобки говорителят на Областно управление „Пожарна безопасност и защита на населението” в Пловдив инспектор Цвятко Дешев. Според огнеборците най-вероятната причина за възникналия пожар е късо съединение в двигателя на старата „Сетра”.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " Фирмен автобус се запали в движение на пътя Пловдив-Асеновград"}
{"url": "https://trud.bg/%d1%80%d1%83%d1%88%d0%b2%d0%b5%d1%82-%d0%be%d1%82%d0%b2%d0%b0%d1%80%d1%8f-%d0%bf%d1%8a%d1%82-%d0%b7%d0%b0-%d0%b1%d1%8f%d0%b3%d1%81%d1%82%d0%b2%d0%be-%d0%be%d1%82-%d0%ba%d0%be%d0%bc%d1%83%d0%bd%d0%b8/", "text": "Семейството на д-р Георгиев, дарил $ 1 млн. на гимназията в Лом, платило стотици хиляди, за да замине на ЗападДенонощното наблюдение над семейството обаче обричало на провал всеки опит за тайно минаване на границитеВ най-страшните времена на комунизма у нас – в средата на миналия век, когато само заради дума срещу властта или дори намек за бягство от България, мнозина отивали в затвора или изчезвали безследно, хора, обявени за „врагове на народа”, успявали с подкупи на високопоставени функционери на режима да се измъкнат на Запад. Въпреки сигналите за корупцията, която рушала принципите на новото общество и пробивала здраво пазените граници на социализма, няма сведения за наказани висши служители, помагали за бягствата на „вражески елементи” към капиталистическите държави, разкри вестник „Труд” в архивите на бившата Държавна сигурност (ДС). Чрез пари, дадени на ръка на отговорни комунистически дейци, от опасаната с телени мрежи България след 1944 г. е успял да се измъкне и младият лекар Андрей Георгиев. Той се установил в САЩ, изградил солидна медицинска практика, а в края на живота си завеща 1 млн. долара от богатството си за стипендии на ученици в Лом.През 1946 г. Андрей Георгиев бил 25 годишен мъж, вече завършил медицина и участвал като поручик във Втората световна война. Дипломата и отличните му атестации като медик, както и военната служба за родината обаче не му гарантирали добро бъдеще. Над него като тежък камък висяло досието на „син на кулашко семейство и враг на народа”. Комунистическата власт не можела да прости на младия доктор, че баща му Асен Георгиев бил кмет на северозападната община Медковец по царско време, а семейството имало над 800 дка земя и пари, спечелени от търговия.След 9 септември 1944 г. бащата бил осъден и пратен в затвора, а имотите му – конфискувани. Но това изглежда не било достатъчно наказание за заможната фамилия и местните власти в Ломско постоянно напомняли на партийните ръководители, че Георгиеви са „бивши легионери и фашисти, които не обичат комунизма, говорят лошо за Съветския съюз и са способни на всякакви вражески действия срещу народната власт”. Сигурен, че в България не само не го чака бляскава кариера, но и свободата и животът му са под заплаха, лекарят и родителите му започнали да кроят планове за бягството му от страната. Денонощното наблюдение над семейството обаче обричало на провал всеки опит за тайно минаване на границите.Тогава бащата на доктора – бившият кмет и капитан от царската армия Асен Георгиев, потърсил обходни пътища. Явно добре опознал част от новите управници, които на думи били за свобода и равенство, но на дело обичали парите повече от идеите на партията си, Георгиев-баща решил да плати за свободното бъдеще на сина си. Срещу солидна сума, дадена на комунистически функционер, през 1946 г. д-р Георгиев, макар и „враг на народа” получил разрешение да специализира медицина в Чехословакия и напуснал България напълно законно.Две години по-късно, след завършването на курса, вместо да се завърне в родината си той заминал във Франция, а по-късно се преместил в САЩ. Службите в България веднага го обявили за „невъзвращенец”. „Андрей Георгиев е хитър и подъл враг, успял да заблуди властта и да избяга от родината!”, написали в докладите си офицерите от Държавна сигурност. Те заподозрели медика, че е станал американски шпионин, обявили го за издирване и започнали разследване кой и как е помогнал на отявления „фашист” да напусне България. Но не открили или пък не искали да открият човека, отворил проход за „врага” в телените мрежи на социализма. А в събираните педантично досиета на баща и син Георгиеви имало ясни следи за старателно уреденото бягство.На 26 януари 1953 г. информатор с кодовото име „Стихан” донесъл в Държавна сигурност, „ в поток на ярост против комунистите Асен Георгиев каза – за мен парите нямаха никакво значение… Затова през 1946 г. с удоволствие дадох на ръка 400 000 лева, за да замине големият ми син Дечо (Андрей) за странство. По право майка му ги даде по мое нареждане, защото не го пускаха за Чехия, че е фашист. Парите е дала на човек от Лом, който ги предал на голям човек от Враца, който свърши работата”. По онова време според националната статистика 400 000 лева са около 4 средни годишни заплати в България.Започнал нов живот в Америка, д-р Андрей Георгиев не забравил близките си, рискувалите свободата и живота си заради него. И на свой ред започнал да крои планове как да изведе от България и по-малкия си брат Славян, който след бягството му бил подложен на унижения и гонения. Избрал лекарската професия като Андрей, Славян три пъти бил изключван от Медицинския университет и пратен за наказание в Трудови войски. Когато след много мъки все пак успял да завърши медицина пък го интернирали в село Дългоделци, за да работи в кооперативното стопанство. Убедил се от собствен опит, че парите отварят и най-здраво заключените врати дори и при комунизма, докторът емигрант също като баща си преди решил да плати, за да замине брат му на Запад. Трябвало само да открие подходящия човек. В кодирано писмо до роднини той поискал да издирят българин, близък до комунистическите управници, който живее в Австрия или Чехия, за да му помогне „ с издръжката” в чужбина, а неговите родители пък да помогнат на семейството и по-конкретно на брат му в България.Точно в този си вид планът изглежда не успял, но през октомври 1968 г. д-р Славян Георгиев – вече лекар в София, най-неочаквано получил разрешение да замине на автомобилна екскурзия със собствената си кола до Югославия при това заедно със съпругата и дъщеря си. Благосклонност, каквато по времето на комунизма рядко била оказвана на верни на режима семейства, а заклеймените като „врагове” дори не можели да сънуват. Естествено, преминали веднъж границата на България, тримата повече не се върнали и скоро се озовавали при д-р Андрей Георгиев в САЩ. „Андрей плати 150 000 долара на един от най-висшите комунистически функционери за свободата на брат си!След 1989 г., когато отидох при него, сам ми го разказа”, свидетелства близък роднина на медика-емигрант. Историята понякога си прави горчиви шеги, особено във времената на тежки обществени сблъсъци, когато обикновените хора стават жертви на грандиозни до неосъществимост идеи. В онези революционни години не един и двама от строителите на новия комунистически „безкласов” строй, провъзгласили богатството за проклятие, се оказали по подвластни на парите от политическите си противници, заклеймени като”буржоазни остатъци” и „слуги на капитала”.Натрупал солидно богатство в САЩ с труда и таланта си на лекар, преследваният в комунистическа България и преживял много несгоди д-р Андрей Георгиев използвал финансовите си възможности не за разкош и забавления, а за да помага на хора, изпаднали в нужда. В продължение на над 50 години той създал голяма клиника, подкрепял млади хора да получат образование и да израстнат като личности и специалисти. А в края на живота си отделил 1 милион долара за стипендии на талантливи деца в България. „Андрей искаше не само да помогне за обучението на даровити младежи, а да им покаже, че парите и успехът имат смисъл, само когато се използват за добри дела!”, споделят неговите близки и приятели.", "date": "2017.07.09", "title": " Рушвет отваря път за бягство от комунистическа България\t\t\t"}
{"url": "https://trud.bg/%d1%87%d0%b5%d1%82%d0%b8%d1%80%d0%b8%d0%bc%d0%b0-%d0%b7%d0%b0%d0%b3%d0%b8%d0%bd%d0%b0%d0%bb%d0%b8-%d0%b8-35-%d1%80%d0%b0%d0%bd%d0%b5%d0%bd%d0%b8-%d0%bf%d1%80%d0%b8-%d0%ba%d0%b0%d1%82%d0%b0%d1%81%d1%82/", "text": "Четирима са загинали, а 35 ранени при катастрофи през изминалото денонощие. От МВР съобщават, че на 8 юли са станали общо 23 пътни произшествия.От началото на месеца са станали 149 произшествия с 12 жертви и 221 ранени. А от началото на годината броят на жертвите на пътя е 294, ранени са 3964 души.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " Четирима загинали и 35 ранени при катастрофи само за ден"}
{"url": "https://trud.bg/%d0%b8%d0%bc%d0%b0-%d0%bb%d0%b8-%d1%80%d0%b0%d0%b7%d1%80%d0%b8%d0%b2-%d0%b2-%d0%be%d1%82%d0%bd%d0%be%d1%88%d0%b5%d0%bd%d0%b8%d1%8f%d1%82%d0%b0-%d0%bc%d0%b5%d0%b6%d0%b4%d1%83-%d1%80%d1%83%d0%bc%d0%b5/", "text": "С президента Румен Радев не се чуваме, явно нямаме нужда сега един от друг. Това посочи Стефан Данаилов пред . Той оглави инициативния комитет за кандидатурата на Радев и по думите му е помагал и на други кандидатури, но досега не се е случвало „да се забравим в първите 20 дни”.Не съм суетен да чакам благодарности, той просто е такъв характер, добави актьорът.По думите му на „Позитано” има недоволни, че президентът се е „еманципирал” от левицата.„То е добре да се еманципираш, но докъде. Някои негови ходове не бяха много правилни. С кабинета служебния не беше правилен хода, не всички бяха успешни. Но той има свои съветници”, добави той.Не съм такъв да кажа, че са приключили нещата, нямаме просто сега нужда един от друг, каза Данаилов и добави, че хората искат Радев, но „той колко иска не знам.”Данаилов сподели, че пише книгата си. Сменял е много варианти за начало и работи върху това кое да разкаже и кое да премълчи. „Ако трябва да разтворя всичко в книгата ще има съд”, каза той.Сигурен е в едно – книгата ще започне със споменаване на близките му приятели, които вече са си отишли. „ Моите приятели всички си отидоха. Боян Иванов ще е първото име – най-старият ми приятел, Сашо Бразицов, Божидар Икономов”, каза той.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " Има ли разрив в отношенията между Румен Радев и БСП? Вижте отговора на Стефан Данаилов"}
{"url": "https://trud.bg/%d0%b7%d0%b8%d0%b3%d0%bc%d0%b0%d1%80-%d0%b3%d0%b0%d0%b1%d1%80%d0%b8%d0%b5%d0%bb-%d0%b1%d0%b5%d0%b7%d1%80%d0%b5%d0%b4%d0%b8%d1%86%d0%b8%d1%82%d0%b5-%d0%b2-%d1%85%d0%b0%d0%bc%d0%b1%d1%83%d1%80%d0%b3/", "text": "Германският външен министър Зигмар Габриел иска левите екстремисти, устроили безредици в Хамбург в дните на срещата на високо равнище на Г-20 в града, да бъдат привлечени под отговорност, предаде Deutsche Welle.„Безредиците в Хамбург нанесоха сериозна вреда върху имиджа на Германия в очите на международната общност“, заяви Габриел. Той подчерта, че подобна „оргия на жестокост“ не трябва да остава безнаказана. „Действията на хулиганстващите екстремисти, стекли се в Хамбург от всички краища на Европа нямат нищо общо с лявата идея и напомнят на изстъпления на неонацисти“, посочи той.Габриел призова европейците към сътрудничество в издирването на вандалите. „Демократичната държава трябва да демонстрира възможността си да се отбранява“, смята германският външен министърът.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " Зигмар Габриел: Безредиците в Хамбург навредиха на имиджа на Германия"}
{"url": "https://trud.bg/%d1%89%d0%be-%d0%b5-%d1%81%d0%b5%d0%ba%d1%81-%d0%bd%d0%b0-%d0%bc%d0%b5%d0%b6%d0%b4%d1%83%d0%bd%d0%b0%d1%80%d0%be%d0%b4%d0%bd%d0%be-%d0%bd%d0%b8%d0%b2%d0%be/", "text": "– Докторе, аз съм птица, аз съм птица! – Добре! Полетете малко из чакалнята докато Ви уредя гнездо във болницата.***Слагам се на една мадама, а тя ми вика: – Имам си съпруг… – То и аз имам телевизор вкъщи, ама ходя на кино.***Семеен скандал. Жената: – Ти си непоносим! По-добре да бях се омъжила за дявола! Мъжът: – Нима? А аз мислех, че браковете между роднини са забранени.***– Искаш ли да ти обясня квантовата теория? – Благодаря. По-добре ми обясни кинтовата теория, че нямам кинт в джоба си…***Мария пита доктора как определя дали е нормален пациентът. – Много просто. Необходимо е само да му се зададе въпрос, отговорът на който не предизвиква никакви затруднения у нормалния човек. Известно е, например, че капитан Кук е извършил три околосветски пътешествия. По време на едно от тях той загива. По време на кое пътешествие е станало това? Мария мисли известно време, после нервно казва: – А има ли и други въпроси, защото съм зле с географията?***Мъж и жена са в ресторант. Накрая келнерката носи сметката. Жената почва да се възмущава: – Защо освен яденето и пиенето в сметката има и един чорапогащник? Келнерката: – Не ви харесва, а? Тогава по-добре следете какви ги прави мъжа ви или поне му изрежете ноктите.***Между приятелки: – Имам много хубав глас, но за голямо съжаление нямам никакъв слух. – Знам много добре, че нямаш музикален слух. – Откъде знаеш? – Ако имаше слух, нямаше да твърдиш, че има глас.***Шофьор пътува по магистралата София – Пловдив. По едно време гледа някакъв, облечен целият в жълто, стои и маха на автостоп. Шофьорът спира и стопаджията му казва: – Добър ден! Аз съм „геят в жълто“. Пътувам до Пловдив. Ще ме вземете ли? Шофьорът го взел и продължава по пътя си. След 10-ина километра до пътя се появява друг, целият в червено и маха на автостоп. Шофьорът пак спира а онзи го пита: – Добър ден, аз съм „геят в червено“. До Пловдив съм. Ще ме вземете ли? Взел го човекът, но след още 10-ина километра гледа някакъв в синьо стои до пътя и маха. Спира отегчен до него и казва: – Знам, знам! Ти си „геят в синьо“ и пътуваш до Пловдив. Искаш да те взема…. А другият му отвръща: – Ще ти дам аз един гей в синьо! Документите за проверка….***В съда: – Вие видяхте ли как той бие тъща си? – Да… – Защо не помогнахте? – Ами, той и сам се справяше добре с нея!***В един офис дамите започват люта кавга. Настава невъобразим шум. Шефът им се мъчи да ги успокои: -Тихо, моля ви, тихо! Кавгата продължава. Шефът: -Уважаеми дами, поне говорете подред. Нека да започне най-старата! В офиса настава гробна тишина….***– Господине, тази кола ваша ли е? – Отчасти, господин полицай. – Какво искате да кажете? – Ами, когато колата е в изправност я ползва съпругата ми, когато има дискотека – дъщеря ми, а когато има мач – синът ми. – А вие кога я ползвате? – Когато е за ремонт и когато трябва да се измие.***– Що е секс на международно ниво? Разговор между Ангела Меркел и Путин: – Бавно свалям международните санкции от теб… – Охо… рублата започва да расте…***Детска площадка в кварталната градинка. Петгодишната Марийка дотичва до майка си и й казва възбудено: – Мамо, имам си вече съпруг! – Браво, Марийке, – подсмихва се майка й – и кой е той? – Иванчо, дето досега си играхме на пясъка. – И по какво разбра, че Иванчо ти е съпруг? …- Ами преди малко ми каза: „Събирай си боклуците и отивай при майка ти“!***Нощ. Чука се на вратата. Тревожен женски глас: – Кой е? – Поручик Ржевски, мадам! – Пак ли ще говорите мръсотии и ще ми се натискате? – Разбира се! – Почакайте, търся ключа…***Преглед при сексолог. – Докторе, помогни ми. Когато правя любов с жена ми в ушите ми се появява някакво свистене. – Любовница имаш ли? – Имам. Когато правя любов с нея, чувам същото свистене в ушите. – Извинявай, ама ти на колко си години – поинтересувал се докторът? – На 72. – Ама на тая възраст ти какво искаш да чуваш в ушите си? Аплодисменти ли?***Изследователски кораб втори месец стои безцелно в морето. От скука екипажът започва да пие. Капитанът решава да изкорени вредния навик: – От утре водката да се хвърли зад борда! Надвисва гробна тишина, а от задната редица някой се обажда: – Отдавна трябваше! Вбесеният екипаж тутакси изригва: – На вас, водолазите, кой ви е давал думата!?!", "date": "2017.07.09", "title": " Що е секс на международно ниво?"}
{"url": "https://trud.bg/%d1%81%d0%b1%d0%bb%d1%8a%d1%81%d1%8a%d1%86%d0%b8-%d0%bf%d0%be-%d0%b2%d1%80%d0%b5%d0%bc%d0%b5-%d0%bd%d0%b0-%d1%88%d0%b5%d1%81%d1%82%d0%b2%d0%b8%d0%b5-%d0%bd%d0%b0-%d1%80%d0%b0%d1%81%d0%b8%d1%81%d1%82/", "text": "Сблъсъци избухнаха по време на шествие на расистката организация „Ку Клукс Клан“ в американския щат Вирджиния, предаде БНТ.Стотици членове на клана излязоха на протест срещу премахването на статуя на бивш робовладелец. В същото време техни противници се събраха на контрапротест.Привържениците на „Ку Клукс Клан“ бяха посрещнати с викове „срам“ и „расисти, върнете се по домовете си“.Засиленото полицейско присъствие не успя да попречи на двата протеста да се засекат и напрежението да се покачи до опасно висока точка. Според скорошно изследване, крайнодесните движения са във възход след избирането на Доналд Тръмп за президент на Съединените щати. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " Сблъсъци по време на шествие на расистката организация „Ку Клукс Клан“ във Вирджиния"}
{"url": "https://trud.bg/%d0%bf%d1%80%d0%b5%d0%b7%d0%b8%d0%b4%d0%b5%d0%bd%d1%82%d1%8a%d1%82-%d0%bd%d0%b0-%d1%84%d0%b8%d0%bb%d0%b8%d0%bf%d0%b8%d0%bd%d0%b8%d1%82%d0%b5-%d0%b7%d0%b0%d1%8f%d0%b2%d0%b8-%d1%87%d0%b5-%d0%b5-%d0%b3/", "text": "Президентът на Филипините Родриго Дутерте заяви, че би изял жив ислямистите, тероризиращи южната част на страната, предаде „Ще ви изям черния дроб, ако искате. Дайте ми сол и оцет и ще го изям пред очите ви“, заяви Дутерте в обръщение към ислямистката групировка „Абу Саяф“. „Ще ви изям. Не подбирам. Ще изям и това, което не може да се преглътне“, добави той.Дутерте е известен със своите агресивни и скандални изказвания. Веднъж той нарече бившия американски президент Барак Обама „кучи син“ и също така окуражава безработните филипинци да убиват на място наркотрафикантите. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " Президентът на Филипините заяви, че е готов да изяде черния дроб на ислямистите „леко подправен със сол и оцет“"}
{"url": "https://trud.bg/40-%d0%b3%d0%be%d0%b4%d0%b8%d1%88%d0%bd%d0%b0-%d0%b6%d0%b5%d0%bd%d0%b0-%d0%be%d1%82-%d1%81%d0%be%d1%84%d0%b8%d1%8f-%d0%bf%d0%be%d1%87%d0%b8%d0%bd%d0%b0-%d0%b2-%d0%b1%d0%be%d0%bb%d0%bd%d0%b8%d1%86/", "text": "40-годишна жена от София е починала в болницата в Ловеч, а други седем души са настанени там с различни наранявания, но без опасност за живота, след тежка катастрофа, станала снощи на пътя между ловешките села Александрово и Чавдарци, предаде .Челно са се сблъскали два леки автомобила, като пострадалите са общо 11, сред тях и деветгодишно дете, което  е с по-леки наранявания.  АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " 40-годишна жена от София почина в болницата в Ловеч след челен сблъсък между два автомобила\t\t\t"}
{"url": "https://trud.bg/%d0%bd%d0%b0%d1%88-%d0%bf%d0%be%d0%bf-%d0%b1%d0%bb%d0%b0%d0%b3%d0%be%d1%81%d0%bb%d0%b0%d0%b2%d1%8f-%d1%80%d1%83%d1%81%d0%ba%d0%b0%d1%82%d0%b0-%d0%b0%d1%80%d0%bc%d0%b8%d1%8f/", "text": "Висшият военен е брат на императора на Русия Александър ВториПразничен камбанен звън оглася от дни горнооряховското село Поликраище по случай 140 години от освобождението. Сред най-развълнуваните от тържествата местни жители е известният физик проф. Георги Георгиев, който е от инициаторите на честването. Предвидено е да бъде отслужен молебен и заупокойна панихида за загиналите воини в църквата „Света великомъченица Марина“ от енорийския свещеник отец Анатоли. След това ще бъдат поднесени венци и цветя на признателност на гробовете на руските военни лекари Братя Громови и медицинската сестра Мизеницкая, които са в църковния двор. Известните български физици проф. Георги Георгиев , сестра му Марияна Георгиева и тяхната майка Трифонка Попниколова са потомци на славен свещенически род, чиито представители са свързани с национално-освободителните борби в България през XIX век и вземат дейно участие по време на Руско- турската война. Прапрадядото на Георгиев поп Георги Полуганов е имал привилегията да посрещне в селото и да благослови лично главнокомандващия на Действащата руска армия на Балканския полуостров княз Николай Николоевич и част от генералите от Главната квартира.Проф. Георгиев от години се вълнува живо от онези паметни събития през 1877 – 1878 г. Ученият издирва в продължение на десет години и съхранява грижливо документи и фотографии от онова време. Той се връща преди близо век и половина назад и припомня, че прапрадядо му е водил хилядно шествие при посрещането на руските войски на 6 юли /б.а. 24 юни по стар стил/, когато е освободено селището. Тогава поп Георги е отслужил благодарствен молебен за освободителите.„Хиляди българи от цялата околност са посрещнали на 7 юли втората руска военна част в Поликраище. На 11 юли прапрадядо ми успява лично да посрещне в селото главнокомандващия на руската императорска армия княз Николай Николаевич, брат на император Александър Втори. Заедно със свещеник Христо Попиванов двамата повеждат голямо шествие от около 800 – 1000 души, пременени в празнични облекла, с цветя и погачи, с баници и кошници с подаръци. Свещениците са с най-новите си църковни одежди, епитрахили, с кръстове и кандилници, а след тях вървят църковните хоругви”, разказва още проф. Георгиев.По думите му, особено вълнуващи са били събитията в местността „Борушките могили“, на около 2 км северно от моста над река Росица, днес – на главен път Велико Търново- Русе . Там на 6 юли преди 140 години свещеник Георги Полуганов приветства най-старшия офицер, а след това и останалите офицери, както и войниците с „Добре дошли“ и произнася прочувствено слово за освободителите. В съслужение със свещеник Христо Попиванов, поп Георги Полуганов изпълнява тържествен благодарствен молебен за руските воини. В края на молебена поп Георги провъзгласява многолетие за царя Освободител, за наследника на престола, за Главнокомандващия действащата армия, за руските генерали и офицери, и за цялото руско войнство, след което ги поръсва със светена вода.Според праправнука на поп Георги – проф. Георгиев, такъв ритуал и такова посрещане не е правено в никое друго селище в региона. На следващия ден – 7 юли 1877 г., жителите на Поликраище и хиляди българи от околността посрещат втората руска военна част. Според спомените на първия кмет на Горна Оряховица след Освобождението – Радко Радославов, на 11 юли поп Георги Полуганов посреща главнокомандващия на Действащата руска армия великия княз Николай Николаевич и състава на Главната квартира. Паметното събитие отново се състои в местността „Борушките могили“.„Главнокомандващият е пристигнал в Поликраище от село Иванча в каляска, теглена от два коня. Заедно с него пътува началник- щаба ген. Непокойчицки, съпровождани от Панайот Хитов. Свещеникът приветства високите гости и отслужва благодарствен молебен. Докато трае службата, великият княз, съпровождащите го генерали и офицери палят свещи и се молят за успешния изход от войната. Особено вълнуващо е, когато поп Георги Полуганов поръсва със светена вода Николай Николаевич и руските генерали от Главната квартира и ги благославя. Това е била най-голямата лична изява на моя прапрадядо, на най-високо ниво – да благослови брата на руския император! Княз Николай Николаевич пък му подарява специално изработен поднос за спомен”, реди развълнуван именитият физик проф. Георгиев.Той допълва, че в спомените на Панайот Хитов – „Как станах хайдутин“ са описани сцени от посрещането в Поликраище. Малко известен факт е, че през горещите юлиски дни в селището пристигат военни кореспонденти от Испания. Това са Хосе Луис Пелесиер и Сатурнино Хименес, които се явяват и хронисти на освобождението на Поликраище. Репортажи са публикувани в испанското списание “La Ilustracion Espanola y Americana”/ “Испанска и американска илюстрация”/ в Мадрид през 1877 г. Поликраище се слави по онова време с будни българи, като повечето мъже участват като опълченци в Освободителната война.Проф. Георгиев изтъква, че в продължение на десетилетие е издирвал имената на опълченците. Сред тях са Трифон Атанасов Нейков, който на 20 април 1877 г. постъпва в Трета дружина, 4 рота и е произведен в ефрейтор. Убит в боя при Стара Загора на 19 юли на същата година. Представен е посмъртно за награждаване със Знака за отличие на Военния орден “Свети Георги” IV степен. Друг храбър опълченец от селото е Андрей (Ангел) Маринов Маринчев – Комитата, роден през 1853 г. и починал в Ердованлии (дн. Орловец), 1924. През април 1877 г. Комитата е записан в Почетния пеши конвой на Главнокомандващия, а на 3 май същата година е зачислен в четвърта дружина, 1-ва рота. Заедно с ротата си е преведен за кадър на сформиращите се дружини от Втора серия. През юли Маринчев е зачислен в 10-та дружина, 1-ва рота. На 7 август е произведен в ефрейтор. Награден със Знака за отличие на Военния орден “Свети Георги” IV степен, за преминаването през Балкана и сражението при Шипка – Шейново на 27-28 декември 1877 г. След Освобождението се заселва в Ердованлии. За опълченеца Иван Цвятков Пендов /1838 г. – 2 февруари 1904/, също са запазени сведения за участието му във войната. На 1 май 1877 г. зачислен в 4.та дружина, 2-ра рота, преномерирана по-късно в Първа рота като редник. Награден със Знака за отличие на Военния орден “Свети Георги”, четвърта степен, No. 4188 за боевете на Шипка от 9 до 20 август 1877 г. Уволнен е на 9 юни 1878 г. На 2 март 1887 г. Иван Пендов е награден с паметен светлобронзов медал, учреден на 19 юли 1880 г. от Негово Височество княз Александър I Батенберг за участието му в боевете при Стара Загора, Шипка и Шейново през 1877 г.„Имената на още смели опълченци се пазят в народната памет на селото и са изписани на паметника в центъра на Поликраище. Ролята на църквата по време на тези събития е голяма. С нейна помощ непрекъснато са приемани и изхранвани войници по време на цялата война. В Поликраище са квартирували около 1000 руски войници. През юли 1877 година пък е разкрита и военна болница. От 18 януари до 20 април 1878 г. стотици ранени руски войници са лекувани в лазарета в Поликраище от тиф. Епидемията избухнала в болниците в Търново. Общо 2300 руски войници са изведени от Търново и приети за лечение в околните селища”, съобщава още проф. Георгиев.В църковния двор са погребани руските военни лекари братя Громови и милосърдната сестра Мизерницкая. Въпреки опитите на проф. Георгиев да намери повече информация за тях – от Генералното консулство на Руската Федерация в Русе и в Московския държавен университет, досега не е открил никаква информация за руските медици, чиито останки са положени до храма.", "date": "2017.07.09", "title": " Наш поп благославя руската армия\t\t\t"}
{"url": "https://trud.bg/%d0%bf%d1%80%d0%b5%d1%81%d1%82%d1%8a%d0%bf%d0%bb%d0%b5%d0%bd%d0%b8%d1%8f%d1%82%d0%b0-%d0%bd%d0%b0-%d1%80%d0%b0%d1%81%d0%b8%d1%81%d1%82%d0%ba%d0%b0-%d0%b8-%d1%80%d0%b5%d0%bb%d0%b8%d0%b3%d0%b8%d0%be/", "text": "Във Великобритания престъпленията на расистка и религиозна основа са достигнали безпрецедентно високо равнище след референдума за Брекзит, показва ново проучване. Малцинствата в страната се чувстват по-уязвими от всякога, предаде .В основата на данни от полицията, получени в съответствие със закона за свободата на информацията, вестник „Индипендънт“ пише, че този вид престъпления са се увеличили с 23 процента в годината след референдума за Брекзит. Общо за този период са регистрирани около 50 000 престъпления на расистка и религиозна основа. Най-висок е ръстът на тези престъпления в уелското графство Гуент и графство Кент в южна Англия. Интересен факт е, че единствено в лондонското Сити няма увеличение на престъпността. Сред регистрираните инциденти има случай на заляти с киселина мъж и жена мюсюлмани, нападение на улицата срещу двама поляци, при което един от тях е бил убит, както и влачене по тротоара на мюсюлманка в нейния хиджаб.Представители на малцинства във Великобритания призоваха властите да вземат адекватни мерки за обуздаване на насажданата омраза на расистка и религиозна основа. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " Престъпленията на расистка и религиозна основа са достигнали безпрецедентно високо ниво във Великобритания"}
{"url": "https://trud.bg/%d0%b4%d0%b5%d0%bd-%d0%bd%d0%b0-%d0%bb%d1%8e%d0%b1%d0%be%d0%b2%d1%82%d0%b0-%d0%b8-%d1%81%d0%b5%d0%bc%d0%b5%d0%b9%d1%81%d1%82%d0%b2%d0%be%d1%82%d0%be-%d0%bf%d1%80%d0%b0%d0%b7%d0%bd%d1%83%d0%b2%d0%b0/", "text": "Денят на семейството, любовта и верността празнуваха в Санаторно-оздравителния комплекс „Камчия”, на който бяха отличени 21 семейства от смесени българо-руски бракове с над четвърт век съвместен живот.Красивото събитие, което се отбелязва на 8 юли, е организирано от представителството на Россътрудничество за България и за втора поредна година се провежда в Санаторно-оздравителния комплекс „Камчия“. Празникът е учреден през 2008 г. в Деня на Светите князе Петър и Феврония – като „Всерусийски ден на съпружеската любов и семейното щастие”. Организационният комитет е оглавен от съпругата на президента на Русия Дмитрий Медведев – Светлана, на която принадлежи и идеята маргаритката да е символ на празника, а Федералният организационен комитет учреди медал „За любов и вярност”, с която се награждават „образцови” семейства: многодетни, „златни”, „диамантени”,  припомниха от пресцентъра на СОК „Камчия”„Щастлив съм да бъда със сънародниците си на този сериозен, важен ден“, каза  извънредният и пълномощен посланик  Анатолий Макаров, който изрази надежда, че скоро празникът на семейството, любовта и верността ще бъде отбелязван и в Европейския съюз. Изпълнителният директор Станка Шопова приветства присъстващите и разказа, че «Камчия» е символ на българо-руското семейство, символ на обичта между двете страни.Сред най-интересните семейни истории е тази на семейство Димитрови, които са заедно вече 58 години. Българинът Костадин и рускинята Нина се срещат в Русия. В резултат на любовта им се раждат две деца, дъщеря им Виктория е едно от златните момичета в ансамбъла, подготвян от Нешка Робева. Димитрови се радват на двукратната световна и европейска титла на дъщеря си и на внучета.Светлана и Димитър Кирови, едно от най-уважаваните семейства в Петрич, само преди дни са отпразнували 31 години от съвместния им живот. Запознали се в Московския държавен университет по физкултура, където тя – отличната студентка, получава поръчение от ръководството да помогне на българина да се подготви за изпити. А той се влюбва в нея.", "date": "2017.07.09", "title": " Ден на любовта и семейството празнуваха в СОК „Камчия”"}
{"url": "https://trud.bg/%d0%bc%d0%b0%d0%bb%d0%ba%d0%b8%d1%8f%d1%82-%d1%87%d0%b0%d1%80%d0%be%d0%b2%d0%bd%d0%b8%d0%ba-%d0%bf%d0%b5%d1%87%d0%b5%d0%bb%d0%b8-%d1%81%d0%b8%d0%bc%d0%bf%d0%b0%d1%82%d0%b8%d0%b8-%d0%be%d1%82-%d0%bf/", "text": "Моторите са с мощност до 150 к.с.Веднага усещам, че всички ме зяпат. Мъже и жени, млади и стари, дори деца се заглеждат по чаровния сладур (не по мен), който носи името на Адам Опел. Може да изглежда странно, че най-малкият автомобил във фирмената гама е кръстен на най-голямата фигура в над 150-годишната история на компанията и неин основател. Симпатичният Opel Adam обаче бързо печели човека зад волана, независимо от кой пол е той. Някак естествено изглежда, че когато говорим за Адам, няма как да не споменем Ева. Съвсем нормално е малка, пъргава, лесна за управление и кокетна кола като тази да завладее повече дамски сърца. Но и мъжете трудно остават безразлични пред ефектния външен вид, качествената изработка и модерните технологии в този автомобил.Едно от най-силните качества на Adam е ярката индивидуалност. Хората се заглеждат по него, защото е различен. Особено когато е персонализиран по вкуса на собственика. Точно такъв е случаят със зелено-белия чаровник, който виждате на снимките. Каросерията е боядисана в ярко зелен цвят с екзотичното име Neo Marangu Green. От долната линия на прозорците нагоре автомобилът е бял. Покривът създава плаващ ефект, сякаш е отделен от корпуса с черна лайстна и остъклението. Бели са и външните огледала, голямата лайстна на радиаторната решетка и 16-инчовите алуминиеви джанти. Колоритността се засилва от външните декорации Stars and Stripes във формата на черна звезда.Много впечатляващ е и интериорът, в който се съчетават черният и белият цвят. В долната си част таблото е бяло, също както воланът, панелите на вратите и дръжката на ръчната спирачка. Фрагменти от звезда украсяват таблото, вратите и полукожената тапицерия на седалките. Обзавеждането наистина е много шик и кара пътниците да се чувстват специални и неповторими. Точно това е целта на огромните възможности за персонализация, които Opel предлага. Чрез различни пакети собственикът сам моделира колата си според личните си предпочитания и може да я превърне в единствена, без аналог сред останалите екземпляри от същия модел. На Adam му отива да бъде накипрен по този начин, защото неговата среда е градът, където хората оглеждат и преценяват всичко най-вече по външния вид. И в това отношение малкият Opel печели симпатиите.Обикновено ефектното и ефективното се съчетават трудно, което важи и за автомобилите. За размерите си Adam е удобен за използване в населените места за не повече от двама възрастни. Предните седалки са комфортни и пространството е напълно достатъчно. Отзад обаче е тясно и там добре се чувстват само деца, които искрено се прехласват по нестандартните декорации и цветовите комбинации. С дължина под 3,70 м и междуосно разстояние 2,31 м това е типичен градски лайфстайл модел, идеален за двама души и максимум едно дете. Системата IsoFix на втория ред позволява солидното закрепване на детски столчета. Багажникът също не е голям с вместимост 170 л до кората, но при сгънати задни седалки товарният капацитет се увеличава до 663 л. Субкомпактните габарити обаче помагат на Adam да се промъква чевръсто в задръстванията и тесните градски улици, както и да паркира на “една носна кърпичка” място. В тази връзка опционалният асистент за автоматично паркиране с преден и заден парктроник облекчава водача максимално. Както и удобният волан, който става още “по-лек” за въртене при превключване в градски режим.В зависимост от моторизацията и оборудването автомобилът тежи между 1080 и 1180 кг и не създава затруднения на силовия тракт. Opel предлага бензинови мотори с 3 и 4 цилиндъра, с обем от 1000 до 1400 куб. см, с атмосферно и с турбо пълнене и с мощност от 70 до 150 конски сили. Като алтернатива на традиционната механична трансмисия с 5 или 6 предавки за двигателя 1,4 Twinsport Ecotec с ресурс 87 конски сили е налична и автоматизирана трансмисия с 5 предавки. Тя функционира в ръчен и в автоматичен режим, тоест водачът може да избере дали да превключва предавките от скоростния лост или да остави техниката да върши тази задача. Много потребители предпочитат удобството от автоматичната смяна на скоростите в града, когато пъпленето по улиците се извършва в досадния цикъл тръгване-спиране. Друга хубава черта на Adam е модерната инфо-развлекателна система с навигация, която се управлява от голям цветен сензорен екран и разполага с много функции, включително за свързване със смартфон, пренос на данни и ползване на интернет.Автоматичен контрол на светлините Електроника от висока класа начело със системата OnStarВ Opel Adam работят много електронни системи от най-модерно поколение. Пакетът Sight and Light включва автоматичен контрол на фаровете с детектор за тунели, сензор за дъжд и накланящо се вътрешно огледало.Само в автомобилите на Opel функционира системата OnStar за постоянна връзка с колцентър и персонален асистент. При натискане на бутон в купето водачът по всяко време може да влезе в телефонна връзка с експерт на Opel и да получи съдействие по всякакви въпроси – от спешна помощ, през технически консултации, дистанционно търсене и задаване на адреси в навигацията, диагностика, проверка на определени функции, намиране на места за паркиране, правене на хотелски резервации. В случай на кражба системата OnStar помага за бързото проследяване и откриване на автомобила. Ако водачът претърпи пътен инцидент или премине покрай такъв, може да сигнализира спасителните екипи чрез OnStar и те да реагират светкавично, тъй като получават точните координати на мястото.", "date": "2017.07.09", "title": " Малкият чаровник печели симпатии от пръв поглед\t\t\t"}
{"url": "https://trud.bg/%d1%80%d0%b0%d0%b1%d0%be%d1%82%d0%bd%d0%b8%d1%86%d0%b8-%d0%be%d1%82-%d1%84%d0%b0%d0%bb%d0%b8%d1%80%d0%b0%d0%bb%d0%b0%d1%82%d0%b0-%d0%b2%d0%b5%d1%80%d0%b8%d0%b3%d0%b0-%d0%bf%d0%b8%d0%ba%d0%b0%d0%b4/", "text": "Работничката от фалиралата верига супермаркети „Пикадили“ Веселина Иванова изпрати от името на колегите си благодарствено писмо до институциите за съпричастността и отзивчивостта по казуса, съобщиха от МТСП за „Труд“.Преди две седмици друга работничка – Тихомира Райчева от Варна,  по темата на премиера Бойко Борисов.В петък прокуратурата  на случая. ДоМинистъра на Труда и Социалната политика г-н Бисер Петков;Омбудсман на Република България г-жа Мая Манолова;Президентската институция;Главна Инспекция по Труда;Национален Осигурителен Институт;Национална Агенция за Приходите;БЛАГОДАРСТВЕНО ПИСМОУважаеми дами и господа,Неотдавна бе осъществена среща с представители на инициативния комитет на служителите от „Селект Трейд“ и упоменатите по-горе институции.С настоящето писмо бих искала от мое име и от името на колегите, с които присъствахме на срещата, да изразя огромната си благодарност и признателност за отзивчивостта и съпричастността към нашия казус.Ние неведнъж сме си сътрудничили с Вас и ни е ясно, че всички постигнати резултати са благодарение на вашата решителна намеса и компетентност.Искрено се надяваме, че и в бъдеще ще можем да разчитаме на вашето съдействие и ефективно сътрудничество.Пожелаваме Ви градивна,добра и успешна работа.С Уважение:Веселина Иванова", "date": "2017.07.09", "title": " Работници от фалиралата верига „Пикадили“ благодарят на институциите за съпричастността"}
{"url": "https://trud.bg/%d0%bf%d1%80%d0%b5%d0%bc%d0%b8%d0%b5%d1%80%d1%8a%d1%82-%d0%be%d1%82%d0%ba%d1%80%d0%b8-%d0%be%d0%b1%d0%bd%d0%be%d0%b2%d0%b5%d0%bd%d0%b8%d1%8f-%d0%bf%d1%80%d0%b8%d0%bc%d0%be%d1%80%d1%81%d0%ba%d0%b8/", "text": "Министър-председателят Бойко Борисов присъства на официалното откриване на обновения със средства от Оперативна програма „Региони в растеж“ 2014 – 2020 г. Приморски парк в Бургас.  По-късно премиерът се отправи към улица „Крайезерна“ в града, за да направят оглед на ремонта й, който също е финансиран със средства от ОПРР.„Приключва ремонтът на ул. „Крайезерна“ в Бургас. Движението ще бъде пуснато вторник вечерта“, написа във Фейсбук мин.-председателят Борисов. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " Премиерът откри обновения Приморски парк в Бургас (ВИДЕО)\t\t\t"}
{"url": "https://trud.bg/%d0%bf%d0%be%d0%b4%d0%bf%d0%b0%d0%bb%d0%b5%d0%bd%d0%b8%d1%8f%d1%82-%d0%ba%d1%80%d0%b0%d0%bd-%d0%be%d1%82-%d0%bf%d0%b0%d0%bc%d0%b5%d1%82%d0%bd%d0%b8%d0%ba%d0%b0-%d0%bf%d1%80%d0%b5%d0%b4-%d0%bd%d0%b4/", "text": "Рано тази сутрин е бил 150-тонния кран, който премахва елементите от паметника „1300 г. България“. Затова демонтажът на конструкцията ще бъде спрян временно, предаде .Рано тази сутрин около 3 часа е започнал пожарът. Той е бил бързо овладян. Няма пострадали. Щетите по самия кран са големи. От общинската фирма, която го е наела предполагат, че те са на стойност около 1 млн.- евро. Цялостните щети тепърва ще бъдат оценявани от застрахователната компанияОт фирмата предполагат, че кранът на практика е напълно неизползваем, в следствие на което ще бъде изтеглен от тук. По време на пожара от съоръжението са изтекли хидравлични масла и гориво, но те в последствие са били измити.Ивайло Иванов, експерт от общинска фирма „Софинвест“: Този кран трябва да бъде отстранен от площадката. За целта трябва друг кран да дойде, да го преместим и да се продължи демонтажът на паметника.Това ще се случи в срок около една седмица. Няма информация дали пожарът е бил умишлен. От полицията работят по всички версии.Пред паметника имаше протести против демонтажа му.От общинската фирма, която е наела крана, съобщават, че той е работил в Хитрино след трагедията.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " Подпаленият кран от паметника пред НДК помагал в Хитрино след трагедията\t\t\t"}
{"url": "https://trud.bg/%d1%84%d0%b5%d1%81%d1%82%d0%b8%d0%b2%d0%b0%d0%bb%d1%8a%d1%82-%d1%81%d1%86%d0%b5%d0%bd%d0%b0-%d0%bd%d0%b0-%d0%b2%d0%b5%d0%ba%d0%be%d0%b2%d0%b5%d1%82%d0%b5-%d1%81%d1%82%d0%b0%d1%80/", "text": "Второто сезонно издание на летния оперен фестивал „Сцена на вековете” на историческия хълм Царевец във Велико Търново започна в събота вечерта. Впечатляващото начало бе дело на трупата на Държавна опера – Бургас. Под открито небе на сцената сред останките от Двореца на търновските царе, изпълнителите зарадваха многобройната публика с кантатата „Кармина Бурана” на Карл Орф и балета „Болеро” по музика на Морис Равел. Хиляда почитатели на театралното изкуство бурно аплодираха гастролиращите на сцената в Царския дворец над 100 артисти, солисти, оркестър, хор и балет.Стиховете от средновековни поети от 13 век, послужили за основа на кантатата „Кармина Бурана”, бяха изпълнени от трима солисти  – Мария Цветкова, Георги Султанов и Валери Турманов. Главните роли в балета „Болеро” бяха примабалерината на бургаската опера Галина Калчева и Милен Петров. Фестивалът бе открит от заместник-кмета на Велико Търново Ганчо Карабаджаков, заместник-министъра на културата Амелия Гешева и директора на бургаската опера Александър Текелиев. Ганчо Карабаджаков приветства организаторите, артистите и гостите и ги поздрави от името на кмета на старопрестолния град Даниел Панов.„Фестивалът „Сцена на вековете” съчетава по неповторим начин преклонението ни пред славната българска история и уважението ни към хората, които създават съвременното оперно и сценично изкуство. В продължение на два месеца най-добрите български артисти ще радват многобройната публика от страната и чужбина с прочути класически оперни заглавия, съвременни мюзикъли и неповторими балети”, каза Ганчо Карабаджаков.„Днес на Царевец се срещат миналото и бъдещето. Тук се случва един от най-значимите фестивали не само в културния календар на Велико Търново, а в културния календар на България. Той става възможен благодарение на ежедневните усилия, труда, емоциите, таланта, които носят изпълнителите от всички държавни оперни театри в страната. Длъжни сме да благодарим на кмета Даниел Панов и на хората, които стоят зад идеята този фестивал да се случи, защото всяка местна или държавна власт, която инвестира в култура, инвестира в бъдеще”, бяха думите на заместник-министърът на културата Амелия Гешева.„Сцена на вековете” продължава на 14 юли с операта „Лучия ди Ламермур”, а постановката е дело на Държавна опера – Стара Загора. Два дена по-късно, отново на Царевец, почиталите на сценичното изкуство ще могат да се насладят на съпътстващото събитие „Балетна гала”. Под открито небе варненският Театрално-музикалнен продуцентски център ще представи компилация от най-известните балетни шедьоври. Атрактивна игра за публиката, свързана със „Сцена на вековете”, протича в социалната мрежа Фейсбук. Преди всяка постановка ще бъде задаван въпрос, свързан с предстоящото оперно или балетно заглавие. Победителят ще бъде теглен чрез жребий, а наградите са по два билета за съответната постановка. Играта “Отговори, сподели, спечели!” е достъпна на страницата Фестивал „Сцена на Вековете” – Велико Търново.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " Фестивалът „Сцена на вековете” стартира с „Кармина Бурана” и „Болеро” на сцената под звездите на Царевец"}
{"url": "https://trud.bg/%d0%b8%d1%82%d0%b0%d0%bb%d0%b8%d0%b0%d0%bd%d1%81%d0%ba%d0%b8%d1%8f%d1%82-%d1%85%d1%83%d0%b4%d0%be%d0%b6%d0%bd%d0%b8%d0%ba-%d0%b0%d0%bb%d0%b5%d1%81%d0%b0%d0%bd%d0%b4%d1%80%d0%be-%d0%ba%d0%b8%d0%b0/", "text": "Градска художествена галерия стана домакин на италианско изкуство. Картини- рисунки на Алесандо Киарапа бяха подредени в залите на благоевградската галерия и бяха представени пред обществеността в Благоевград. Специален гост на изложбата  бе  Н.Пр.  Антонио  Таркуинио,  Почетен Консул на Република Италия. Той благодари за вниманието и подкрепата при реализирането на изложбата на кмета на Община Благоевград д-р Атанас Камбитов и директора на ГХГ Иван Милушев.Творбите, представени в изложбата  са обединени под названието „Кожа“ и „Божествена комедия“. Творецът избира кожа, защото това е най-голямото сетиво на човека, няколкократно надвишаващо неговия ръст. Водеща идея за произведенията му са визуализация на социалните послания извлечени сензитивно и с автоанализ. Това са картини на естетическа емоция, психологически въздействащи с драматизма на разкритото тайнство на сюжета, с експресивната динамика на линиите,които понякога са оставени да трептят самотни в пространството.Изкуството на Алесандро съчетава най-характерните черти на италианския неореализъм – драматизъм с величието на хуманистичния идеал, изследването на реалността и субективното ú отражение в съзнанието на твореца.Изложбата ще остане подредена до средата на месец юли в залите на Градска художествена галерия.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " Италианският художник Алесандро Киарапа подреди оригинална изложба в  Градска художествена галерия- Благоевград"}
{"url": "https://trud.bg/%d0%b2%d0%b0%d1%80%d0%bd%d0%b0-%d1%89%d0%b5-%d0%b5-%d0%b4%d0%be%d0%bc%d0%b0%d0%ba%d0%b8%d0%bd-%d0%bd%d0%b0-%d1%84%d0%be%d1%80%d1%83%d0%bc-%d0%bd%d0%b0-%d0%b5%d0%b2%d1%80%d0%be%d0%bf%d0%b5%d0%b9%d1%81/", "text": "МГЕРБ ще домакинства форум на най-старата и най-голямата младежка организация в Европа – Европейските студенти демократи. Събитието ще се проведе от 25 до 30 юли във Варна и ще събере над 120 представители от около 30 държави. Това обяви председателят на младежката организация на ПП ГЕРБ Георг Георгиев пред членове на областната структура на партията във Варна.Летният университет на Европейските студенти демократи е най-голямото мероприятие, което провежда съсловната организация на ЕНП. За нас е чест, че тази година форумът ще се проведе с активното съдействие на МГЕРБ, обясни още Георг Георгиев. Заедно с представителите на НИС – депутатът Галя Василева и общинският съветник от ОбС – Сливен Христо Котов, той пристигна за областно събрание на МГЕРБ – Варна.За да поздрави младежите, на срещата присъства и областният координатор на ПП ГЕРБ-Варна Иван Портних, кмет на морската столица. Георг Георгиев изтъкна, че във вътрешноорганизационно отношение МГЕРБ поддържа високо ниво и непрекъснато се разширява, за разлика от младежките структури на другите партии, които са чисто формални. Посочена бе подкрепата на ръководството на партията, което дава път на младите хора и ги насърчава да генерират ефективни политики за развитието на страната ни.", "date": "2017.07.09", "title": " Варна ще е  домакин на форум на Европейските студенти демократи"}
{"url": "https://trud.bg/%d0%bc%d0%bb%d0%b0%d0%b4%d0%b8%d1%82%d0%b5-%d1%81%d0%be%d1%86%d0%b8%d0%b0%d0%bb%d0%b8%d1%81%d1%82%d0%b8-%d0%b2-%d1%82%d1%8a%d1%80%d0%bd%d0%be%d0%b2%d0%be-%d1%81%d0%b5-%d0%b2%d0%ba%d0%bb%d1%8e%d1%87/", "text": "Младежкото обединение на БСП – Велико Търново се включи в кампанията „Паметните места на България“. Те почистиха и облагородиха „Поборнически паметник“ в квартал „Варуша“. Той  е издигнат през 1910 г. в памет на обесените борци за Освобождението на България от турско робство. В основата му личат имената от четата на Филип Тотю, заловени през 1867 г. в битката при село Върбовка. На друга плоча са имената на обесените поборници от 1876 г.Интересен факт е, че осъдените на смърт са докарвани на тогавашното бунище над квартал „Варуша“, но под заплахата да не „вампирясат“ на всички е позволявано да бъде извършено опело и да бъдат погребани. Години по-късно признателните поколения издигат „Поборнически паметник“.„Кампанията е чудесна, защото ни позволява от една страна да изчистим паметници свързани с нашата история, а от друга страна да си припомним за славните времена и саможертвата на нашите предци, които са дали живота си, за да можем днес да живеем свободно“, заяви заместник-председателят на МО и ОбС на БСП Красин Каракоцев.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " Младите социалисти в Търново се включиха в кампанията „Паметните места на България“"}
{"url": "https://trud.bg/36-%d0%b3%d0%be%d0%b4%d0%b8%d1%88%d0%b5%d0%bd-%d0%bc%d1%8a%d0%b6-%d0%b7%d0%b0%d0%b3%d0%b8%d0%bd%d0%b0-%d0%bd%d0%b0-%d0%bf%d1%8a%d1%82%d1%8f-%d1%81%d0%bb%d0%b5%d0%b4-%d1%83%d0%b4%d0%b0%d1%80-%d0%b2/", "text": "36-годишен мъж е загинал при тежък пътен инцидент, станал минути след полунощ. Той е шофирал автомобила си – „Опел Тигра“, по бул. „Св. Патриарх Евтимий“ в Стара Загора, в посока юг, по платно с реверсивно движение. Това съобщиха от пресцентъра на МВР.По първоначални данни, поради несъобразена скорост водачът внезапно изгубил контрол над автомобила, който се е завъртял странично, напуснал платното за движение и се е ударил с лявата си странична част в електрически стълб. От удара мъжът е загинал на място. По случая е образувано досъдебно производство, работата по изясняването на всички обстоятелства около тежкия пътен инцидент продължава. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " 36-годишен мъж загина на пътя след удар в електрически стълб в Стара Загора"}
{"url": "https://trud.bg/%d0%b2%d0%b8%d0%b6%d1%82%d0%b5-%d0%ba%d0%b0%d0%ba-%d0%b3%d0%be%d1%80%d1%8f-%d0%ba%d1%80%d0%b0%d0%bd%d1%8a%d1%82-%d0%be%d1%82-%d0%bf%d0%b0%d0%bc%d0%b5%d1%82%d0%bd%d0%b8%d0%ba%d0%b0-%d0%bf%d1%80%d0%b5/", "text": "Кранът, който трябваше да демонтира паметника „1300 години България” край НДК,  тази нощ. Охранителите на обекта не са забелязали някой да прониква край машината, но подозират, че става дума за умишлено деяние, предаде .Според обяснението им някой най-вероятно е хвърлил коктейл „Молотов” по крана.Машината струва над 1 млн. евро и е една от тези,  дерайлиралите цистерни край Хитрино.„В един момент просто лумна пламък. Не се появи постепенно – както когато нещо се е самозапалило от късо съединение, от хвърлен фас. Това лумна изведнъж – което означава наличие на запалителна течност”, смята очевидецът на инцидента Александър Папукчиев.„Пожарникарите ще кажат каква е била тя, но имаше запалителна течност”, убеден е свидетелят.Видео с горящия кран може да видите .  АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " Вижте как горя кранът от паметника пред НДК (ВИДЕО)"}
{"url": "https://trud.bg/%d0%ba%d0%b0%d0%bd%d0%b0%d0%b4%d0%b0-%d0%be%d0%b1%d1%8f%d0%b2%d0%b8-%d0%b8%d0%b7%d0%b2%d1%8a%d0%bd%d1%80%d0%b5%d0%b4%d0%bd%d0%be-%d0%bf%d0%be%d0%bb%d0%be%d0%b6%d0%b5%d0%bd%d0%b8%d0%b5-%d0%b7%d0%b0/", "text": "Провинция Британска Колумбия в Канада обяви извънредно положение заради бушуващите там близо 200 горски пожара, предаде .Около 7000 души са евакуирани. Горските служби съобщиха, че високите температури и силният вятър допълнително раздухват огъня, който вече е обхванал стотици километри от територията на провинцията. Засега няма информация за жертви или ранени и властите призоваха хората да вземат всички предпазни мерки.Десетки пожари бушуват и в американския щат Калифорния.В района на Сиера Невада, северно от Сакраменто, пламъците изпепелиха 10 къщи и погълнаха 800 хектара, главно гори. Над 3000 хектара горят и в района на Санта Барбара. Температурите в щата достигнаха 130-годишен рекорд. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " Канада обяви извънредно положение заради 200 горски пожара"}
{"url": "https://trud.bg/%d0%b3%d1%8a%d0%b1%d0%b8%d1%87%d0%bd%d0%be-%d0%b7%d0%b0%d0%b1%d0%be%d0%bb%d1%8f%d0%b2%d0%b0%d0%bd%d0%b5-%d0%bf%d0%be%d1%80%d0%b0%d0%b7%d1%8f%d0%b2%d0%b0-%d0%b1%d0%be%d1%80%d0%be%d0%b2%d0%b8%d1%82/", "text": "Опасно гъбично заболяване продължава да унищожава боровите гори в Родопите на територията на Пазарджишка област, алармираха летуващи и собственици на вили в планинските части на региона. Засегнати са основно единични и групови насаждения от бял и черен бор, които се срещат предимно над 800 метра надморска височина.Цели пасажи от гората над курорта Цигов чарк край язовир „Батак”, Равногор, Атолука, Юндола, язовирите „Широка поляна” и „Доспат”, курортни зони и селища на територията на общините Батак, Велинград, Ракитово и Сърница са засегнати от микроорганизмите. Единственото спасение е санитарна сеч, за да не се разпространи на здравите дървета, тъй като опасната гъба не може да бъде унищожена с абсолютно никакви от познатите у нас химически препарати, съобщиха лесовъдите.Съхненето на иглолистни култури със средна възраст 40-50 години, създадени в райони с надморска височина до 700-800 метра, е обхванало над 2000 дка държавни, общински и частни гори и има ясно изразен патологичен характер, като интензивността на процеса е различна. Става въпрос за така наречената „Сфаеропсис сапинеа”, която е изолирана у нас за първи път преди 25 години в Родопите от специалисти на БАН. За съжаление тя няма естествени врагове, които да спомогнат за унищожаването й, признават експертите. Според тях признаци за загиване на боровите дървета в Родопите се наблюдават от няколко години, но специално тази година, има съчетаване на различни фактори, благоприятстващи развитието на гъбата.", "date": "2017.07.09", "title": " Гъбично заболяване поразява боровите дървета в Родопите край Цигов чарк и Велинград"}
{"url": "https://trud.bg/%d0%bd%d0%b0%d0%b4-250-%d1%83%d1%87%d0%b0%d1%81%d1%82%d0%bd%d0%b8%d1%86%d0%b8-%d0%be%d1%82-5-%d0%b4%d1%8a%d1%80%d0%b6%d0%b0%d0%b2%d0%b8-%d0%b8%d0%b4%d0%b2%d0%b0%d1%82-%d0%b2-%d0%bf%d0%b0%d0%bd%d0%b0/", "text": "Над 250 души от 5 държави са заявили участие в четвъртото издание на международния младежки танцов фестивал „Пъстър свят”, който започва на 16 юли (неделя) в Панагюрище. Своите танци в конкурсната програма ще представят състави и групи от Еквадор, Индия, Словакия и Украйна, а честта на страната домакин ще бранят изпълнители от Пазарджик, Казанлък, Благоевград, Сопот, Септември и село Попинци (Община Панагюрище).Целите на „Пъстър свят” са обвързани с идеята фестивалът да развива културния обмен между народите и етносите, да популяризира българския фолклор в страната и чужбина, да представя специфичните танци на народите и да запазва многообразието на световното културно наследство, да поощрява творческите способности на личностите и общностите, да представя пред жителите и гостите на Панагюрище културата и националните танци на различните групи, етноси и народи, да запознае гостите от чужбина с богатото културно наследство на града в полите на Средна гора, както и да стимулира младите творци за създаване на авторски произведения. За няколко дни през втората половина на юли Панагюрище ще стане център за среща на далечни и непознати култури, на младостта и таланта, на приятелството и любовта към танца благодарение на финансовата подкрепа на общината и водещите фирми в региона.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " Над 250 участници от 5 държави идват в Панагюрище за фестивала „Пъстър свят”"}
{"url": "https://trud.bg/%d0%bf%d1%80%d0%b5%d0%bc%d0%b8%d0%b5%d1%80%d1%8a%d1%82-%d0%be%d1%82%d0%ba%d1%80%d0%b8-%d0%bd%d0%be%d0%b2%d0%b8%d1%8f-%d1%84%d0%be%d0%bd%d1%82%d0%b0%d0%bd-%d0%bd%d0%b0-%d0%b1%d1%83%d1%80%d0%b3%d0%b0/", "text": "Премиерът Бойко Борисов  новия фонтан на Бургас. В 12 часа и 18 минути водните струи се извисиха пред погледите на стотици събрани да присъстват на тържеството хора. Някои бяха дошли директно от плажа в горещия юлски ден.Премиерът пристигна в историческото ядро на морската градина, което е напълно реновирано. То е било държавна собственост, но със съдействието на Бойко Борисов е прехвърлено на общината, която го стопанисва. След реновирането, старата морска градина е възстановена до най- малкия детайл. На входа и ще има същата палма, която е стояла там преди години. Спазена ще бъде дори височината и до сантиметър. Това е любимо място за разходки на жителите на града, каза кметът Димитър Николов. Той обясни, че са реновирани 120 декара площ. Всичко е направено така, както е изглеждало преди 100 години, а за целта са използвани снимки от архивите на бургаски семейства.На събитието присъства и министърът на регионалното развитие Николай Нанков. С такова качество като в Бургас трудно на други места бихме могли да открием и да отчетем изпълнени проекти. Ще се наслаждавате на един уникално реновиран парк, каза министърът.„Вече не си спомням нещо да си искал и да не сме го направили“, шеговито се обърна към кмета премиерът Борисов и натисна копчето, за да пусне новия фонтан. Честито на бургазлии, дори и същата палма се намери, каза още премиерът След това той се отправи към улица „Крайезерна“, която се разширява и ремонтира, за да се разтовари трафикът към Южното Черноморие и да не се образуват тапи на пътя към Созопол, Лозенец, Царево и останалите ни курорти.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " Премиерът откри новия фонтан на Бургас"}
{"url": "https://trud.bg/%d1%87%d0%be%d0%b2%d0%b5%d0%ba%d1%8a%d1%82-%d0%bf%d0%b0%d1%8f%d0%ba-%d1%87%d0%b0%d0%ba%d0%b0-%d0%bf%d0%bb%d1%8f%d1%87%d0%ba%d0%b0-%d0%b2-%d0%ba%d0%b8%d0%bd%d0%b0%d1%82%d0%b0/", "text": "В салоните в страната и по света тръгва един от най-големите филми на лятото – “Спайдър-мен: Завръщане у дома”. Това поредната инкарнация на Човека паяк и опит за възраждане на поредицата.С този проект от „Сони“ ще се опитат да очароват и омагьосат феновете на комикси и блокбастъри с още един филм за супергерой в цветно трико и специални сили.След първите кадри, представящи Спайди и любимия му Ню Йорк, феновете бяха леко разделени. Едните виждат пресъздаването на образа на Спайдър-мен (изигран от Том Холанд) максимално близко до този от оригиналните комикси, а другите виждат същата история, която вече предъвквахме в пет поредни филма, пакетирана в калъпа на Marvel. Феновете вече знаят, че някои детайли от историята на Питър Паркър (за някои задължителни, за други излишно повторение) са доста по-добре преплетени с новите елементи каквото е явяването на Тони Старк като бащина фигура и ментор на Питър. Динамиката между тях изглежда интересна и с голям потенциал от драматургична гледна точка. Има оплаквания от клишираността на основния злодей Лешояда, изигран от големия Майкъл Кийтън, който направи велика роля в меташедьовъра „Бърдмен”.Чисто тонално и откъм екшън някои фенове са доволни от това, което виждат, както и от Том Холанд, който изглежда адекватен и като Спайдър-мен, и като Питър Паркър. Феновете продължават да стискат палци, че на режисьора Джон Уотс ще му се получат нещата по-добре, отколкото на Марк Уеб, но като цяло не очакват „Спайдър-мен: Завръщане у дома” да успее да се отличи като един от по-оригиналните и интересни филми от вселената на Marvel.Режисьор на „Спайдър-мен: Завръщане у дома” (Spider-Man: Homecoming) е Джон Уотс (Cop Car). В ролите са: Том Холанд, Майкъл Кийтън, Мариса Томей, Гуинет Полтроу, Мартин Стар, Логан Маршал-Грийн и др.", "date": "2017.07.09", "title": " Човекът паяк чака плячка в кината\t\t\t"}
{"url": "https://trud.bg/%d1%82%d0%b0%d0%bd%d1%86%d1%8c%d0%be%d1%80%d0%b8-%d0%be%d1%82-3-%d0%ba%d0%be%d0%bd%d1%82%d0%b8%d0%bd%d0%b5%d0%bd%d1%82%d0%b0-%d0%b8%d0%b4%d0%b2%d0%b0%d1%82-%d0%bd%d0%b0-%d1%84%d0%b5%d1%81%d1%82%d0%b8/", "text": "Танцьори от 6 държави от 3 континента ще вземат участие в третия международен етнокултурен фестивал „Културата на бъдещето и бъдещето на културата”, който ще се проведе на 3 и 4 август (четвъртък и петък) в град Пещера.Началото на фестивала ще бъде дадено на 3 август от 18.30 часа с дефиле на всички участници от Железния град през централните улици „Трети март”, „Михаил Такев” и „Димитър Горов” до площад „България”, където кметът на община Пещера Николай Зайчев ще открие официално събитието. От 19 часа на сцената на градския площад концерт ще изнесат фолклорни състави от Испания, Чили и Косова, а на следващия ден на същото място ще се вихрят екзотични танцьори, пристигнали от Бразилия, Армения и Йордания.", "date": "2017.07.09", "title": " Танцьори от 3 континента идват на фестивал в Пещера"}
{"url": "https://trud.bg/%d0%bc%d0%bb%d0%b0%d0%b4%d0%b5%d0%b6-%d0%be%d1%82-%d0%b1%d1%8f%d0%bb%d0%b0-%d0%b2-%d0%ba%d0%be%d0%bc%d0%b0-%d1%81%d0%bb%d0%b5%d0%b4-%d0%bf%d0%be%d0%b1%d0%be%d0%b9-%d0%be%d1%82-%d1%86%d0%b8%d0%b3%d0%b0/", "text": "18-годишен младеж от русенския град Бяла е в кома след .Инцидентът станал в събота в ранните часове. 18-годишният Александър се е прибирал с приятели от дискотека, когато са били пресрещнати от група от 12 роми, съобщава . Единият от тях поискал цигара, но тъй като момчето нямало в себе си, отказало да даде. Последвал скандал, който прераснал в побой.Единият от ромите ударил Александър в главата с бутилка от уиски, при което младежът паднал на земята окървавен. Ромите се разбягали, а компанията извикала помощ.Младежът е откаран с линейка в болницата в Русе, където е настанен в интензивното отделение в кома, с опасност за живота. От болницата в Русе съобщиха, че момчето продължава да е неконтактно, с много тежка черепно-мозъчна травма и множество кръвоизливи в мозъка.Полицията е задържала 32-годишния ром, нанесъл удара с бутилка. Той е имал криминални прояви като непълнолетен. Започнало е досъдебно производство по чл. 129 от Наказателния кодекс – за нанасяне на средна телесна повреда.Заради инцидента жителите на Бяла готвят мирен протест тази вечер. Протестът се организира в социалните мрежи и ще започне в 18 часа в центъра на града.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " Младеж от Бяла в кома след побой от цигани заради една цигара\t\t\t"}
{"url": "https://trud.bg/%d0%b1%d0%be%d1%80%d0%b8%d1%81%d0%be%d0%b2-%d0%be%d0%b1%d0%b5%d1%89%d0%b0-%d1%87%d0%b5%d1%82%d0%b8%d1%80%d0%b8%d0%bb%d0%b5%d0%bd%d1%82%d0%be%d0%b2-%d0%bf%d1%8a%d1%82-%d0%b4%d0%be-%d1%81%d0%bb%d1%8a/", "text": "Обещавам догодина четирилентовият път до Слънчев бряг да бъде готов. Пари, организация, 24 часова работа – всичко има, проблемът е само един. Само една фирма обжалва и ако тази седмица кметът се справи и падне обжалването, догодина по това време ви обещавам пътя. Това каза в Бургас премиерът Бойко Борисов.Той посети Южния обход на Бургас- улица „Крайезерна“, по която ще се извежда трафикът от София на юг. Отсечката вече е четирилентова и ще бъде пусната във вторник, каза Борисов и коментира, че очаква общината бързо да прехвърли пътя на държавата, така ще могат да бъдат изградени по-добри съоръжения за връзка с главния път.Залата се строи /новата зала „Арена Бургас“ б.а./ вече се работи на пълни обороти така че за 2018-та година  ще е готова за провеждането на Европейско първенство в Бургас, добави министър председателят.Кметът на Бургас Димитър Николов каза, че в момента се подготвя пускането на кръговото движение на входа на Бургас от София, а последният етап на Южния обход е цялостната реконструкция на надлеза „Владимир Павлов“.Инж. Дончо Атанасов, председател на Управителния съвет на Агенция „Пътна инфраструктура“ пък обясни, че покрай магистралата около Карнобат ще бъде направена растителна защита от вечно зелени кипариси. Те ще пазят от снегонавявания. Тази зима ситуацията с отсечката беше много тежка и по време на стеговалежите тя беше затваряна непрекъснато. Движението се отклоняваше по стария път през Айтос, който е по- дълъг и неудобен.Кипарисите край магистралата ще са високи около 3-4 метра и ще са разположени на около 400 метра по протежение на пътя. Това ще стане още тази зима, а ако проектът се окаже успешен, ще бъде реализиран и на други места в страната, където се образуват преспи през зимата, коментира министър Николай Нанков.", "date": "2017.07.09", "title": " Борисов обеща четирилентов път до Слънчев бряг за следващото лято\t\t\t"}
{"url": "https://trud.bg/%d1%82%d1%80%d1%8a%d0%bc%d0%bf-%d0%bf%d1%83%d1%82%d0%b8%d0%bd-%d0%be%d1%82%d1%80%d0%b5%d1%87%d0%b5-%d0%b7%d0%b0-%d0%bd%d0%b0%d0%bc%d0%b5%d1%81%d0%b0-%d0%b2-%d0%b8%d0%b7%d0%b1%d0%be%d1%80%d0%b8%d1%82/", "text": "Президентът на САЩ Доналд Тръмп обяви, че е настанало време да се работи „конструктивно“ с Русия.В серия от туитове след завръщането си от четиридневната визита в Европа, където се срещна с Владимир Путин за първи път, американският президент каза, че руският му колега е отрекъл намесата на Москва в изборите в САЩ през 2016 г.„Притиснах президента Путин два пъти за намесата в изборите ни. Той категорично отрече“, написа Тръмп, допълвайки: „Сега е време да гледаме напред, и да работим конструктивно с Русия“.Тръмп също така определи срещата на Г-20 като „огромен успех за САЩ“. „Обясних, че Съединените щати трябва да коригират много лоши търговски сделки, които са сключили в миналото“, добави той.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " Тръмп: Путин отрече за намеса в изборите, време е да работим конструктивно с Русия"}
{"url": "https://trud.bg/%d1%88%d0%b5%d1%84%d1%8a%d1%82-%d0%bd%d0%b0-%d0%bc%d0%b0%d0%ba%d0%b5%d0%b4%d0%be%d0%bd%d1%81%d0%ba%d0%b0%d1%82%d0%b0-%d0%b0%d0%ba%d0%b0%d0%b4%d0%b5%d0%bc%d0%b8%d1%8f-%d0%bd%d0%b0-%d0%bd%d0%b0%d1%83/", "text": "Фискалното състояние на Република Македония в средносрочен вече е застрашено. Трябва да бъдат взети сериозни мерки, за да не се стигне до сериозни сътресения в публичните финанси. Това предупреди председателят на македонската академия на науките Таки Фити.Фики припомни, че само за 6 години публичният дълг на страната се увеличил двойно, което е повишило динамиката на растежа на БВП, но самото връщане на дълга е трудно, предаде . „Друг факт е, че общият ни външен дълг мина 70%, включително и корпоративния, защото и той трябва да се връща. По този показател ние сме презадлъжняли – 73-74%“, предупреди академикът.Обслужването на дълговете винаги е свързано с приходите от износа. През последните години Македония има подобряване на износа благодарение на промишлените зони, но, той не е достатъчен, за да може да обслужваме задълженията си, алармира Фики. В момента сме в ситуация да взимаме скъпи кредити отвън за неотложни бюджетни разходи, а това нещо е недопустимо – за дефицита в пенсионния фонд, за заплатите на публичната администрация, за увеличаване на пенсиите и т.н. С една дума така не може повече., предупреди Таки Фити пред местната телевизия „24 Вести“.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " Шефът на македонската академия на науките: Страната ни е презадлъжняла"}
{"url": "https://trud.bg/%d0%b8%d1%80%d0%b0%d0%ba%d1%81%d0%ba%d0%b8%d1%8f%d1%82-%d0%bf%d1%80%d0%b5%d0%bc%d0%b8%d0%b5%d1%80-%d0%be%d0%b1%d1%8f%d0%b2%d0%b8-%d0%bc%d0%be%d1%81%d1%83%d0%bb-%d0%b7%d0%b0-%d0%be%d0%ba%d0%be%d0%bd/", "text": "Премиерът на Ирак, Хайдар Ал Абади, обяви окончателното освобождаване на Мосул, след 9-месечни тежки сражения срещу „Ислямска държава“.Хайдар Ал Абади „пристигна в освободения град Мосул, и поздрави героичните бойци, както и иракския народ за тази ключова победа“, заявиха от офиса на премиера.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " Иракският премиер обяви Мосул за окончателно освободен"}
{"url": "https://trud.bg/%d1%80%d0%be%d0%bc%d0%b0%d0%bd%d1%82%d0%b8%d0%ba%d0%b0%d1%82%d0%b0-%d0%b5-%d0%b6%d0%b8%d0%b2%d0%b0/", "text": "„„„", "date": "2017.07.09", "title": " Романтиката е жива"}
{"url": "https://trud.bg/%d0%b2%d0%b8%d0%b6%d1%82%d0%b5-%d0%bd%d0%be%d0%b2%d0%b8%d1%82%d0%b5-%d0%be%d0%b1%d0%b5%d0%ba%d1%82%d0%b8-%d0%b2-%d1%81%d0%bf%d0%b8%d1%81%d1%8a%d0%ba%d0%b0-%d0%bd%d0%b0-%d1%8e%d0%bd%d0%b5%d1%81%d0%ba/", "text": "Комитетът за световно културно и природно наследство на ЮНЕСКО, който провежда 41-вото си заседание в Краков, Полша, включи шест нови обекта в списъка на световното културно наследство – три в Азия и три в Африка.Сред тях са: индийският град Ахмедабад е основан през XV век; Асмара, столицата на Еритрея – модернистичен град, разположен на височина от повече от 2 хиляди метра над морското равнище; руините на африканския Мбанза-Конго в Ангола – град, който някога е бил духовно и политическо сърце на древното кралство Конго; културният ландшафт на етническата група чхомани в ЮАР – пясъчни дюни, които пазят следи от човешка дейност от каменната ера до наши дни; археологическият комплекс на Самбора Прей Кук (в превод от кхмерски език „храм в буйната гора“) в Камбоджа и неговите десетки храмове, които са били построени още през VI век; Остров Кулангшу (известен също като Гулангиу) в Китай. Неговите паметници и сгради представляват уникалната смесица от култури и архитектурни стилове.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " Вижте новите обекти в списъка на ЮНЕСКО (ВИДЕО, СНИМКИ)"}
{"url": "https://trud.bg/%d0%b8-%d0%b1%d0%be%d1%82%d0%b5%d0%b2-%d0%b8%d1%81%d0%ba%d0%b0-%d0%be%d1%82%d0%bb%d0%b0%d0%b3%d0%b0%d0%bd%d0%b5-%d0%bd%d0%b0-%d0%bc%d0%b0%d1%87/", "text": "„Ботев“ ще внесе официално писмо за отлагане на мача от първия кръг на Първа професионална лига срещу „Пирин“. Причината е дуелът от втория предварителен кръг за Лига Европа срещу идраелския „Бейтар“. А за пример се дава мачът „Левски“ – „Лудогорец“, за който и двата отбора са съгласни да се отложи. Крайното решение е на БФС, но то ще бъде уважено при съгласие на съперниците.При „Ботев“ желанията са доста. Клубът е готов двубоя с „Пирин“ да се премести от неделя за понеделник. Или да се търси друга дата, но тя да не е преди домакинството срещу ЦСКА в третия кръг. Аргументите на „Ботев“ са, че в четвъртък от 19,45 ч българско време „канарчетата“ гостуват на „Бейтар“ в Йерусалим. Прибиранео в България ще е чак на следващия ден.„Ботев“ ще направи още едно официално запитване до БФС, но този път към дисциплинарната комисия. Въпросът ще стане актуален, ако мачът с „Пирин“ бъде изместен. Тогава „Ботев“ пита дали наказанието „мач при закрити врати“ ще важи за дербито с ЦСКА или ще си остане за битката с благоевградския клуб, когато и да е тя. В Пловдив искат на всяка цена дуелът с „червените“ да е пред публика. Наказанието на „Ботев“ датира от финала за купата на България, когато отборът срази „Лудогорец“ с 2:1.", "date": "2017.07.09", "title": " И „Ботев“ иска отлагане на мач"}
{"url": "https://trud.bg/15-000-%d0%bf%d0%be%d0%bb%d0%b8%d1%86%d0%b0%d0%b8-%d1%89%d0%b5-%d0%bf%d0%b0%d0%b7%d1%8f%d1%82-%d0%bf%d0%be%d1%85%d0%be%d0%b4%d0%b0-%d0%bd%d0%b0-%d1%81%d0%bf%d1%80%d0%b0%d0%b2%d0%b5%d0%b4/", "text": "Губернаторът на Истанбул Васип Сахин заяви, че 15 хиляди полицаи ще пазят „Похода на справедливостта“ в Истанбул, който се организира от Народнорепубликанската партия, предава . Сахин изрази надеждата си, че митингът ще протече в пълна безопасност и без безредици.Шествието ще започне в 18:00 местно време, следвайки пътя на партийния лидер Кемал Кълъчдароглу, който измина 450 километра от Анкара до Истанбул, за да протестира срещу решението на съда да даде 25-годишна присъда на Енис Бербероглу.Междувременно, президентът Реджеп Ердоган нарече „терорист“ Селахатин Демирташ, един от лидерите на „Народната демократична партия“, който в момента е в затвора.„Турция е правова държава. Човекът, който споменахте е терорист. Той е такъв терорист, който насърчаваше кюрдските ми братя да излизат по улиците, което доведе до смъртта на 53 от кюрдските ми братя, убити от други кюрди. Това е едно от престъпленията му“, каза Ердоган в отговор на въпрос от репортер, който попита кога ще бъде пуснат Демирташ.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " 15 000 полицаи ще пазят „Похода на справедливостта“ в Истанбул"}
{"url": "https://trud.bg/%d0%b4%d1%83%d1%85-%d0%b8%d0%bc%d0%b0-%d0%bf%d0%b0%d0%bc%d0%b5%d1%82-%d0%bd%d1%8f%d0%bc%d0%b0-%d0%b2-%d1%81%d0%be%d1%84%d0%b8%d1%8f/", "text": "Ул. „Георг Вашингтон“ е събирателен образ на състоянието на България днес продължава, а аз съм на първата й пресечка с „Пиротска”. И още стоя, на празния – без сграда, ъгъл. Градинката на „Халите”. Не подминавам – поради възрастова проклетия, едно отсъствие. На 20-25 м в градинката имаше паметна плоча върху малък пиедестал с приблизително такъв текст: „Тук беше домът на Гео Милев, откъдето той на 15.V.1925 г. е откаран в Дирекцията на полицията, за да не се завърне”. Може би около прочутите ремонти на Халите или след това, с появата на кафенетата и разширението на паркинга, плочата премина в друго агрегатно състояние – тайнствено изчезване. Комай някой мно-о-ого голям тарикат с власт, добре знаещ, че с надвикване или с дебат не ще бутнеш гения, предприе действието. Състоянието тайнственост е удобно за шикалкавене – като те сгащят, почваш усърдно да се тюхкаш: Ей, забравили сме, прощавайте, ние сме преизпълнени с любов към Гео Милев (какви хубави тройки по литература изкарахме с него). Ние пък сме преизпълнени с отвращение към шмекерията и към историческата простащина. И затова ви напомняме да върнете паметната плоча. А и ви предоставяме фактите: Гео Милев е един от най-многостранните български творци с огромен потенциал, чието осъществяване вероятно щеше да е с още много принос за България и за света. Той (според негови думи пред съда, вероятно верни) е първият поет в света, когото съдят и осъждат за творчество – за поемата „Септември”. Не е членувал в никаква партия, а е бил съмишленик на лявото. Присъдата му е 1 година, но го затварят и зверски убиват, един крещящо невинен по всички криминални и политически мерки човек. Толкова!Още не мърдам, защото на 50 м насреща е единствената в София джамия. Повече от 120 години Баня Башъ Джами е била достатъчна за мюсюлманите в града. Толкова време стоеше и като доказателство за българската търпимост към други вери. Няма да напомням за случилото се с българските храмове по време на Присъствието – нежелано и поробителско. Когато на мястото на църквите ни са пониквали джамии. После махалото се върнало – към Черната джамия (където е имало църква) в 1901-1903 г. е пристроено предверие с камбанария, за да я превърне в „Свети Седмочисленици” – най-тачените наред със Св. Иван Рилски български светци. И православният храм „Св. св. Кирил и Методий” в края на моята улица е построен на мястото на джамия.Ред е на Халите. Първият мол в София, ако се придържаме към съдържателната същност към този род сгради. Обзалагам се, че за хората на повече от 40 години сградата с великолепна архитектура, въпреки другите спомени, най-вече е свързана със скандалите около ремонта и смяната на собствеността й през 90-те години. Разбира се, така и не се узна кой, какво и как ремонтира и придоби. Мъглата на Прехода и тук не е мръднала и няма да се раздига според синоптико-историческите прогнози. Тъй че ще я отбуля само през времето – с моите спомени. Най-яркият от тях е рибният щанд, разположен в северозападния ъгъл на сградата и отделен от другото пространство. Така че да не можеш да го откриеш по миризмата. В ранното ми детство там имаше разнообразие от прясна риба – черноморска и дунавска, което се загуби с узряването на зрелия социализъм. Когато на всенародна почит се радваха шаранът, толстолобът, цацата, пъстървата (рядко) и замразените риби. Аз, като основен семеен снабдител въпреки крехката си възраст, още се захласвам по тогавашното изобилие на калкан. Който юнашки семейно унищожавахме пържен. Беше и много евтина риба, която не се считаше за лукс заради 15-20 пъти по ниската й от днес цена. А иначе ще спестя предварително замислената закачка с градацията: хали, универсални магазини (и те наблизо – ЦУМ-ове и ГУМ-ове) и молове. С всяко ново име за тях, като че му/им връчвахме по-висока аристократична титла, която заплащахме с преминаваща в оглупяващо вещево захласване загубваща се духовност.На ъгъла на „Вашингтон” и „Екзарх Йосиф” се намира софийската синагога – храмът на друга световна религия – юдаизма. Построена е през 1909 г. и отколе знам за нея, че е най-голямата синагога на Балканския полуостров – още един знак за нашата верска толерантност. По-късно научих, че тя е третата по големина в Европа след синагогите в Будапеща и Амстердам. Това подкрепя извода ми, след като се знае, че освен в тези градове по-големи еврейски общности е имало и в столиците (а и в други градове) на Австрия, Германия, Чехия, Полша, Украйна, Русия, Франция… През 1992 г, когато се изграждаше Еврейският исторически музей в синагогата, там подредихме изложба-прелюдия на бъдещата постоянна експозиция. Отзовах се на поканата на двама мои приятели и колеги и така станах българската следа в този музей. Заедно с тях направихме през 1993 г. в предверието на аулата на Софийския университет изложба за 50-годишнината от спасяването на българските евреи. Тези упражнения ми позволиха досега до веществени и документални свидетелства както за хитлеристките свинства (потресаващи – докосвали ли сте се до сапун, направен от хора), така и до огромното достойнство на българския народ. Но да млъквам, че се разприказвах като да се надпреварвам по красноречие със стар равин.Подминавам още един платен паркинг – на ъгъла на „Вашингтон” със „Симеон”. Малко след него, на срещуположната страна, се намира още един – хайде, ако не е поруган, унизен, знак на историческата ни памет. Това е паметната плоча на къщата, в която 28 години е живял при свои роднини (доколкото знам) Владимир Димитров-Майстора (1882-1960 г.). Това е най-дълго обитаваният дом от този самотник, изнесъл се оттам в 1955 г. Той, създателят на живописния образ на хубостта на българката, е и символ на почтеност, непорочност и всеотдайност. Поради което не е наказан така тежко като позволилия си леви политически симпатии Гео Милев. Паметната плоча не са я изчезнали, само само сменили подобаващото й се място. Вместо да е на фасадата са я изместили на калкана на къщата. Сякаш са й надянали шапка-невидимка, щото на новото й място минувачът не я забелязва. Причината е, че „пречи” на рекламното оформление на някакво магазинче. Ами да бяха турили него на калкана. Не ща да мисля дали някой общинар е разрешил „операцията” или са си я саморазрешили собствениците на магазина. На както при Гео Милев здравият разум просто крещи – злобеи, по-скоро върнете плочата на мястото й.Прехвърляме се пак отсреща, на страната на паркингите. Защото няма как да пропусна единствената държавна институция на ул. „Вашингтон”. Сградата на омбудсмана. Всъщност, на особената институция, измислена от държавата да брани частния интерес, когато го засягат с неспазване на Закона. Или когато законите са направени да потъпкват правата на хората. (Доскоро втората функция на омбудсмана сякаш я нямаше.) Институцията е една от модерните издънки на юрисдикцията; „дъщерна фирма” на намиращия се на улицата Съюз на юристите. Доскоро щях и нея да наредя в общия кюп на тази организация. Но трябва да съм справедлив към усилията на Мая Манолова. Към усилията на всеки висш служител от българската администрация, който е скъсал с всенародната имитация на работа и на изпълнявани задължения. И тук ще добавя свое лично наблюдение; случайно, не клеча пред сградата и нямам агенти за целта. Виждал съм я два пъти в църквата „Св. св. Кирил и Методий”. И се убедих, че споменаваната в по-ново време в интервютата й вяра в Бога също не е имитация. Тя и храмът й дават тъй важната човеку смиреност, което е и едно от главните оправдания за съществованието на църквата.Пак се прехвърляме отсреща – откъм страната на растящите към „Сливница” нечетни номера. Няма как да пропусна училището. И то изживя/ва трансформации в десетлетното ми присъствие на „Вашингтон”. От 13 училище „Кирил и Методий” с изучаване на испански език, закрито в 1913 г., стана Втори (недействащ!) корпус на Националната гимназия за древни езици и култури. За да си нямаме удари под корпуса, ще спомена само, че това беше съпроводено със скандали. Нямам представа дали бяха заради принципни спорове или са медийни раздувки; от тия, дето като се зададат, хората си запушват ушите. Не зная и защо там има табели за частното училище „Кралица София Испанска”. Към тази сграда ме привличаше първо това, че действаше вечерна гимназия – „Пеньо Пенев”, чиято съдба днес не ми е известна. Винаги ме докосва възможността да се даде нов шанс на някой с трудна съдба. Но голямата привлекателност на сградата е, че тя е един от символите на ул. „Вашингтон”. Символ на неистовия ни стремеж през Възраждането към честно извоюван просперитет. Тогава и винаги разбиран като образование, труд и морал. Още през ноември 1878 г. хората наоколо решават със свои сили и средства да преустроят една ничия сграда в училище. И го правят за година – 1879 г. то е факт. Колко дребни и дребнави сме ние потомците! Скандалджии и сеирджии!Опирам до последната забележителност на улицата – православния храм „Св. св. Кирил и Методий”. Като спомена, че в него е била кръстена майка ми и се състоя опелото на жена ми, казвам всичко за мене и храма. Но ще продължа заради читателите. За изненада на богомолците, които влизат в църквата откъм Пазара, официалният й адрес е „Вашингтон” 47. Построена е в 1897 г., но част от иконите са рисувани по-късно. И сред художниците са трима от големите ни живописци, които са сред малцината български избраници на руския ръководител на иконописването и на изографисването на „Св. Александър Невски”. Това са завършилият Петербургската художествена академия Господин Желязков (1873-1937 г.), загинал, падайки от скеле в манастир в Клисура; ученикът на Мърквичка проф. Стефан Иванов (1875-1958 г.), избиран за ректор на Художествената академия в София; пражкият възпитаник проф. Стефан Баджов (1883-1953 г.). Освен великолепния си каноничен интериор храмът има и млади свещеници, искрено посветени на служението си. Там работят и издателски център, и неделно училище, и различни школи. Свещениците се занимават с тях, но успяват да са и духовни пастири, отзивчиви и състрадателни към миряните. Но тъжният ми извод е, че хората отиват в храма като в последен пристан на надеждата, а не, търсейки единение с Бога и помежду си. Отиват отчаяните и страдалците! Както и да е. Не допускам тук темата за българското православие и за моето отношение към духовното пастирство. Надделява благодарността към благообразния и добър свещеник, който изповяда и опя жена ми.Вече в края на улицата осъзнах, че на нея за радост и за скръб на правоверните демократи там почти няма сгради, строени в социалистическо време. За скръб – защото няма какво да нарочиш за бутане. А за каква радост – те си знаят. Изглежда ще е вярно, че името което хората дават на всичко, започва да влияе съдбоносно на кръстеното. „Георг Вашингтон”!", "date": "2017.07.09", "title": " Дух има, памет няма в София"}
{"url": "https://trud.bg/%d0%b2-%d0%bf%d0%bb%d0%be%d0%b2%d0%b4%d0%b8%d0%b2-%d0%bf%d0%b8%d1%88%d0%b0%d1%82-%d0%bd%d0%be%d0%b2%d0%b0-%d0%bd%d0%b0%d1%80%d0%b5%d0%b4%d0%b1%d0%b0-%d0%b7%d0%b0%d1%80%d0%b0%d0%b4%d0%b8-%d0%bf%d0%bb/", "text": "Работна група пише в момента нова общинска наредба, касаеща платените паркоместа пред блока, одобряването на схемите за тях и всички детайли и неизяснени неща като скоби, бариери и евентуални търгове и конкурси за най-желаните позиции за паркиране пред многоетажните блокове и сгради.Градската управа под тепетата се отказа от първоначално лансираната си идея за организиране на явни търгове с наддаване или конкурси и е на път да я подмени с точкова система, подобна на тази при кандидатстване в общинските детски градини.Докато не бъде изготвена новата наредба, не мине общественото й обсъждане и не бъде гласувана от старейшините в местния парламент, Община Пловдив няма да отдава срещу заплащане от 20 лв. месечно нито едно паркомясто в новоизградените паркинги, въпреки че в шестте районни кметства има вече подадени близо 1000 заявления за тях, а някои отлежават по папките и чекмеджетата вече 6-7 месеца.Близо стотина от тях за паркинга на улица „Генерал Данаил Николаев” край кино „Арена”, който е готов още от декември 2016 г., а местата в него са определени със съответната схема от администрацията на район „Централен”.В централната част на Пловдив има още няколко подобни напълно готови за отдаване под наем на желаещите паркинги, а същата е ситуацията и в районите „Тракия” и „Южен”, докато все още по-назад с „материала” с паркоместата са в райкметствата „Западен”, „Северен” и „Източен”, където все още са в процес на премахване на старите метални гаражни клетки и облагородяване на площите, върху които те са разположени.„Осъзнахме, че търг във варианта, който е в момента, може да доведе до определени изкривявания, защото дава предимства на хората с по-големи финансови възможности. Ако пък направим конкурс, то тогава какво точно ще оценяваме – модела, цвета, вида или годините на колата ли?! Затова се отказахме и от този вариант, тъй като това не е работещ механизъм. Затова има създадена група, която работи усилено и се надяваме скоро да даде детайлни и конкретни предложения, които да влязат за обсъждане в ОбС и ако се приемат, да се премине към изпълнение на процедурата“, коментира кметът на район „Южен” Борислав Инчев (Патриотичният фронт).Той и останалите петима районни кметове от ГЕРБ са напълно единодушни, че новият нормативен документ, който ще бъде изготвен и гласуван, трябва да осигури и гарантира равнопоставеност за всички, за да не се стига до обжалвания и дела в Административния съд или междусъседски разпри и войни.Тепърва ще се обсъждат и предимствата и недостатъците на т.нар. „точкова система”, която предвижда бонуси да получават хората със собствено жилище, регистрация на автомобила в Пловдив, повече деца в семейството и други подобни критерии.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " В Пловдив пишат нова наредба заради платените паркоместа пред блока"}
{"url": "https://trud.bg/%d0%be%d0%bf%d0%b5%d1%80%d0%b8%d1%80%d0%b0%d1%85%d0%b0-%d0%bf%d0%be-%d1%81%d0%bf%d0%b5%d1%88%d0%bd%d0%be%d1%81%d1%82-%d0%bf%d1%80%d0%b5%d0%b1%d0%b8%d1%82%d0%b8%d1%8f-%d0%b2-%d1%81%d0%bc%d0%be%d0%bb/", "text": "27-годишният Георги Кадиев, който беше , е опериран по спешност, но състоянието му е стабилно, съобщиха от болницата в Пловдив.Мъжът е имал хематом в мозъка, уточниха от лечебното заведение.Кадиев беше пребит на 6 юли. В последствие полицията задържа двама роми на 21 и на 23 години от Хасковска област, а Смолянският съд ги остави в ареста с мотива, че може да се укрият от правосъдието, ако бъдат освободени.Вчера в Смолян се състоя мирно протестно шествие в подкрепа на пострадалото момче.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " Оперираха по спешност пребития в Смолян Георги Кадиев"}
{"url": "https://trud.bg/%d0%bf%d1%80%d0%be%d1%87%d1%83%d1%82%d0%b8%d1%8f%d1%82-%d0%b2%d0%b8%d0%b5%d0%bd%d1%81%d0%ba%d0%b8-%d0%ba%d0%b0%d0%bc%d0%b5%d1%80%d0%b5%d0%bd-%d0%be%d1%80%d0%ba%d0%b5%d1%81%d1%82%d1%8a%d1%80-%d0%b8/", "text": "Блестящият Виенски камерен оркестър, който е главен партньор на Холивуд и е прочут по цял свят със своите концерти и записи на класическа и филмова музика, ще е гост на новия интерактивен музикален фестивал „Тримонциада 2017” в Пловдив, съобщиха организаторите от фондация „Пловдив 2019”.Заради огромния предварителен интерес от цяла България Виенският камерен оркестър ще изнесе два концерта на Античния амфитеатър на Трихълмието в Пловдив – на 8 и 9 септември от 19 часа, като освен класически творби виртуозните музиканти ще изпълнят и познатите на почитателите на киното мелодии от филми като „Титаник”, „Индиана Джоунс”, „Хари Потър”, „Аватар”, Проклятието на Карибите”, „Играта на играчките” („ Toy Story”) и много други.Програмата ще плени всички сетива с несравнимо красива музика, един незабравим филм с атракции и гениални изненади, гарантират организаторите на гастрола на прочутия оркестър от столицата на Австрия.Виенският камерен оркестър (Wiener Kammerorchester) е създаден през 1946 година, а първите му артистични директори са Франц Литщауер, Хайнрих Холрайсер, Паул Ангерер, Карло Дзеки и Филип Антремон, от когото започна традицията за изпълнение на две роли – диригент и солист.От 2008 г. до момента диригент е Щефан Владар, под чието ръководство на Виенският камерен оркестър затвърждава международния си авторитет. През 2016 г. прочутият оркестър гостува и у нас, като изнася концерти в зала „България” в София, в Дома на културата „Борис Христов” в Пловдив и в Драматичния театър „Адриана Будевска” в бургас по време на Австрийските музикални седмици.За пръв път обаче Виенският камерен оркестър ще свири на открито на Античния театър в Пловдив на 8 и 9 септември, като преди гастрола в България програмата на прочутите музиканти включва концерти в Конгресния център във Вилах на 16 юли, участие във фестивала „Хайдн” в двореца Китзее на 27 август и в музикалните празници на Аугсбург (Германия), където ще свирят в църквата „Санкт Улрих” и базиликата „Фрауенкирхен” на 1 и 2 септември.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " Прочутият Виенски камерен оркестър изнася 2 концерта в Античния театър"}
{"url": "https://trud.bg/%d0%b1%d1%83%d1%80%d0%b3%d0%b0%d1%81-%d1%81%d0%bf%d0%be%d1%80%d1%82-%d1%82%d1%80%d0%b8%d1%83%d0%bc%d1%84%d0%b8%d1%80%d0%b0%d1%85%d0%b0-%d0%bd%d0%b0-%d1%84%d0%b5%d0%bd-%d0%ba%d1%83/", "text": "След два дни, посветени на истинския футбол и 64 мача, изиграни без капка фалш, тимът на „Бургас Спорт“ вдигна регионалната Kamenitza Фен Купа 2017 за областите Бургас и Ямбол. Победата осигурява място на шампионите в националните финали на турнира, които ще се проведат в Стара Загора в края на септември. Там 10-те най-добри отбора от приятели в България ще премерят сили за голямата награда в 15-тото издание на Фен Купа – посещение на мач на любим футболен отбор в рамките на Европа. На бургаските шампиони им се наложи да преодолеят редица силни опоненти по пътя към триумфа. В груповата фаза надвиха „Мон Крис“ с 3:1, „Наборите“ с 8:0 и „FC Words“ с 5:3. В осмина-финалите се наложиха над „Пожарна Карнобат“ с 5:1. В четвърт-финалите отстраниха „Милан“ с 4:2, а в полуфиналите победиха „Монтереи“ с 4:3.Естествено най-оспорван беше финалният мач, който изправи „Бургас Спорт“ срещу отбора на второ място „Черноморец“ (Несебър). Срещата беше изключително зрелищна и класата на двата отбора си пролича още в първите минути. „Бургас Спорт“ откриха резултата с гол на Пламен Крумов след карамбол в наказателното поле. Отговорът на „Черноморец“ не закъсня и само минута по-късно Руслан Господинов изравни. Резултатът остана непроменен до средата на второто полувреме, когато Антон Спасов изпъна мрежата на „Черноморец“ за 2:1. Няколко атаки по-късно рожденикът Миро Косев удвои преднината на „Бургас Спорт“. В последните минути „Черноморец“ успяха да реализират още едно попадение и последният съдийски сигнал дойде при резултат 3:2 за шампионите.Трети и четвърти в класацията се подредиха „Монтерей“ (Карнобат)“ и „FC Words“ (Бургас). С индивидуални награди бяха отличени Атанас Терзиев от „Черноморец“ – обявен за „Най-добър вратар“ и Мирослав Косев от „Бургас Спорт“ – обявен за „Най-атрактивен състезател“. Почетният приз „Най-спортсменски отбор“ беше присъден на момчетата от „Пожарна Карнобат“, които чрез поведението си на терен се превърнаха в еталон за феърплей. Почти всички представители на отбора са настоящи и бивши пожарникари, които са титулярни участници във всички издания на Kamenitza Фен Купа от самото й основаване през 2003 година.Много награди спечелиха и посетителите в спортен комплекс „Каменица Арена“, където се проведе седмият регионален кръг на Фен купа 2017. Венцислав Гичев не успя да скрие радостта си, след като беше изтеглен в томбола за оригинална фланелка Joma на националния отбор на България. Отново чрез томбола, късметлията Янислав Гунев от Ямбол се сдоби с високотехнологична GPS Fitness гривна от Telenor, която отмерва крачки, следи сърдечния ритъм, има музикален плеър и редица други екстри. Официалният превозвач на турнира Hyundai също ощастливи стотици от гостите, като им даде възможност да се включат в томбола за професионален двудневен курс за рали пилот.Следващият шанс за феновете да спечелят награди от игрите на Фен Купа е на 15 и 16 юли, на стадион „Осогово“ в Кюстендил. Там ще се проведат регионалните полуфинали за отборите от Перник, Благоевград и града домакин.", "date": "2017.07.09", "title": " „Бургас Спорт“ триумфираха на Фен Купа 2017 за Бургас и Ямбол"}
{"url": "https://trud.bg/%d0%bc%d0%b5%d0%bb%d0%b5%d0%ba-%d0%b7%d0%b0%d0%ba%d0%b8%d1%84%d0%be%d0%b2%d0%b0-%d1%81%d1%82%d0%b0%d0%bd%d0%b0-%d0%b5%d0%b2%d1%80%d0%be%d0%bf%d0%b5%d0%b9%d1%81%d0%ba%d0%b0-%d1%88%d0%b0%d0%bc%d0%bf/", "text": "Българската боксьорка Мелек Закифова спечели европейската титла в категория до 46 килограма при момичетата (до 16 г.) на първенството, което се провежда в София.Възпитаничката на Спортното училище в Русе изигра перфектен финал срещу рускинята Алена Левина и триумфира безкомпромисно – с 5:0 съдийски гласа (29:28, 29:28, 30:27, 30:27, 30:27), съобщи .Това е единствената титла за България в тази възрастова група на шампионата, след като в категория до 75 килограма Велислава Чакърова се окичи с бронз.„Много съм щастлива. Това беше най-лесният ми мач на първенството. Дори не бях притеснена, въпреки че не познавах съперничката добре, не съм играла с нито една от тях преди“, заяви след успеха си Закифова.Закирова получи специален подарък от световната и европейска шампионка Станимира Петрова, която й бе обещала, че при титла ще й подари верижка с боксова ръкавица.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " Мелек Закифова стана европейска шампионка по бокс"}
{"url": "https://trud.bg/%d1%81-60-000-%d0%bb%d0%b2-%d1%81%d1%82%d0%b0%d0%bc%d0%b1%d0%be%d0%bb%d0%b8%d0%b9%d1%81%d0%ba%d0%b8-%d1%81%d0%b5-%d1%81%d0%b4%d0%be%d0%b1%d0%b8%d0%b2%d0%b0-%d1%81-%d0%bf%d0%b0%d0%bc%d0%b5%d1%82%d0%bd/", "text": "В момента се работи усилено по постамента, върху който ще бъде монтирана бронзовата фигура на Апостола на свобода. С усилени темпове напредва и подготовката на минипарка, в който ще се монтира и самият паметник.Вече са готови четирите правоъгълника пред мястото и от двете страни на постамента, върху който ще бъде издигната внушителната скулптура на Левски. Около нея ще бъдат засадени цветя и зеленина, като клетките ще бъдат запълнени с пръст, а преди засаждането ще се наторят, обясниха от екипа на градоначалника Георги Мараджиев. Именно негова е идеята за изграждането на паметника на най-великия българин, чиято реализация стартира още в края на 2016 година, тъй като Стамболийски е сред малкото общини у нас, където няма дори и бюст на Васил Левски.Желанието на кмета Мараджиев и екипът му бе паметникът да бъде готов и официално открит до 18 юли, когато цяла България ще отбележи 180-ата годишнина от рождението на Апостола на свободата. За съжаление обаче това няма да стане, тъй като все още се чака одобрението на комисията по историческите паметници към Министерството на културата относно внесения в държавното ведомство проект от Община Стамболийски.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " С 60 000 лв. Стамболийски се сдобива с паметник на Левски и нов парк"}
{"url": "https://trud.bg/%d0%b3%d0%b5%d1%80%d0%bc%d0%b0%d0%bd%d1%81%d0%ba%d0%b8%d1%8f%d1%82-%d0%b2%d1%8a%d0%bd%d1%88%d0%b5%d0%bd-%d0%bc%d0%b8%d0%bd%d0%b8%d1%81%d1%82%d1%8a%d1%80-%d0%b8%d1%81%d0%ba%d0%b0-%d0%be%d0%b1%d1%89/", "text": "Демонстрантите, които създадоха размирици в Хамбург по време на срещата на Г-20, не са по-различни от „неонацистите“, и вредят на международния имидж на Германия. Това заяви външният министър Зигмар Габриел, който описа събитията като „оргия на бруталността“.„Имиджът на Германия от международна гледна точка, е сериозно засегнат от събитията в Хамбург“, каза Зигмар Габриел.„Нуждаем се от бързо общоевропейско издирване на престъпниците, но все пак може да е трудно да ги идентифицираме“, заяви външният министър на Германия.", "date": "2017.07.09", "title": " Германският външен министър иска общоевропейско издирване на вандалите от Хамбург"}
{"url": "https://trud.bg/%d1%81%d0%be%d1%84%d0%b8%d1%8f%d0%bd%d0%ba%d0%b0-%d1%81-%d0%bc%d0%b5%d0%b4%d0%b0%d0%bb-%d0%bd%d0%b0-%d0%bc%d0%b5%d0%b6%d0%b4%d1%83%d0%bd%d0%b0%d1%80%d0%be%d0%b4%d0%b5%d0%bd-%d0%ba%d0%be%d0%bd%d0%ba/", "text": "18-годишната Мирела Манолова завоюва второто място в конкуренция на 27 момичета от 21 държавиНа бала си е била в 72-годишна носияМирела Манолова от София завоюва второ място на международен конкурс за красота в народни носии в Босна и Херцеговина, организиран от Хърватия. От 27 юни до 2 юли в Томиславград се провежда четвърто международно състезание с две категории – Мис Хърватия 2017 г. и Най-красива жена извън Хърватия.Младата българка участва във втората дисциплина и се изправя срещу конкуренция от 27 момичета от 21 държави (Аржентина, Австралия, Австрия, Белгия, Боливия, Босна и Херцеговина, България, Черна гора, Чили, Италия, Косово, Унгария, Нова Зеландия, Германия, Парагвай, Румъния, САЩ, Словения, Сърбия , Швеция, Швейцария).Участничките дефилират с хърватски носии, а гласуването за тях е във фейсбук, където са публикувани снимки в национални носии. Нашето момиче получава 2665 гласа и се класира на второ място. Първа и трета са представителки на домакините Босна и Херцеговина.18-годишната Мирела живее в столичното село Мрамор. Тази година завършва Софийска гимназия по хлебни и сладкарски технологии със специалност декоратор-сладкар. “Това е едно от най-занаятчийските училища в България, в което всеки млад човек, след като завърши, може да продължи спокойно да работи по избраната професия”, споделя гордо Мирела. Вече е приета да продължи образованието си в Университета по хранителни технологии в Пловдив.За Мирела това е първото състезание с носии. Тя е единствена представителка на България, а страната ни участва за трети път в международното състезание.Конкурсът е проведен под патронажа на д-р Драган Чович, член на председателския съвет на Сдружението на хърватите в Босна и Херцеговина, Държавната служба за хърватите зад граница, правителството на БИХ и община Томиславград. Мирела разказва, че директорката на читалището в село Мрамор я избира за участие в състезанието, а самото предложение идва от посолството на Хърватия в България.С представянето си младото момиче иска да популяризира българската носия. А нейната е съчетана от няколко краища на България – риза от Ловеч, престилка и бръчник от Видин и пафти от Кюстендил.Българката обяснява, че 14 дни е била на първо място по време на гласуването, но за няколко часа в последния ден вотът се обръща и Босна и Херцеговина побеждава с 62 гласа разлика. “За мен това второ място е първо, защото всички 2665 българи ме подкрепиха и ми даваха кураж, разбира се, най-тежкият ми момент беше точно този обрат, а водех с 500 гласа”, споделя българската красавица.Заради любовта си към българския фолклор е амбицирана да участва и “заради България, която има страхотни традиции, култура и природа”.Участието на Мирела има и предистория – появата й на абитуриентския бал в носия. Разказва, че го е решила отдавна, от малка е запалена по народните танци, а и заради нейния вуйчо, колекционер на автентични народни носии.Гордее се с личната си колекция от четири автентични носии. “На бала исках да бъда естествена, не съм имала за цел да стана известна с външния си вид, който е много по-различен от този на връстниците ми. За мен най-важно е да бъда себе си и да показвам колкото се може повече българския фолклор, а и е хубаво младите да не забравят корените си и миналото си”, разказва пламенно тя. На завършването си отива с носия от село Блатешница, Радомирско, накитите са от Северна България, пафтите са донесени от македонци, които са се преселили преди време в Кюстендил, наричат се Кюстендилки.“Носията за бала съм я събирала три години на отделни части от различни хора и региони”, обяснява девойката. И четирите носии са ми любими, но най-ми е на сърце тази от бала, защото е на 72 години и е “поела” много позитивни спомени от този незабравим за мен ден. Изработката е от природни платове и цветове. Съхранението им става само на хладно, сухо и тъмно място, за да запазят структурата си и бляскавия си вид.Споделя, че често участва в различни празници, обикаля по възстановки и събори в различни краища на България. “Дори краят на този месец ще посетя с приятеля ми събора “Болярска среща”, който ще бъде с цел да се покаже в Рекордите на Гинес за най-дългата сватба от 4500 души”.“Мисля, че българските обичаи и традиции са едно от най-важните неща в живота на народа ни, трябва да ги уважаваме”, казва Мирела Манолова.", "date": "2017.07.09", "title": " Софиянка с медал на международен конкурс за носии"}
{"url": "https://trud.bg/%d1%8f%d1%81%d0%b5%d0%bd-%d0%bf%d0%b5%d1%82%d1%80%d0%be%d0%b2-%d1%81-%d0%bf%d0%be%d0%b1%d0%b5%d0%b4%d0%b0-%d0%bd%d0%b0%d0%b4-%d1%82%d0%b8%d0%bc%d0%b0-%d0%bd%d0%b0-%d0%bf%d0%b5%d0%bb%d0%b5%d0%b3%d1%80/", "text": "Ясен Петров и воденият от него „Хенан Джиани“ записа впечатляващ успех с 3:2 като гост на третия в класирането „Хебей“. Начело на домакините е известният чилийски специалист Мануел Пелегрини, а в редиците на тима са играчи като Есекил Лавеци, Жервиньо и Стефан Мбиа. Те обаче не успяха да помогнат на отбора си да избегнат загубата.Тимът на Ясен Петров поведе с 3:0 след автогол на Ханг Рен, а Кристиан Басогог вкара два пъти. Лавеци, дошъл от ПСЖ, показа защо е един от най-скъпоплатените играчи в Китай с два бързи гола. В крайна сметка тимът на българския специалист записа победа над водения от Пелегрини състав.С успеха „Хенан Джиани“ събра 15 точки и вече заема 12-то място в класирането, като има аванс от пет пункта пред зоната на изпадащите.„Хебей“ е трети с 19 точки, на осем зад лидера „Гуанжоу Евъргранде“ и на седем зад втория „Шанхай СИПГ“.", "date": "2017.07.09", "title": " Ясен Петров с победа над тима на Пелегрини"}
{"url": "https://trud.bg/%d0%bf%d0%b0%d0%bd%d0%b0%d0%b3%d1%8e%d1%80%d0%b8%d1%89%d0%b5-%d1%81%d0%b5-%d0%bf%d0%be%d0%b1%d1%80%d0%b0%d1%82%d0%b8%d0%bc%d0%b8-%d1%81-%d0%b3%d1%80%d0%b0%d0%b4-%d0%b2-%d0%b1%d0%b5%d0%bb%d0%b0%d1%80/", "text": "Община Панагюрище се побратими с беларуския град Жодино по време на посещението на кмета Никола Белишки и заместник-кмета по хуманитарните дейности Галина Матанова в бившата съветска република. На тържествена церемония кметът на Панагюрище и председателят на Жодинския градски изпълнителен комитет Юрий Александрович Шарий положиха своите подписи под споразумение за взаимоизгодно бъдещо сътрудничество между двете общини в сферите на културата, образованието и икономиката.Кметът Никола Белишки и заместник-кметицата Галина Матанова гостуваха в Жодино по официална покана по повод Деня на незавимостта на Република Беларус и празника на града. Работната програма по време на посещението им включваше куп срещи с директори и ръководители на културни и образователни и институции и посещения във водещите предприятия в белоруския град и бизнес разговори с техните мениджъри .АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " Панагюрище се побратими с град в Беларус"}
{"url": "https://trud.bg/%d0%b1%d1%8a%d0%bb%d0%b3%d0%b0%d1%80%d0%b8%d0%bd-%d0%b5-%d0%bd%d0%b0%d0%b9-%d1%81%d0%b8%d0%bb%d0%bd%d0%b8%d1%8f%d1%82-%d0%b0%d1%82%d0%bb%d0%b5%d1%82-%d0%bd%d0%b0-%d0%b1%d0%b0%d0%bb%d0%ba%d0%b0%d0%bd/", "text": "В турнира мериха сили деветима състезатели от България, Сърбия и Македония. Добрата новина е, че въпреки конкуренцията златният медал бе за българина Иван Мрянков, втори бе Денислав Славчев, за който това бе дебют, а трети – Милан Аранджелович от Сърбия.Най- интересна и атрактивна за публиката се оказа първата дисциплина, в която силовите атлети дърпаха 18-тонна пожарна кола. Състезателите направиха още „Фермерска разходка“ , като изминаха 20 метра, натоварени с 220 килограмова тежест. В дисциплината „Мъртва тяга“ бе повдиган лек автомобил.„Логлифт за максимално повдигната тежест“ и „Кобилица“ също затрудниха стронгмените, но не колкото вдигането на „Камъните на Атлас“, които бяха с тежест от 130 и 160 кг. Трудните дисциплини натовариха състезателите, но надпреварата се превърна в зрелище за публиката. След награждаването на победителите първият кръг от Балканското първенство бе закрит с празнична заря.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " Българин е най- силният атлет на Балканите"}
{"url": "https://trud.bg/%d0%b4%d0%b2%d0%b0%d0%bc%d0%b0-%d0%b1%d1%8a%d0%bb%d0%b3%d0%b0%d1%80%d0%b8-%d1%81-%d0%bf%d0%be%d0%b1%d0%b5%d0%b4%d0%b8-%d0%bd%d0%b0-%d0%b5%d0%b2%d1%80%d0%be%d0%bf%d0%b5%d0%b9%d1%81%d0%ba%d0%b8%d1%8f/", "text": "Чудесното представяне на българските пилоти продължи и днес по време на 9-ия кръг на BMU EUROPEAN ROAD RACING CHAMPIONSHIP 2017, който приключи на пистата в Серес, Гърция.Над 5000 зрители изгледаха надпреварата на живо, като по-голяма част от феновете бяха дошли от България и подкрепяха през цялото време родните състезатели в отделните класове, съобщиха от Българската федерация по мотоциклетизъм.В SP 125cc Милен Георгиев (Мотомания.бг, Априля) отново не остави шанс на конкуренцията и спечели първото място, изпреварвайки с 6.8 секунди Християн Бузалковски (Македония, Априля) и с 33.4 сек. финиширалата на третата позиция Жулиета Ленкова (МСК Плевен, Априля).Състезанието във Formula 600 беше рестартирано в средата на първата обиколка заради паднал състезател и пилотите трябваше да повторят загряващата обиколка и старта. Никакви проблеми за Али Ефе Йегин (Турция, Ямаха), който и вчера спечели надпреварата в класа, а днес отново беше най-бърз от всички и видя карирания флаг с аванс от 7.3 секунди пред Красимир Михайлов (Троян мото клуб, Хонда) и на 14.5 сек. от Тодор Меченски (Ви-тек рейсинг,Ямаха). Харун Акгун (Турция, БМВ) стигна до първото място на подиума във Formula 1000, завършвайки на 3.2 секунди пред Мурат Дувенчу (Турция, БМВ) и на 3.3 сек от нашия Петър Бакалов (J.R.C , Кавазаки).Рестартиране на състезанието имаше и при Supersport 600 защото на влизане в първия завой трима пилота паднаха , но за щастие до сериозен инцидент не се стигна и продължиха карането . Димитрис Каракостас (Гърция, Хонда) повтори представянето си от събота, спечелвайки и днес изпреварвайки с 13.7 секунди пред Йонел Паскота (Румъния, Ямаха) и на 16.6 сек. от Александър Георгиев (МСК Плевен, Хонда).Мартин Чой (EKO BMW RACING TEAM) доказа за пореден път, че е най-добрия български състезател по мотоциклетизъм и отново беше над всички в SuperBike 1000. По категоричен начин , Чой от старта до финала водеше конкуренцията и абсолютно заслужено и безапелационно се качи на първото място за награждаване. След него останаха на 10.8 секунди Роберт Мурешан (Румъния, БМВ), и на 11.2 Каталин Казаку (Румъния, БМВ).В днешния 9-ия кръг на BMU EUROPEAN ROAD RACING CHAMPIONSHIP 2017 участие взеха 81 пилота от 6 държави (Гърция, Македония, Румъния, Турция, Сърбия и България). Отново в подреждането по нации България е на първо място от кръга с актив от 70 точки, на второто място с 54 е Турция , а трети Румъния благодарение на спечелените общо 51 точки.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " Двама българи с победи на Европейския шампионат по мотоциклетизъм в Серес"}
{"url": "https://trud.bg/%d0%bd%d0%b0%d0%b9-%d0%b2%d1%8a%d0%b7%d1%80%d0%b0%d1%81%d1%82%d0%bd%d0%b8%d1%8f%d1%82-%d0%b2%d0%be%d0%bb%d0%b5%d0%b9%d0%b1%d0%be%d0%bb%d0%b8%d1%81%d1%82-%d0%b2-%d1%81%d0%b2%d0%b5%d1%82%d0%b0-%d1%89/", "text": "„„", "date": "2017.07.09", "title": " Най-възрастният волейболист в света ще е в ЦСКА"}
{"url": "https://trud.bg/%d1%84%d1%80%d0%b0%d0%bd%d1%86%d0%b8%d1%8f-%d0%bb%d0%b8%d0%ba%d1%83%d0%b2%d0%b0-%d0%b1%d1%80%d0%b0%d0%b7%d0%b8%d0%bb%d0%b8%d1%8f-%d0%bf%d0%bb%d0%b0%d1%87%d0%b5/", "text": "„", "date": "2017.07.09", "title": " Франция ликува,  Бразилия плаче"}
{"url": "https://trud.bg/%d0%be%d1%82-%d0%b1%d0%be%d1%82%d0%b5%d0%b2-%d0%bf%d0%b4-%d0%b8%d1%81%d0%ba%d0%b0%d1%82-%d0%bd%d0%be%d0%b2%d0%b0-%d0%b4%d0%b0%d1%82%d0%b0-%d0%bd%d0%b0-%d0%bc%d0%b0%d1%87%d0%b0/", "text": "Шефовете на „Ботев” (Пд) ще депозират в понеделник в Спортно-техническата комисия на БФС официално писмо, с което ще поискат нова дата за мача им срещу „Пирин” (Благоевград) от първия кръг на Първа професионална лига, насрочен за 16 юли (неделя) от 18.45 часа на стадиона в пловдивския квартал „Коматево”.От лагера на „канарчетата” настояват двубоят да се играе на 17 юли (понеделник) или на по-късна дата, но преди третия кръг в елита, в който „жълто-черните” приемат ЦСКА-София отново на своя стадион.Аргументите на „Ботев” (Пд) за искане на нова дата за сблъсъка с „орлетата” от Благоевград са, че на 13 юли (четвъртък) от 19.45 часа българско време отборът гостува на израелския „Бейтар” (Йерусалим) в първия мач от втория предварителен кръг на Лига Европа и ще се прибере чак на 14 юли (петък), като няма да има достатъчно време за възстановяване след изморителното пътуване.От „Ботев” (Пд) ще отправят официално запитване и до дисциплинарната комисия на БФС по казуса с наказанието им от лишаване от домакинство, което беше сменено със забрана за игра пред публика, и дали ще важи за двубоя с ЦСКА-София от третия кръг, ако мачът с „Пирин” (Бл) от първия кръг бъде отложен за август. Ако от футболната централа обявят, че санкцията ще важи за двубоя с „червените”, от канарската управа ще настояват да домакинстват на „Пирин” (Бл) на 17 юли (понеделник). По програмата единствената среща от първия кръг на тази дата е този между „Септември” (Сф) и „Дунав” (Русе), насрочен за 20.30 часа.Наказанието на „Ботев” (Пд) е заради нахлуването на жълто-черните фенове на пистата и терена на Националния стадион „Васил Левски” при победата с 2:1 над „Лудогорец” (Разград) във финала за Купата на България. С лишаване от състезателни права за един мач след този финал е и бразилският нападател Фернандо Виана, който ще пропусне заради наказание старта на новия сезон.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " От „Ботев” (Пд) искат нова дата на мача с „Пирин” (Бл) от първия кръг"}
{"url": "https://trud.bg/%d1%87%d0%b0%d0%ba%d0%b0%d0%bc-%d1%82%d0%b5%d0%b6%d1%8a%d0%ba-%d0%bc%d0%b0%d1%87-%d1%81-%d0%b3%d1%80%d0%b8%d0%b3%d0%be%d1%80-%d0%b7%d0%b0%d1%8f%d0%b2%d0%b8-%d1%84%d0%b5%d0%b4%d0%b5%d1%80%d0%b5%d1%80/", "text": "„„„", "date": "2017.07.09", "title": " Чакам тежък мач с Григор, заяви Федерер"}
{"url": "https://trud.bg/%d0%b8%d0%bb%d1%8a%d0%bd-%d0%bc%d1%8a%d1%81%d0%ba-%d0%bf%d0%be%d0%ba%d0%b0%d0%b7%d0%b0-%d0%bf%d1%8a%d1%80%d0%b2%d0%b0%d1%82%d0%b0-tesla-model-3/", "text": "Илън Мъск качи в Twitter първите снимки на електромобила Tesla Model 3, току-що слязъл от конвейера на завода.Преди време Мъск обяви, че първите 30 електрически автомобила ще бъдат връчени на собствениците си по време на специално събитие, което ще се състои на 28 август, информира . Компанията възнамерява до края на месец август да произведе първите 100 електромобила, които през септември трябва да станат 1 500, а през декември – 20 000.Собственик на първия Tesla Model 3 ще стане самият Илън Мъск. Според неговите думи, в компанията има строго правило в това отношение: който първи е заплатил пълната цена на автомобила, той първи трябва да го получи.Model 3 е първият серийно произвеждан електромобил. Предишните модели бяха скъпи версии, които не всеки можеше да си позволи. Базовият вариант на Tesla Model 3 струва $35 000 и тази цена е съизмерима с цената другите автомобили от по-висок клас.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " Илън Мъск показа първата Tesla Model 3"}
{"url": "https://trud.bg/%d0%b0%d1%81%d0%b5%d0%bd%d0%be%d0%b2%d0%b3%d1%80%d0%b0%d0%b4%d1%87%d0%b0%d0%bd%d0%b8-%d0%bf%d1%80%d0%b8%d0%b7%d0%be%d0%b2%d0%b0%d1%85%d0%b0-%d0%b7%d0%b0-%d0%bf%d0%b0%d1%80%d0%b0%d0%bb%d0%b5%d0%bb/", "text": "Организаторите на протестите в Асеновград, започнали 2 дни след побоя на 26 юни над деца спортисти, треньори и родители от местния клуб по кану-каяк „Асеновец” , призовават своите съмишленици и симпатизанти да излизат на паралелни мирни шествия във всички български градове и надигнат своя глас срещу циганските безчинства у нас.Само през последната седмица жертви на отмъстителни роми станаха двама младежи в Смолян и Бяла, което за пореден път тезата на станимаклии за неспособността на държавата да се грижи за поданиците си, да налага адекватни наказания на престъпниците и да всява респект сред хората, опасни за обществото, както и да създаде чувство за сигурност сред останалите и да работи за мирното съвместно съществуване на различните етноси чрез налагане и гарантиране на равните им права и задължения, се казва в декларация на организаторите на протестите в града под Асеновата крепост.Те не излязоха на мирно шествие в събота, но не скриха очакванията си, че протестът им в неделя вечер ще е дори по-масов от онзи от 2 юли, когато над 5000 души надигнаха глас срещу нарастващото насилие у нас срещу деца, възрастни хора, лекари, учители и мирни граждани.„Надяваме се на подкрепа чрез паралелни протести от всички градове в България! Ако не можете да се включите физически, споделете снимката-символ на протеста ни – „Аз съм Асеновград!”. Крайно време е да започнем да заставаме един до друг, когато държавата не си е на мястото!”, призоваха още веднъж във Фейсбук организаторите на протести в Асеновград часове преди да се съберат за поредна вечер пред паметника на цар Иван Асен Втори.В петък подписка с над 10 000 парафа на асеновградчани пък бе връчена от Иван и Гергана Георгиеви в Народното събрание на депутата Искрен Веселинов, заместник-председател на парламентарната група на Обединените патриоти. Исканията на пострадалите и обществеността в Асеновград е за справедливо и бързо възмездие за всички виновни за побоя над децата и треньорите, подсигуряването на въоръжена охрана на язовир „40-те извора“, както и хората с тежки криминални присъди да не бъдат освобождавани предсрочно и всички да са равни пред законите на България.Родителите на пострадалите деца са категорични, че няма да отстъпят от исканията си, обявиха, че техният протест не е етнически, а граждански, и се разграничиха от всякакви прояви на агресия и нерегламентирана агитация.Протестиращите декларираха, че ще представят конкретни искания на отговорните институции и ще им дадат време да покажат, че работят в полза на гражданите. Сред исканията са по-сериозно полицейско присъствие в Асеновград и други проблемни райони в страната, реална интеграция на ромите, а не такава само на книга, ново преброяване на пребиваващите в циганските гета, криминализиране на феномена „деца раждат деца” и регулиране на раждаемостта във въпросното етническо малцинство, където децата на практика са захвърлени на произвола на съдбата и се ползват предимно за източване на и без това слабата ни социална система.Инициативен комитет на живеещите в циганската махала „Лозница” пък излезе със специално обръщение на Асеновград д-р Емил Караиванов, общинските съветници и съгражданите, с което призова за задружно и мирно съвместно съжителство. В него ромите благодарят на депутата от ГЕРБ и бивш кмет на града д-р Христо Грудев за ценните съвети и наставления, благодарение на които са запазили спокойствие и спазили гражданския мир, на главния секретар на МВР и на шефа на Областната дирекция на МВР, както и на всички полицаи и жандармеристи за „тяхната решимост и смелост, които останаха до края на размириците”.„Досега не сме изпадали в подобна ситуация. България е и наша родина и ние я обичаме, както я обичат всички наши сънародници. Обичаме природата и историята”, се казва още в декларацията на Инициативния комитет от „Лозница”, където през двете седмици на протестите имало не само стресирани жени, деца и по-възрастни хора, но и припаднали от страх роми.Кметът д-р Емил Караиванов пък съобщи, че инициативата му Асеновград да стане домакин на национална кръгла маса за ефективни мерки за реална етническа интеграция е срещнала одобрение от правителството, всички парламентарни партии, националния омбудсман Мая Манолова и Националното сдружение на общините. „Нека бъдем разумни, когато залогът е Асеновград и направим всичко възможно да има промяна и градът ни да не бъде арена на междуетническа омраза и страхове!”, призова кметът д-р Караиванов.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " Асеновградчани призоваха за паралелни протести в цялата страна"}
{"url": "https://trud.bg/%d1%81%d1%82%d0%be%d1%82%d0%b8%d1%86%d0%b8-%d1%85%d0%b8%d0%bb%d1%8f%d0%b4%d0%b8-%d1%82%d1%83%d1%80%d1%86%d0%b8-%d1%81%d0%b5-%d1%81%d1%8a%d0%b1%d1%80%d0%b0%d1%85%d0%b0-%d0%b2-%d0%b8%d1%81%d1%82%d0%b0/", "text": "Стотици хиляди се събраха в Истанбул на кулминацията на 25-дневния марш, който се превърна в най-големия протест срещу действията на турските власти след неуспешния преврат от юли 2016 г.С турски знамена и плакати с надписи „Справедливост“ в червено и бяло, демонстрантите се събраха да слушат главния опозиционен водач Кемал Кълъчдароглу, предава Reuters.Кемал Кълъчдароглу, който е лидер на светската и кемалистка Народнорепубликанска партия, тръгна от столицата през юни месец, за да протестира срещу осъждането на партийния член Енис Бербероглу.Енис Бербероглу бе първият депутат от Народнорепубликанската партия, който бе арестуван след неуспешния преврат от юли 2016 г. Оттогава около 50 хиляди души са арестувани, а 150 хиляди учители, съдии и военни бяха уволнени.Кълъчдароглу заяви, че триседмичният му марш е помогнал на турците „да отхвърлят ризата на страха“, откакто в страната е обявено извънредно положение.Президентът Ердоган разкритикува Кемал Кълъчдароглу за протеста му, заявявайки, че правосъдието трябва да се търси в парламента, а не на улицата. Според Реджеп Тайип Ердоган, протестиращите са свързани с тези, които са извършили неуспешния опит за преврат. from  on .АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " Стотици хиляди турци се събраха в Истанбул за най-големия протест срещу Ердоган (СНИМКИ, ВИДЕО)"}
{"url": "https://trud.bg/%d1%81%d0%b5%d0%b2%d0%b5%d1%80%d0%bd%d0%b0-%d0%ba%d0%be%d1%80%d0%b5%d1%8f-%d0%b7%d0%b0%d0%bf%d0%bb%d0%b0%d1%88%d0%b8-%d1%81%d0%b0%d1%89-%d1%81-%d1%8f%d0%b4%d1%80%d0%b5%d0%bd%d0%b0-%d0%b2%d0%be%d0%b9/", "text": "Северна Корея заяви, че петдневните военни учения на САЩ и Южна Корея, водят Корейския полуостров до „повратната точка“ на ядрената война, предава The Straits Times.Съюзниците проведоха петдневни учения, в отговор на ескалиращото напрежение с Пхенян. Севернокорейските медии обвиниха Вашингтон и Сеул в задълбочаване на напрежението. „Не си играйте с барутния погреб“, обърнаха се те към САЩ.„Със своята военна провакация, САЩ рискува да изложи полуостровът на риска от ядрена война“, се твърди в Пхенян.", "date": "2017.07.09", "title": " Северна Корея заплаши САЩ с ядрена война"}
{"url": "https://trud.bg/%d1%81%d0%b8%d0%bc%d0%b5%d0%be%d0%bd-%d1%81%d0%b0%d0%ba%d1%81%d0%ba%d0%be%d0%b1%d1%83%d1%80%d0%b3%d0%b3%d0%be%d1%82%d1%81%d0%ba%d0%b8-%d0%bf%d0%be%d0%bf%d1%83%d0%bb%d1%8f%d1%80%d0%bd%d0%be%d1%81/", "text": "Трябваше да поема пътя на политиката, защото виждах че няма друг изход. Сигурно популярността ми щеше да бъде по-висока, ако бях останал извън нея. Това заяви Симеон Сакскобургготски по .Относно решението си да се включи в българската политика, той сподели: „Това беше най-тежкото решение защото съм бил възпитаван цял живот обратното – че царят не е политик и че царят не бива да взима страна. Но условията бяха такива и след толкова години, полагайки толкова усилия да служа, да направя нещо за страната, видях че момента беше дошъл“.Според Царя трудно може да се намери точен отговор на въпроса дали монархията щеше да бъде по-добро решение за България след края на комунизма.„Тук 50 години не се споменаваше монархията или само абсурдният „монархофашизъм“ и подобни нелепости. Как може да очакваш че изведнъж хората ще кажат: „А, да, ура! Чудесна алтернатива! А моята теория, която не е лична, разбира се, е, че в историята е имало всякакви режими, от преди 4000 години. Нито единият е по-модерен, нито по-отживелица от другия“, добави той.Сакскобургготски каза още, че срещите му с Иван Костов през 2001 г., непосредствено преди изборите, не са били тайни. „Аз просто го посетих. Разбира се, аз винаги съм предпочитал срещите ми да са на 4 очи, защото така човек може да си каже всичко по един откровен и в същото време дискретен начин“, обясни той.Относно разговорите си с бившия премиер, който е отказал общо управление след изборите, Царят разкри: „Той просто каза че му трябва още един пълен мандат, което е негово право“.На въпрос дали съжалява, че е дал път на някои от хората, които след това не са оправдали доверието му, Сакскобургготски отговори: „Аз не познавам много от тях. Защото аз пристигнах тука колкото съм наблюдавал, колкото срещи да съм провел от 89-та до 96-та, но пак човек трябва да е живял тука, за да усети или опознае всеки съвсем във всичките измерения. …А за предаден, знаете ли, това е пак за сметка на човека го казвам. Аз нямам някое черно тефтерче в което пиша „този е предател, този е такъв“. Аз гледам напред“.Засега създателят на НДСВ няма намерение да се завръща отново в политиката. „На тази възраст вече наистина мисля, че съм далеч над годините и възраст за пенсия, та да имам подобни желания“, сподели той.Симеон Сакскобургготски каза също, че е имал 3 срещи с Владимир Путин, който го е впечатлил познанията си по всяка тема. „И е човек, който управлява страна като Русия, свалям му шапка“, посочи той и добави, че санкциите срещу Русия са донякъде автогол за Европа.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " Симеон Сакскобургготски: Популярността ми сигурно щеше да е по-висока, ако не бях влязъл в политиката"}
{"url": "https://trud.bg/%d1%82%d1%80%d0%b8-%d0%b3%d1%80%d0%b0%d0%b4%d0%b0-%d1%81%d1%82%d0%b5%d0%b3%d0%bd%d0%b0%d1%85%d0%b0-%d0%bf%d1%80%d0%be%d1%82%d0%b5%d1%81%d1%82%d0%b8-%d0%b7%d0%b0%d1%80%d0%b0%d0%b4%d0%b8-%d1%80%d0%be/", "text": "Хиляди жители от Бяла, Смолян и Асеновград чрез социалните мрежи се организираха на протести заради ромски побоища. Чашата на търпението преля, когато в русенския град Бяла, 18 годишен младеж бе пребит в петък вечерта пред дискотека и изпадна в кома.Роднините на момчето призоваха съгражданите си да излязат на мирен протест след поредното безчинство на роми. В Смолян хората също излязоха на улицата, след като млад мъж малко преди това бе пребит от мургави съграждани. Асеновградчани пък, откъдето пламна искрата на бунта , призоваха за паралелни протести във всички градове на страната. Те настояха в декларация държавата да се грижи за поданиците си, да налага адекватни наказания на престъпниците и да всява респект сред хората, опасни за обществото, както и да създаде чувство за сигурност сред останалите и да работи за мирното съвместно съществуване на различните етноси чрез налагане и гарантиране на равните им права и задължения.Подписка с над 10 000 парафа на асеновградчани бе връчена от Иван и Гергана Георгиеви в Народното събрание на депутата Искрен Веселинов, заместник-председател на парламентарната група на Обединените патриоти. Исканията на пострадалите и обществеността в Асеновград е за справедливо и бързо възмездие за всички виновни за побоя над децата и треньорите, подсигуряването на въоръжена охрана на язовир „40-те извора“, както и хората с тежки криминални присъди да не бъдат освобождавани предсрочно и всички да са равни пред законите. Крайното решение е да нямат гета„Убеден съм в провала на интеграцията у нас. Причината за това е сбърканият модел за изграждане на гражданските различия в обществото в Европа. Затова виждаме и това по улиците. Всъщност, тези хора не се променят, а искат да променят теб.“, заяви евродепутатът Ангел Джамбазки (ВМРО). Според него не е ясно колко пари са похарчени за ромското включване. Работещият модел на вписване на гражданите в обществото минавал през желание и образование. Този провален модел на интеграция заплашвал самите основи на българската държава и държавност. Той смята, че поради тази причина все по-често ще има случи на пребиване на деца с брадви. „Гетото създава напрежение. Това трябва ясно да се разбере“, категоричен е Джамбазки. Евродепутатът добави обаче, че има и много български граждани от цигански произход, които са се вписали успешно в обществото чрез учение и труд. „Тенденцията е времева и географска. Където има по-голяма концентрация на гета, нападенията ще зачестяват“, прогнозира той. По думите му трябва да признаем, че има такъв проблем, а той ще става все по-етнически. Ангел Джамбазки отрече умишлено да не се решава този проблем от политиците заради дивиденти. „Става дума за политическа импотентност и нежелание да се реши този проблем. Нужно е тези, които не желаят да спазват закона, да усетят законната репресия – да им се разрушават незаконните къщи и да се разселват между нормалните граждани. Циганите трябва да живеят останалата част от обществото, а не да се обособяват. Иначе няма да се интегрират сред нас.“, заключи Джамбазки. Ромите пишат:Обичаме България, тя ни е родинаХората от циганската махала „Лозница” излязоха с обръщение до кмета на Асеновград д-р Емил Караиванов и съгражданите, с което призова за задружно и мирно съвместно съжителство. В него ромите благодарят на депутата от ГЕРБ и бивш кмет на града д-р Христо Грудев за съветите, благодарение на които е съхранен гражданския мир. Те благодарят и на полицаите за „тяхната смелост до края на размириците”. „ България е и наша родина и ние я обичаме“, се казва още в декларацията на ромите от „Лозница”, където заради протестите имало много стресирани и припаднали от страх.", "date": "2017.07.09", "title": " Три града стегнаха протести заради ромски безчинства\t\t\t"}
{"url": "https://trud.bg/%d0%b2%d0%b8%d0%b6%d1%82%d0%b5-%d0%b0%d0%ba%d1%86%d0%b5%d0%bd%d1%82%d0%b8%d1%82%d0%b5-%d0%be%d1%82-%d0%b1%d1%80%d0%be%d1%8f-%d0%bd%d0%b0-%d0%b2%d0%b5%d1%81%d1%82%d0%bd%d0%b8%d0%ba-%d1%82%d1%80%d1%83-5/", "text": "Скъпо месо, евтини колбасиЦените на свинското месо у нас растат, а в същото време тези на колбасите, за които то трябва да е основна суровина, падат. Това показват данните на Държавната комисия за стокови борси и тържища. Според тях от средата на март цената на едро на свинското месо върви нагоре и в края на юни е отчетено поскъпване от 15,5%. На годишна база пък (спрямо юни 2016 г.) повишението е с 5,3%. В същото време цената на малотрайните колбаси намалява с 6,8% за година и с над 2% на месечна база. Борисов на петролен форум по покана на ЕрдоганПремиерът Борисов отива на петролния форум в Истанбул по покана на турския президент Ердоган. ? Министър-председателят Бойко Борисов ще участва днес в 22-ия Световен петролен конгрес в Истанбул. Премиерът ще присъства на събитието по покана на турския президент Реджеп Тайип Ердоган, съобщиха от Министерски съвет. Борисов ще направи изказване пред форума, който ще продължи до 13 юли. 42-ма съдии против заповед на Калоян ТопаловСъдии от Софийския градски съд (СГС) ще настояват на Общото събрание утре – 11 юли, да бъде обсъдена и заповед на шефа им Калоян Топалов, отнасяща се до отпуските, научи „Труд”. Заседанието е свикано по друга тема – за съдебните заседатели, но част от магистратите ще се опитат да поставят и другия проблем преди съдебната ваканция, която започва от 15 юли. Още в средата на юни 42-ма съдии са се подписали под настояване админстративният им ръководител Калоян Топалов да свика Общо събрание, на което да се обсъди и да се изрази становище по негова заповед за отпуските РД-08-1721 от 15 май 2017 г. Искането е за насрочване на Общо събрание до 30 юни.Генерал-лейтенант Андрей Боцев, началник на отбраната пред „Труд“: Няма кандидати за войници„Последната поправка във военния закон за изслушване на кандидатите за генерали и адмирали е излишна и ненужна.“    Г-20: Eдна много различна срещаВ Хамбург присъстваше и друг все по-важен глобален играч – гражданското, недържавното обществено мнение – анализ на Любомир Кючуков", "date": "2017.07.09", "title": " Вижте акцентите от броя на вестник „Труд“ в понеделник, 10 юли"}
{"url": "https://trud.bg/%d0%ba%d0%b0%d1%82%d0%b0%d1%80-%d1%89%d0%b5-%d1%81%d1%8a%d0%b4%d0%b8-4-%d1%82%d0%b5-%d0%b4%d1%8a%d1%80%d0%b6%d0%b0%d0%b2%d0%b8-%d0%ba%d0%be%d0%b8%d1%82%d0%be-%d0%bc%d1%83-%d0%bd%d0%b0%d0%bb%d0%be/", "text": "Катар ще предприеме правни действия за щетите, които са му нанесени от блокадата, наложена от Саудитска Арабия, ОАЕ, Бахрейн и Египет. Това заяви главният прокурор на страната Али бин Фетайс Ал Мари, съобщава .Формирана е централна комисия, която трябва да се погрижи хората засегнати от санкциите, да получат адекватна компенсация от държавите блокиращи Катар. Главният прокурор на емирството посочи, че въпросният орган ще използва вътрешни, а също така и международни механизми за да потърси компенсации.Членове на комисията са главният прокурор, министърът на правосъдието, както и външният министър на Катар.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " Катар ще съди 4-те държави, които му наложиха блокада"}
{"url": "https://trud.bg/%d1%80%d0%b8%d0%b1%d0%b0%d1%80%d0%b8-%d0%b8%d1%81%d0%ba%d0%b0%d1%82-%d1%80%d0%b5%d0%b3%d0%bb%d0%b0%d0%bc%d0%b5%d0%bd%d1%82-%d0%b7%d0%b0-%d1%81%d1%8a%d0%b1%d0%b8%d1%80%d0%b0%d0%bd%d0%b5%d1%82%d0%be/", "text": "Рибари поискаха държавата да регламентира събирането на бяла мида, като така ще се попречи и на бракониерите, информира .Непопулярната у нас бяла мида се оказа голям деликатес към пастата в Италия и паелята в Испания. Може да се намери на всеки плаж по Черноморието. Деликатесът върви по 7-8 лева килограма.Преди 5 години отваря врати първият у нас цех за преработка на бяла мида в Черноморец, като цялата му продукция е за износ.Освен по регламентиран път, миди се изнасят и контрабандно с чували. Така миналото лято разследваха хранително отравяне от български миди в Италия.За разлика от други европейски държави, в България събирането на бели миди е разрешено само на ръка без използването на допълнителни приспособления. Затова дори изрядните берачи влизали в морето по тъмно.От бранша искат да се забрани уловът на бяла мида в размножителния период и строг контрол. Агенцията вече е внесла пормените в Министерството.Искат още да узаконят и уред за брането им, който да отсява големите миди от малките.В момента цеховете за преработка на бяла мида са три – освен в Черноморец, има и в Бургас и Варна.", "date": "2017.07.09", "title": " Рибари искат регламент за събирането на бяла мида"}
{"url": "https://trud.bg/%d0%b1%d0%b3-%d1%88%d0%be%d1%84%d1%8c%d0%be%d1%80-%d0%bd%d0%b0-%d1%82%d0%b8%d1%80-%d1%85%d0%b8%d1%82-%d0%b2%d1%8a%d0%b2-%d1%84%d0%b5%d0%b9%d1%81%d0%b1%d1%83%d0%ba-%d0%ba%d0%bb%d0%b8%d0%bf-%d0%bf/", "text": "Български шофьор на ТИР стана хит във Фейсбук, след като в социалната мрежа бе качен клип, на който нашенецът гони със сопа чернокож мигрант край френския град кале.Видеото с дължина почти 1 минута, публикувано от турски водач във фейсбук група за професионални шофьори, е събрало стотици харесвания, както и десетки коментари и споделяния. Заснето е край френския град Кале, прочул се с набезите на мигранти срещу потока от тирове, които минават от там на път за Великобритания. Преселници постоянно се опитват да се вмъкнат в камионите, за да преминат нелегално границата.Видеото показва лютия гняв на българина, когато при полицейска проверка на местните сили на реда под платнището на камиона е открит чернокож младеж. Изнервеният водач подгонва натрапника с тояга в ръка пред погледа на слисаните французи.Гледайте видеоклипа АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " Бг шофьор на ТИР хит във фейсбук – клип показва как гони мигрант във Франция"}
{"url": "https://trud.bg/%d0%b0%d1%80%d0%b5%d1%81%d1%82%d1%83%d0%b2%d0%b0%d1%85%d0%b0-%d0%bb%d1%83%d0%ba%d0%b0%d0%ba%d1%83-%d0%be%d1%82%d0%b8%d0%b2%d0%b0-%d0%bd%d0%b0-%d1%81%d1%8a%d0%b4/", "text": "Ромелу Лукаку, новата звездна покупка на „Манчестър Юнайтед“, започна новата страница в кариерата си със скандал. Нападателят бе арестуван в САЩ и ще бъде съден. Причината е, че голаджията вдигна шумен купон по случай трансфера на „Олд Трафорд“. Белгиецът организирал парти в дом в Бевърли Хилс, на което обаче музиката била прекалено висока. Повиканите на място полицаи направи цели пет пъти забележка на играча да намали звука, но Лукаку не им обърнал внимание. В резултат на това, при шестото идване на униформените, белгийският нападател бил отведен в районното управление. Перлата на Жозе Моуриньо ще бъде съден, като делото ще е на 2 октомври.„Няма шанс сделката да пропадне заради скандала“, гарантира източник до клуба пред британското издание „Дейли мейл“.Лукаку продължава да е Щатите, където чака старта на подготовката на „Юнайтед“.„Вече бях взел решение за този трансфер, а то беше да не гледам към „Челси“ и миналото – каза Лукаку. – Защо „Юнайтед“? Това е най-големият клуб на света. Искам отново да работя с Жозе Моуриньо.“В Англия тръгнаха слухове, че Златан Ибрахимович продължава да е опция за атаката на „червените дяволи“. Шведът се контузи и договорът му с „Юнайтед“ не бе подновен. В момента голаджията е свободен агент, но като се възстанови, което се очаква да е около Нова година, може да бъде ангажиран с 6 месечен договор от Моуриньо.", "date": "2017.07.09", "title": " Арестуваха Лукаку, отива на съд"}
{"url": "https://trud.bg/%d1%8e%d0%bd%d0%be%d1%88%d0%b8%d1%82%d0%b5-%d0%b3%d1%80%d0%b0%d0%b1%d0%bd%d0%b0%d1%85%d0%b0-%d0%b8%d1%81%d1%82%d0%be%d1%80%d0%b8%d1%87%d0%b5%d1%81%d0%ba%d0%b0-%d1%82%d0%be%d1%87%d0%ba%d0%b0-%d1%81/", "text": "Националният отбор на България за юноши до 19 години взе историческа първа точка на европейското първенство в Грузия, съобщи .Младите „лъвчета“ направиха 1:1 с Холандия в последния си мач на шампионата на Стария континент.Автор на първото попадение от третото участие на наш състав на форум в тази възраст бе Георги Русев в 55-ата минута. Пет минути преди това Конголо бе точен за „лалетата“.Трябва да се отбележи, че България има три европейски титли, но в предишния формат на шампионата – за юноши до 18 години. Но откакто възрастта беше вдигната с една година през 2002 г. и форматът променен, имахме две участия във финалната фаза до тази година, но нямахме спечелена точка.Въпреки добрия резултат, за родните юноши първенството приключи. Възпитаниците на Ангел Стойков допуснаха загуби от Англия (0:2) и Германия (0:3) и се сбогуваха с мечтите си за нещо голямо на еврошампионата.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " Юношите грабнаха историческа точка срещу Холандия на Евро 2017"}
{"url": "https://trud.bg/42-%d0%bc%d0%b0-%d1%81%d1%8a%d0%b4%d0%b8%d0%b8-%d0%bf%d1%80%d0%be%d1%82%d0%b8%d0%b2-%d0%b7%d0%b0%d0%bf%d0%be%d0%b2%d0%b5%d0%b4-%d0%bd%d0%b0-%d0%ba%d0%b0%d0%bb%d0%be%d1%8f%d0%bd-%d1%82%d0%be%d0%bf/", "text": "Съдии от Софийския градски съд (СГС) ще настояват на Общото събрание утре – 11 юли, да бъде обсъдена и заповед на шефа им Калоян Топалов, отнасяща се до отпуските, научи „Труд”. Заседанието е свикано по друга тема – за съдебните заседатели, но част от магистратите ще се опитат да поставят и другия проблем преди съдебната ваканция, която започва от 15 юли.Още в средата на юни 42-ма съдии са се подписали под настояване админстративният им ръководител Калоян Топалов да свика Общо събрание, на което да се обсъди и да се изрази становище по негова заповед за отпуските РД-08-1721 от 15 май 2017 г. Искането е за насрочване на Общо събрание до 30 юни. След като дълго се чуди какво да предприеме, тъй като не може да отхвърли предложението, направено от повече от 1/3 от състава (в момента в СГС работят 119 съдии, в това число и младшите съдии – б.р.) Топалов решава да насрочи  Общото събрание, но за 19 септември. Тоест – той определя, че въпросът с неговата спорна заповед за отпуските следва да се гледа след съдебната ваканция – тогава, когато вече са минали повечето отпуски на съдиите.В същото време самият Топалов насрочва и Общо събрание на СГС за 11 юли, свързано с проблема със съдебните заседатели.„На 11 юли аз и колегите ми ще поискаме включване в дневния ред и обсъждането на заповедта за отпуските”, каза пред „Труд” съдия Светлин Михайлов, който до 2009 г. бе председател на СГС, а сега е съдия от Въззивно гражданско отделение.Повечето от подписалите се 42-ма съдии са против едно от правилата, въведено със заповедта на Топалов. А именно – онзи съдия, който излиза в отпуск, да посочи сам своя колега, който ще го замества. За периода на отсъствието заместникът трябва да се произнася в срок по молби, например за обезпечения, за принудително изпълнение и т.н. „За нас това е нарушение на член 9 от Закона за съдебната власт, в който е записан принципа за случайно разпределение на делата. Ако някоя от страните по дадено дело подаде жалба, че е засегната от акт, подписан от колегата, докато съм бил в отпуск и започне да твърди пред Инспектора на ВСС, че ние двамата сме се сговорили аз да изляза в отпуск, а той да разписва, ние няма как да се защитим. Всичко това е отразено в молбата за отпуск и заповедта за разрешаване на отпуск. Друго нарушение е на конституционното право на отпуск. В случай, че никой от колегите не се съгласи да замества, това означава ли, че съдията изобщо няма да излезе в отпуск?”, пита Михайлов. Според него би следвало административният ръководител на СГС да определя заместниците и това да става чрез жребий, в който са включени колегите, които през съответния период не са в отпуск.За тази заповед на Топалов, Михайлов вече е сезирал Инспектората на ВСС. „Не водя лична война с председателя, а още по-малко заради това, че вече съм бил на тази позиция. Въпросът е принципен и е свързан от една страна със спазването на закона, а от друга – с уважението към колегите от един от най-натоварените български съдилища”, каза още Михайлов.", "date": "2017.07.09", "title": " 42-ма съдии против  заповед на Калоян Топалов\t\t\t"}
{"url": "https://trud.bg/%d0%bf%d0%be%d0%bb%d1%88%d0%b0-%d0%bf%d0%bb%d0%b0%d0%bd%d0%b8%d1%80%d0%b0-%d0%bf%d1%8a%d0%bb%d0%bd%d0%b0-%d0%b5%d0%bd%d0%b5%d1%80%d0%b3%d0%b8%d0%b9%d0%bd%d0%b0-%d0%bd%d0%b5%d0%b7%d0%b0%d0%b2%d0%b8/", "text": "Полша е готова да развива стратегическото си сътрудничество със САЩ и планира до пет години да придобие „пълна енергийна независимост“. Това заявява полският вицепремиер и министър на развитието и финансите Матеуш Моравецки в интервю за полската информационна агенция, предаде .Той припомня, че полското министерство на отбраната вече е сключило договор за доставка на американските системи за противоракетна отбрана „Пейтриът“, а в Полша вече са пристигнали от САЩ първите партиди втечнен природен газ.В интервюто, Моравецки отбелязва, че Полша преговаря с Дания, Норвегия и САЩ за очертаването на „нова карта на енергийната сигурност на страната“.Вицепремиерът посочва, че цената на природния газ от САЩ ще бъде конкурентоспособна и задоволителна за полската страна, която, цитирам: „сега е обвързана с лош договор с руски монополист и плаща повече за газа, отколкото Германия“.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " Полша планира пълна енергийна независимост до 5 години"}
{"url": "https://trud.bg/%d0%bf%d0%bb%d0%be%d0%b2%d0%b4%d0%b8%d0%b2%d1%81%d0%ba%d0%b8-%d0%bb%d0%b5%d0%ba%d0%b0%d1%80%d0%b8-%d0%b3%d0%be%d1%82%d0%b2%d1%8f%d1%82-%d0%b3%d1%80%d0%b0%d0%b6%d0%b4%d0%b0%d0%bd%d1%81%d0%ba%d0%be/", "text": "Медиците от пловдивската болница „Свети Мина“ подготвят гражданско неподчинение в понеделник, съобщиха от КТ“Подкрепа“.Повод са неизплатените заплати и неизвестното бъдеще на лечебното заведение. Двете теми тревожат персонала от години, а към тях се прибавят и опасенията за съкращения след структурните промени, които се очакват от сливането на болницата с другата общинска болница „Свети Пантелеймон“.Медиците смятат, че финансовото състояние на първа градска болница умишлено се влошава и след сливането с другата болница, сградата й ще бъде взета от общината, предаде .От община Пловдив определиха твърденията като несъстоятелни и неотговарящи на истината и съобщиха, че за сливането на болниците са отпуснати 2 милиона лева от общинския бюджет, за разплащане на просрочените задължения на бившата Първа градска към кредиторите й.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.09", "title": " Пловдивски лекари готвят гражданско неподчинение"}
{"url": "https://trud.bg/%d0%ba%d1%80%d0%b0%d1%81%d0%b8%d0%b2%d0%b0%d1%82%d0%b0-%d0%ba%d0%b0%d1%80%d0%b8%d1%81-%d0%b2-%d0%b4%d0%be%d0%bc%d0%b8%d0%bd%d0%be-%d0%bd%d0%b0-%d0%b4%d0%b5-%d0%bf%d0%b0%d0%bb%d0%bc/", "text": "Легендарният режисьор Брайън Де Палма има нов проект за трилър-мистерия, озаглавен „Домино”, в който трябваше да участват Николай Костер–Валдау и Кристина Хендрикс, но в крайна сметка главната женска роля е поверена на разкошната Карис ван Хоутен, позната от „Черната книга” на Пол Верховен и от „Игра на тронове”.В интервю тя каза: „За мен е удоволствие да се присъединя към актьорския състав на „Домино”. Привилегия е да работя с такъв иконичен режисьор. А и кой да знае, че Джайм Ланистър и Мелисандра ще се срещнат извън Вестерос.“Филмът е по сценарий на Петер Скавлан („Кон-Тики”) и следва полицейски инспектор от Копенхаген (Валдау), който търси справедливост за смъртта на своя партньор, убит от мистериозен мъж на име Имран, съобщава operationkino.net.Инспекторът обединява сили със свой колега (Хоутен) и с бившата любовница на партньора си за да издири и залови Имран. Скоро техният случай се превръща в опасно преследване из разтърсваната от терористични атаки Европа. Двамата откриват тревожна връзка между човека, който преследват и агент на ЦРУ, който е по следите на клетка на Ислямска държава, която стои зад атентатите.", "date": "2017.07.09", "title": " Красивата Карис в „Домино“ на Де Палма\t\t\t"}
{"url": "https://trud.bg/%d0%bf%d0%b8%d1%80%d0%b0%d1%82%d1%81%d0%ba%d0%b8-%d0%ba%d0%be%d1%80%d0%b0%d0%b1%d0%b8-%d0%bf%d1%80%d0%b5%d0%b2%d0%b7%d0%b5%d1%85%d0%b0-%d0%b2%d0%b0%d1%80%d0%bd%d0%b5%d0%bd%d1%81%d0%ba%d0%b8%d1%8f/", "text": "Няколко пиратски кораба превзеха Варненския залив и предлагат разходки със забавления, морски битки  и  още атракции . Удоволствията на борда  са по джоба  на масовите туристи и струват между 19 и 25 лв. според броя на групата, маршрут и времетраене. Цените са по-скъпи в пика на сезона –през юли и август .Чартърният сезон е доста по- слаб в сравнение с миналото лято.  Родни яхти се дадоха под наем и заминаха за Гърция, където е истински развит чартърният бизнес.  С по-малко изминати мили могат да се видят повече дестинации, а и  ветроходи и моторни лодки се вземат и за по седмица и повече време под наем. Това коментира за „Труд” Никола Костов,  търговски директор  на  един от най-големите дистрибутори на световните марки за България и Румъния, между които и любимата на Джеймс Бонд-  „Сънсийкър”. Този сезон се наемат яхти предимно за момински и ергенски партита.Обикновено се търсят морски лимузини за 25-30 души,  но те побират не повече  10-12. Правят се и сватбени фотосесии или се използват за снимане на филми. Наемът за луксозна моторна яхта варира от 120 до 800 лв.на час, а кетърингът се договаря допълнително. Разходките са до комплекс „Романтика”, до Галата  или до Евксиноград, но винаги в акваторията на Варна и задължително с шкипер според застрахователните изисквания.На Морска гара спират американски, хърватски, английски, руски,  както и много румънски яхти, които отиват транзит за Турция, Гърция и обратно.", "date": "2017.07.09", "title": " Пиратски кораби превзеха Варненския залив\t\t\t"}
{"url": "https://trud.bg/%d0%bc%d0%be%d1%80%d0%b1%d0%b8%d0%bb%d0%b8-%d0%bc%d0%be%d1%80%d0%b8-%d0%b4%d0%b5%d0%bb%d1%84%d0%b8%d0%bd%d0%b8%d1%82%d0%b5-%d0%b2-%d1%87%d0%b5%d1%80%d0%bd%d0%be-%d0%bc%d0%be%d1%80%d0%b5/", "text": "Туристи са се натъкнали на мъртви делфини, изхвърлени по плажовете на Черно море през последните дни. Снимки се появиха и в социалните мрежи. В Бургас плажуващи са уведомили спасителния пост за мъртъв бозайник през уикенда като случаят е трети, четвърти подобен от началото на сезона. Във Варна пък отчитат, че от началото на 2017-а са регистрирани близо 40 подобни случая.Въпреки това смъртността сред морските обитатели в наши води е в порядъка на обичайното, за разлика от масовия мор миналата година, коментират експерти.На този етап се предполага, че повечето смъртни случаи са причинени от морбили. Болестта покосява предимно малките делфинчета, защото са с по-слаб имунитет. Делфините са и доста агресивни помежду си в битката за храна, обясни доц. д-р Виолин Райков от Института по океанология към БАН. По думите му любимото им меню са цаца, хамсия и миджит и борбата за тях е жестока.В Бургас мъртвият делфин е извозен от ивицата от общински служители.  Местните рибари се кълнат, че мрежите им не са причина за това.Когато се получи сигнал за изхвърлен делфин, инспекторите от РИОСВ взимат тялото му, правят оглед и протокол, а поради високата смъртност през последните години труповете се изпращат за аутопсия в лаборатория в Италия. Оттам отчитат, че при два от случаите във Варна става въпрос именно за морбили.В момента няма много делфини, защото рибата намаля, казаха рибари в Бургас. Когато обаче излезе сафридът, бозайниците го следват в плитките води към брега.", "date": "2017.07.09", "title": " Морбили мори делфините в Черно море\t\t\t"}
{"url": "https://trud.bg/%d0%ba%d0%b0%d0%ba%d0%b2%d0%b0-%d1%82%d0%be%d1%87%d0%bd%d0%be-%d1%80%d0%b0%d0%ba%d0%b5%d1%82%d0%b0-%d0%b8%d0%b7%d1%81%d1%82%d1%80%d0%b5%d0%bb%d1%8f-%d1%81%d0%b5%d0%b2%d0%b5%d1%80%d0%bd%d0%b0-%d0%ba/", "text": "Още няма окончателна увереност какъв тип ракета беше изстреляна от Северна Корея: ако става дума за междуконтинентална ракета, тогава Съединените щати се оказват под прицела на потенциално ядрено оръжие. Но дори и да не е така, и Пхенян да преувеличава заплахата, същността на нещата не се променя. С колкото по-голямо превъзходство се сдобива севернокорейският лидер, толкова по-трудни ще бъдат преговорите. Днес ситуацията изглежда достатъчно опасна.Северна Корея се представя като растяща заплаха, а светът отново се оказа на прага на студена война, която може да прерасне в ядрена. Такава ситуация се наложи дълго преди идването на власт на Доналд Тръмп, но новият президент в значителна степен способства за нейното влошаване. В резултат, на 4 юли той получи подарък във вида на ядрена заплаха за американския континент, за отговор на която се изисква последователна геостратегическа политика. Вярно е, че днес Белият дом не разполага с такъв лукс.: начинът на мислене на президента Тръмп – с изключение на неговите удачни и не съвсем удачни изяви в Туитър – не е известен на никого. Едва ли ще се намерят авторитетни теоретици, в чието мнение се вслушва стопанинът на Овалния кабинет, и изглежда, че дори Пентагонът се загуби в сегашния поток от събития. Тръмп започва да осъзнава, реалният свят е несъвместим с повърхностната политика на празните лозунги.Напълно е възможно авторитарният модел на президента на САЩ да сработи вътре в страната, независимо от последователните неуспехи в политическото управление. Само че на геополитическо ниво е много по-видно, че политическата разпуснатост поставя под въпрос ролята, която Америка играе в света.()", "date": "2017.07.09", "title": " Каква точно ракета изстреля Северна Корея\t\t\t"}
