{"url": "https://trud.bg/%d0%bb%d0%be%d0%b2%d1%86%d0%b8-%d0%bf%d0%be%d0%b2%d0%b0%d0%bb%d0%b8%d1%85%d0%b0-8-%d0%b3%d0%bb%d0%b8%d0%b3%d0%b0%d0%bd%d0%b0-%d0%b7%d0%b0-2-%d0%b4%d0%bd%d0%b8/", "text": "Ловната дружинка на берковското село Гаганица отпразнува голяма слука в началото на новия сезон. Само през изминалия уикенд местните ловци отстреляха осем диви прасета, а едното от тях е истински великан. 20 от авджиите от селото, което е на 13 км от Монтана, тръгнали в събота сутринта на излет за глигани в местността “Петкова чука”. Още на първата гонка пред засадата на полицая Александър Аврамов изскочил огромен нерез. Младият, но опитен стрелец повалил още с първия изстрел гиганта, който обаче скочил и хукнал отново. Сашо пуснал още няколко бренекета в прасето, но, макар и тежко ранено, то продължило да тича. От близката пусия на помощ се притекъл и митничарят Делян Първанов, който също открил стрелба. След осем изстрела мощният глиган, тежък близо 250 кг, паднал. Малко по-късно 170-килограмов нерез покосил и Андрей Димитров – един от най-добрите препаратори в Северозапада. “Трофеите са добри –  големият глиган е с 23 см зъби, а на другия глигите са 19 см!”, сподели Димитров.  До обед ловците гътнали още четири по-малки диви прасета. В неделя Гаганишката чета пак излязла на лов и само за няколко часа стрелците повалили още два нереза по около 120 килограма. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.17", "title": " Ловци повалиха 8 глигана за 2 дни"}
{"url": "https://trud.bg/%d1%81%d0%b2%d0%b5%d1%82%d0%bb%d0%b0%d0%bd%d0%b0-%d0%b7%d0%b0%d1%85%d0%b0%d1%80%d0%be%d0%b2%d0%b0-%d0%b6%d0%b8%d0%b7%d0%b5%d0%bb-%d1%81-%d0%be%d1%81%d0%b0%d0%bd%d0%ba%d0%b0-%d0%bd%d0%b0-%d0%b1/", "text": "Зала на НДК беше препълнена до пръсване в понеделник вечерта като на концерт на Веселин Маринов Само че представлението беше от съвсем различна величина мегазвездата Светлана Захарова и сценичният й партньор Денис Родкин гостуваха в спектакъла Жизел на Софийската опера и балет Оказа се че има поне няколко хиляди любители на балета готови да преминат през лабиринта от строителни заграждения ремонтът на Двореца на културата не е приключил в търсене на духовна храна Идването на Захарова беше голямо събитие в културния живот на София В зала можеше да се забележат представители на интелигенцията на политическите среди както и почти всички известни или по малко известни бивши настоящи и бъдещи български балерини и балетисти Но там бяха най вече обикновените хора любителите на балетното изкуство И нито един от присъстващите не си тръгна разочарован Светлана Захарова беше ненадмината и огромна част от публиката за първи път се докосна до чистото съвършенство Танцът й беше пиршество както за разбирачите така и за хората без такива претенции С безупречната си техника с ефирността на ръцете си и уникално прецизните си крака с изяществото на почти безплътното си тяло Захарова играеше по сцената като лъч светлина Партньорът й Денис Родкин млад и красив балетист със страхотни качества по отношение на техниката не беше на висотата на примата Сред гостуващите от Болшой театър имаше трета звезда която не остана незабелязана Става дума за диригента Павел Клиничев диригент на оркестъра на Болшой театър който получи бурни аплодисменти в края на спектакъла Любимците на балетната публика Марта Петкова Мирта Диляна Никифорова Берта и Росен Канев Ханс бяха посрещнати топло от зрителите но все пак в светлината на прожектора бяха Захарова и Родкин По време на представлението публиката спонтанно избухваше в аплодисменти Трябва да отбележим че подобен израз на възхищение получиха и балерините от ансамбъла по време на танца на вилисите във второ действие Захарова се държа като истинска звезда и прие скромно наградата Златна муза която се връчва за принос в руско българските отношения Искам да благодаря на прекрасния състав на Софийската опера и балет каза тя Както обикновено част от зрителите останаха недоволни от акустиката в зала на НДК но като цяло идването на Захарова беше голям успех на организаторите Жокер медия Преместена от Софийската опера на сцената на грамадната зала на НДК постановката на Жизел направи впечатление на леко овехтяла И на фона на бляскавото присъствие на Захарова Родкин възниква въпросът не е ли време Софийската опера да вложи средства за по свеж и модерен спектакъл на класиката на Адолф Адам", "date": "2017.10.17", "title": " Светлана Захарова – „Жизел“ с осанка на богиня\t\t\t"}
{"url": "https://trud.bg/%d1%81%d0%bc%d1%8a%d1%80%d1%82%d0%be%d0%bd%d0%be%d1%81%d0%bd%d0%b0-%d0%b4%d1%80%d0%be%d0%b3%d0%b0-%d1%81%d1%82%d0%b8%d0%b3%d0%bd%d0%b0-%d0%b4%d0%be-%d0%b1%d1%8a%d0%bb%d0%b3%d0%b0%d1%80%d0%b8%d1%8f/", "text": "Нова смъртоносна дрога навлиза масово в Западна Европа и вече е засечена и в България. Това съобщи Стефан Бакалов, шеф на отдел „Борба с наркотрафика” на Митница „Аерогара София”. „Веществото Фентанил е вид опиоид и се използва като заместител на хероина. Има широка употреба в САЩ, но за съжаление вече са засечени няколко починали от свръхдоза и на нашия континент. В България още няма смъртни случаи, но наркотикът е опасен, защото дори в малки количества е силно токсичен”, обясни Бакалов. Според него проблемът с предозирането идва главно от два факта. Първо – че фентанилът прониква и през кожата на ръцете и второ – че е силно пречистен и от 10 мг могат да се произведат до 100 000 дози. „Говорим за дрога от рода на хероина и морфина, която се произвежда лесно, евтино и има огромен ефект”, каза още митническият шеф. „Ако има добра новина, тя е, че намаляха опитите за внос на нови видове синтетични вещества. Преди 2 години имахме по 20-30 случая годишно, за тази година са само два”, добави Бакалов. Над 400 деца от 12 до 16 години от София, Дупница, Тетевен и Благоевград се включиха в антидрога кампанията „Гордей се, че не употребяваш наркотици“ . Тя бе организирана на Летище София от Агенция „Митници“ и американска служба за борба с наркотиците DEA. Събитието за осма поредна година бе проведено в памет на Енрике Камарена, агент на DEA, отвлечен и зверски убит от мексикански наркотрафиканти. Според Бакалов още около 6-и клас българските деца започват да опитват наркотици, като в зависимост от социалния статус на учениците се употребяват различни видове дрога, включително и хероин. „Колкото до марихуаната, за съжаление, това явление е толкова масово, че аз лично не мога да се наема да го опиша”, призна шефът на „Борба с наркотрафика”.   Фентанилът е синтетичен аналгетик, произведен за първи път през 50-те години на 20 век в Белгия. Познат е като обезболяващо лекарство и се продава със специални рецепти за хора, страдащи от хронични болки, а също и при рак. Обикновено се прилага под формата на лепенки върху кожата, за да проникне в организма постепенно. Макар химически да има различна от морфина или хероина структура, неговото действие е почти идентично с опиатите, до 700 пъти по-силно. Към него се развива и по-силна зависимост. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.17", "title": " Смъртоносна дрога стигна до България\t\t\t"}
{"url": "https://trud.bg/%d0%bb%d1%8e%d0%b1%d0%be%d0%b2-%d0%bd%d0%b0-%d1%81%d1%86%d0%b5%d0%bd%d0%b0%d1%82%d0%b0-%d0%b4%d1%80%d0%b0%d0%bc%d0%b0%d1%82%d0%b0-%d0%bd%d0%b0-%d0%b6%d0%b8%d0%b2%d0%be%d1%82%d0%b0/", "text": "Уникален спектакъл по книгата „Абсурдни времена” на Маргарита Петкова и Добромир Банев остави публиката без дъх в Студио 5 на НДК на 11 октомври. Представлението с участието на Нона Йотова и Петър Антонов предизвика истински театрален фурор. И как няма това да е факт, когато стиховете в книгата са възможно най-разкрепостената солвесна амалгама: „Светулки има в твоя несесер. / Във моя пърхат бели пеперуди. / Животът ни е психодиспансер. / И двамата сме си подобно луди…“ („Абсурдни времена”, Изд. „Лъчезар Минчев”). Това е цитат от бестселъра на поетите Маргарита Петкова и Добромир Банев, чийто тираж отдавна е изчерпан и засега не се знае дали ще бъде преиздаден в скоро време. Но няма защо да съжалявате! Едноименният спектакъл прави заявка за истински хит през настоящия театрален сезон. Постановката стана факт през пролетта, така че зрителите тепърва ще имат възможност да се насладят на необятното и велико чувство – любовта. Най-продаваната българска поетична книга със сигурност вещае същия успех за спектакъла. В него Нона Йотова и Петър Антонов не само се раздават до последен дъх, но успяват да убедят зрителя в непреднамерената си актьорска игра – за тях любовта убедително сменя своите състояния, като минава през нежните прегръдки и дългите целувки, но и през бурните скандали и заслужената след тях утеха. Защото на сцената е като в живота – всяка любов има толкова лица, колкото звезди има на небето… Изпълнението на двамата артисти бе съпътствано от прекрасна мултимедия, която умело пресъздава усещането за градски фон и домашен уют. Дава привкус на филмов сюжет, но и напомня реалността: когато обичаме, сме самите себе си. Актьорите буквално изправиха публиката на крака, а аплаузите не стихнаха в продължение на десет минути. Сред зрителите бяха Катерина Евро, Ирина Флорин, представители на поетичното съсловие, интелектуалци и куп народни представители. Ако не сте прочели „Абсурдни времена”, непременно гледайте спектакъла. Следващото представление може да видите на 7 ноември от 19 часа отново в Студио 5 на НДК.", "date": "2017.10.17", "title": " Любов на сцената – драмата на живота\t\t\t"}
{"url": "https://trud.bg/%d0%b2%d0%b8%d0%b6%d1%82%d0%b5-%d0%b0%d0%ba%d1%86%d0%b5%d0%bd%d1%82%d0%b8%d1%82%d0%b5-%d0%b2-%d0%b1%d1%80%d0%be%d1%8f-%d0%bd%d0%b0-%d0%b2%d0%b5%d1%81%d1%82%d0%bd%d0%b8%d0%ba-%d1%82%d1%80%d1%83-62/", "text": "Правителството дава 700 млн. лв. за увеличение на доходите. Седми сме по усвояване на еврофондове. Надделяхме в битката с контрабандата, похвали се премиерът.         Второто издание на КСНС за корупцията този път бе в пълен състав. Законопроектите на ГЕРБ и БСП – разнопосочни.         До 15 ноември приключва ремонтът в залите за председателството на ЕС.           Не трябва да се кара на крак. Повечето мерки срещу заболяването са само пожелателни.         ГЕРБ и ПФ бламираха предложения за облекчаване на процедурата – анализ на „Труд“.         Местният вот в Македония оправда очакванията да бъде преломен, резултатите от него обаче родиха „един триумф и една трагедия“ – анализ на Костадин Филипов.             След 38 години може да стигнем средното ниво на БВП в ЕС, казва икономистът проф. д-р Боян Дуранкев в интервю за „Труд“.         Силует на Себастиян Курц. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.17", "title": " Вижте акцентите в броя на вестник „Труд“ в сряда, 18 октомври 2017"}
{"url": "https://trud.bg/%d0%b8%d0%b7%d0%b4%d0%b8%d1%80%d0%b2%d0%b0%d1%82-%d0%ba%d1%80%d0%b0%d0%b4%d0%b5%d1%86-%d0%b7%d0%b0%d0%b4%d0%b8%d0%b3%d0%bd%d0%b0%d0%bb-%d0%bf%d0%b0%d1%80%d0%b8-%d0%b7%d0%bb%d0%b0%d1%82%d0%be-%d0%b8/", "text": "Пари и златни и сребърни накити били откраднати в понеделник от частен адрес в пловдивското село Катуница. По предварителни данни кражбата, която е на обща стойност от 3000 лева, била извършена чрез отключване. Сигналът се разследва от служители на РУ на МВР – Асеновград. През последното денонощие на територията на Областна дирекция на МВР – Пловдив са регистрирани 18 криминални престъпления – 6 кражби, 2 притежания на наркотици и 10 други. Разкрити са 9 престъпления. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.17", "title": " Издирват крадец, задигнал пари, злато и сребро за 3000 лв. от къща в Катуница"}
{"url": "https://trud.bg/%d0%ba%d1%81%d0%bd%d1%81-%d0%bf%d0%b0%d0%ba-%d0%bd%d0%b5-%d1%81%d0%b5-%d1%80%d0%b0%d0%b7%d0%b1%d1%80%d0%b0-%d0%b7%d0%b0-%d0%b1%d0%be%d1%80%d0%b1%d0%b0%d1%82%d0%b0-%d1%81-%d0%ba%d0%be%d1%80%d1%83%d0%bf/", "text": " След проваленото заседание на КСНС миналата седмица този път закъснели и липсващи нямаше. След 4 часа заседание обаче на “Дондуков” 2 първите мъже и жени в държавата не успяха да се разберат за новия орган, който ще бори корупцията, нито кой да назначава шефа му и дали да има разследващи функции. “Съветът не успя да постигне съгласие за ролята и функциите на бъдещия антикорупционен орган, както и относно принципите за назначаване на неговото ръководство и контрол на действията на този орган.”призна в словото си след края на заседанието президентът Румен Радев.Така разнобоят между ГЕРБ и БСП, които излязоха със свои законопроекти, остава. Според текстовете на управляващите ще бъде създаден нов орган, в който механично ще се влеят няколко структури.От БСП пък предложиха свой закон, който предвижда да бъде създадена специална агенция “Антикорупция”. Един от основните спорове между ГЕРБ и левицата е кой ще назначава председателя на бъдещата антикорупционна структура.Управляващите предлагат това да става в парламента, а от левицата искат президентът да назначава ръководителя на новия орган, за да бъде равноотдалечен и независим от всички институции. Според БСП няма логика шефът на новия антикорупционен орган да се назначава от мнозинството в парламената, което в същото време излъчва изпълнителната власт. Държавният глава заяви, че все пак е постигнато единомислие по редица въпроси. “Участниците се обединиха около констатацията, че резултатите от борбата с корупцията по високите етажи на властта са ниски поради несъвършенства в законодателството”, каза президентът Радев. “Поставихме и още една тема на днешното заседание. Обявихме, че демокрацията е в опасност. Свободата на словото също, защото медиите са част от демокрацията”, разкри председателят на ДПС Мустафа Карадайъ. “Всички ясно заявихме волята си да се борим с корупцията”, категоричен бе пък председателят на парламентарната група на ГЕРБ Цветан Цветанов. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.17", "title": " КСНС пак не се разбра за борбата с корупцията (обзор)\t\t\t"}
{"url": "https://trud.bg/%d0%bb%d0%be%d0%b2%d1%86%d0%b8%d1%82%d0%b5-%d0%be%d1%82-%d1%82%d1%80%d1%83%d0%b4-%d0%b0%d0%bb%d0%b0%d1%80%d0%bc%d0%b8%d1%80%d0%b0%d1%82-%d0%bd%d1%8f%d0%bc%d0%b0-%d0%b4%d0%b8%d0%b2%d0%b5%d1%87-%d0%bd/", "text": "Дивечът в близост до централата за преработка на биомаса край пловдивското село Труд вече липсва, алармират местни ловци. Те твърдят, че ловната зона „Тънкият път” и полето край рибарниците са залети обилно с тъмна на цвят и приличаща на катран каша с миризма на фекалии. Това възпрепятства работата на кучетата и обхода на терена, твърдят ловците от село Труд. Те смятат да сезират Съюза на ловците и риболовците в България заради проблемите, свързани с работата на централата и изчезналия вследствие на това дивеч. Според местните авджии теренът край селото винаги е бил благодатен за птичи лов, но тази година популация на яребици няма. Липсват и зайците. Ловците са категорични, че изчезването на дивеча е заради острите миризми и заблатените с кашата със съмнителен състав ниви. „Ферметационен продукт, инфилтрат или както там го наричат за по-красиво, за нас нивите са превърнати във фекално блато и това изобщо не е нормално”, казват от ловната дружинка. Те подкрепят протестите на хората от село Труд, които вече пет пъти изразиха публично своето недоволство от работата на централата. В селото на няколко пъти идва националният омбудсман Мая Манолова и министърът на околната среда и водите Нено Димов. Инициативна група от селото стигна и до парламента, където сезира за проблема ресорните парламентарни комисии. От Инициативния комитет в селото припомнят позицията на Министерството на здравеопазването, че централата за биогаз създава реален риск за здравето на населението в Труд. Хората от селото са сигурни, че вследствие работата на централата, се замърсяват въздуха, почвата и водите на населеното им място. Според тях централата работи в нарушение на европейските регламенти и на не един закон от българското законодателство. Жителите на Труд декларираха твърдото си намерение да продължат да протестират и да търсят справедливост, защото според тях битката е на живот и смърт. Затова и от инициативната група са поканили в село Труд и премиера Бойко Борисов. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.17", "title": " Ловците от Труд алармират: Няма дивеч, нивите са блата\t\t\t"}
{"url": "https://trud.bg/%d0%b1%d0%be%d1%80%d0%b8%d1%81%d0%be%d0%b2-%d0%ba%d1%8a%d0%bc-%d0%b1%d0%b8%d0%b7%d0%bd%d0%b5%d1%81%d0%b0-%d0%b2%d0%b4%d0%b8%d0%b3%d0%bd%d0%b5%d1%82%d0%b5-%d0%b7%d0%b0%d0%bf%d0%bb%d0%b0%d1%82%d0%b8/", "text": " Премиерът Бойко Борисов призова бизнеса да вдигне заплатите, за да не бягат българите на Запад. Апелът бе отправен по време на срещата “Бизнесът и правителството в един отбор”. “Нашите българи отиват във Франция, Италия да работят като готвачи и сервитьори. Може ли да си направим така заплатите, че да си остават българите тук? Може със сигурност”, заяви Борисов. Той припомни, че в момента безработицата е на критичните 6 процента. “Голяма част от тях са хора, които не искат да работят”, коментира министър-председателят. “Като дойде петък, няма разминаване по “Витошка”. Кафе няма празно! Добре, зле, зле – колко да сме зле? В София не можеш да се разминеш”, констатира Борисов и добави, че така е и в големите градове. Премиерът каза, че правителството е заделило 700 млн. лв. от Бюджет 2018 за повече доходи във всички сфери, докато миналата година сумата бе 150 млн. лв. “Променяме над 100 закона, за да облекчим административната тежест, но няма да се спирам върху цифрите. Облекчаваме бизнеса по всякакъв начин, за да се взимат работници от Беларус, Молдова, а всъщност нашите българи отиват в други развити държави”, заяви премиерът. Той не пропусна да отбележи и успехите в битката с контрабандата. “ Когато преди 2 години поехме управлението, контрабандата на цигари беше 34%, а бюджетът с 2 милиарда по-малко, сега по данни на тютюневите компании, тя е под 7%. Смятайте колко милиарда на година черни пари са отивали не в сивия сектор, а в черния сектор, защото това са черни пари”, коментира Борисов. Той подчерта, че в битката с контрабандата били обединени усилията на данъчни, митници, прокуратура.  Борисов каза, че излишъкът в бюджета се пази за кофинансиране. Иначе “лесно може да го направим 2% дефицит и да се разплатим”, обясни той. “В момента сме седми по усвояване на еврофондове в ЕС, но това вече не е новина. Тази статистика не я даваме ние, дават я Евростат и другите агенции. Най-важното е, че инвестициите отиват при хората. Някои други правиха инвестиции, които ще се изплатят след 2000 години – говоря за “Цанков камък”, същото важи и за АЕЦ “Белене”, където потънаха 3 млрд. лв. Сега правим къщички за оборудването, обвиваме го с фолио”, коментира Борисов.  “Какви атаки за добросъседството ни с Турция понесохме, но само в България в момента няма натиск от Турция. Старая се с колегите да поддържаме максимално добри взаимоотношения, защото сме на такова място, че ако има война в Европа, руските ракети ще паднат над България. Действително е много сложно да се проведе политика на добри отношения с всички, ако вземеш страна – ставаш цел”, коментира премиерът Бойко Борисов.   Министър Петров не скри притеснението си от пробойните в системата на здравеопазването.  “Ще има сериозно увеличение на бюджета на Здравната каса”, съобщи на форума здравният министър Николай Петров. Той не пожела да каже колко точно ще е това увеличение, но ден по-рано надзорът на НЗОК гласува малко над 3,8 млрд. лв. да са парите за здраве за следващата година. Бюджетът на НЗОК за 2018-а ще се увеличи с 407 милиона лева спрямо планираните за тази година разходи. Увеличаването на парите за здраве “хем означава доверие в аванс, хем е притеснително, защото следват въпросите “дали можем да гарантираме, че системата не е вече пробита”, коментира Петров. Той съобщи, че има сериозен ръст на болничните листове, което разбираемо притеснява бизнеса. Здравният министър подчерта, че данните навяват и съмнения, че не всички от пациентите, на които са издадени, са били болни. “Има драстичен ръст на болничните листове, което няма как да не се отразява на бизнеса. От друга страна има проблем по отношение на продължителната нетрудоспособност и инвалидизацията в различна степен. Ще се върви към промяна в регламентите, така че да се дефинира ясно медицинската експертиза и експертизата на нетрудоспособността. Не е нормално България да се превръща в държава на инвалиди!”, коментира Николай Петров.   Брутният вътрешен продукт на страната може да стигне 100 млрд. лв. още през тази година, обяви пред бизнеса вицепремиерът Томислав Дончев. По думите му данните за страната за окуражаващи – експортът на България през последните 15 години се е увеличил 6 пъти, безработицата е по-ниска от предкризисните нива, а страната ни е седма в ЕС по усвояване на евросредства. “Трябва да предвижим мислите на правителството на едно ниво напред, не за образованието според съвременните стандарти, а какви нужди ще има пазарът на труда в страната след 10 -15 години”, уточни Дончев. Според него има борба между държавите не само за привличане на публични и частни инвестиции, но и за качествен човешки капитал, който е един от фактори за конкурентоспособност. “Тежките демографски предизвикателства в страната се дължат на неособено доброто ни представяне на европейския пазар на труда. Човек избира къде работи и живее не само заради заплатата”, уточни Дончев. По думите му икономически растеж от 4% е добре, но по-добре е 7 или 8%. “Трябва да мислим в какво и как инвестираме”, подчерта още вицепремиерът.   Допринасяме с половин милиард лева към бюджета на страната и сме загрижени за България. Затова си сътрудничим с охранителните органи в борбата с незаконната търговия на цигари, както и имаме програми за развитие на тютюнопроизводителните райони. Това обяви Джордж Маргонис, управител на Филип Морис България по време на форума. Според него тютюневата индустрия у нас претърпява голяма трансформация. “Преминаваме към бъдеще без дим, а това означава, че ще предлагаме продукти с тютюн, които не горят, а само се нагряват”, коментира той. По думите му българското правителство е осигурило добра фискална и регулаторна среда, за да може продуктите на компанията да достигнат и до българския потребител.   “В една лодка сме с правителството. Като макрорамка сме пораснали през последните години, не защото копаем полезни изкопаеми, а защото у нас има много предприемчиви хора, които създават новото богатство. Ролята на държавната администрация е да не им пречи”. Това заяви на срещата Левон Хампарцумян, член на Управителния съвет на Българския форум на бизнес лидерите и изпълнителен директор на “Уникредит Булбанк”. “България сега е с 5,6 пъти по-голяма икономика, отколкото през 1990 г. Тогава страната беше с 10 милиарда долара брутен вътрешен продукт и 10 милиарда външен дълг, докато в момента той е 20% от БВП на страната”, уточни той. Според Хампарцумян икономическите показатели на България дават основание за оптимизъм и за тази, и за следващите няколко години. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.17", "title": " Борисов към бизнеса: Вдигнете заплатите! (обзор)\t\t\t"}
{"url": "https://trud.bg/%d1%84%d1%80%d0%b5%d0%bd%d1%81%d0%ba%d0%b0-%d0%b0%d1%81%d0%be%d1%86%d0%b8%d0%b0%d1%86%d0%b8%d1%8f-%d1%81-%d0%b3%d0%be%d0%bb%d1%8f%d0%bc%d0%be-%d0%b4%d0%b0%d1%80%d0%b5%d0%bd%d0%b8%d0%b5-%d0%b7%d0%b0/", "text": "Френската асоциация „Сервир сан фронтиер” („Услуги без граници”) направи голямо дарение на МБАЛ „Велинград”, където бяха доставени 11 инвалидни колички, 4 ортопедични легла, 32 матрака, 22 фотьойла, 3 проходилки, 44 бастуни и патерици, 3 тоалетни стола и 111 кашона различни медицински материали. Това не е първото дарение за общинската болница от името на френската асоциация, припомни кметът на Спа столицата на Балканите д-р Костадин Коев. Градоначалникът посрещна в кабинета си президента на „Сервир сан фронтиер” Яник Валет, за да му изкаже своята лична благодарност за жеста. Управителят на МБАЛ „Велинград” д-р Жеко Чешмеджиев също изрази благодарността от името на екипа си за полученото оборудване и материали. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.17", "title": " Френска асоциация с голямо дарение за болницата във Велинград"}
{"url": "https://trud.bg/%d0%b4%d0%b5%d0%bc%d0%be%d0%bd%d1%81%d1%82%d1%80%d0%b0%d0%bd%d1%82%d0%b8-%d1%80%d0%b0%d0%b7%d0%bf%d1%8a%d0%bd%d0%b0%d1%85%d0%b0-%d0%bf%d0%b0%d0%bb%d0%b0%d1%82%d0%ba%d0%b8-%d0%bf%d1%80%d0%b5%d0%b4/", "text": "Участниците на митинга в центъра на украинската столица Киев започнаха да разпъват палатки па площада пред сградата на парламента, а също и в пешеходната зона около него, предава ТАСС. Представители на партията „Движение на новите сили“, оглавявана от бившия губернатор на Одеска област и бивш президент на Грузия Михаил Саакашвили, донесоха около 20 палатки и започнаха да ги разпъват. Освен на територията около зданието на парламента на Украйна – на площада на Конституцията, участниците в протеста имат намерение да разпънат палатки и в Мариинския парк, разположен в близост до парламента и в пешеходната зона на улица Грушевски. Пред парламента се появиха и представители на движението „Автомайадан“ и донесоха полева кухня. По този начин, според думите на участниците в демонстрацията, те се опитват да постигнат изпълнението на своите искания – лишаване на депутатите от неприкосновеност, създаване на антикорупционен съд и др. Отначало полицията се опита да попречи на протестиращите да разпънат палатките, заради което се получиха сблъсъци. В резултат от тях пострадаха най-малко трима души, от които един полицай. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.17", "title": " Демонстранти разпънаха палатки пред парламента в Киев"}
{"url": "https://trud.bg/%d0%bf%d0%b8%d1%8f%d0%bd-%d1%88%d0%be%d1%84%d1%8c%d0%be%d1%80-%d1%80%d0%b0%d0%bd%d0%b8-%d0%b6%d0%b5%d0%bd%d0%b0-%d0%b8-%d0%b5%d0%b4%d0%bd%d0%be%d0%b3%d0%be%d0%b4%d0%b8%d1%88%d0%bd%d0%be-%d0%bc%d0%be/", "text": "44-годишна жена и момиченце на една годинка са с леки наранявания след катастрофа, предизвикана от пиян водач в понеделник около 17.30 часа в Пловдив. Към 17.30 часа пътни полицаи били изпратени на сигнал за произшествие на кръстовището между улица „Ландос” в ромския квартал „Столипиново” и булевард “Цариградско шосе”. На място било установено, че лек автомобил “Фолксваген”, управляван от 27-годишен пловдивчанин, предприел ляв завой и отнел предимството на лек автомобил “Шевролет” с 56-годишен шофьор зад волана. При удара пострадали пътуващите във втората кола 44-годишна жена и малко дете, които са освободени за домашно лечение след оказана медицинска помощ. Тестът с дрегер показал, че по-младият мъж е седнал зад волана под въздействието на алкохол – 1,25 промила. Той е задържан за срок до 24 часа в Шесто РУ на МВР-Пловдив, където по случая е образувано бързо производство. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.17", "title": " Пиян шофьор рани жена и едногодишно момиченце след меле на „Цариградско шосе” в Пловдив"}
{"url": "https://trud.bg/%d1%80%d0%b8%d0%be%d1%81%d0%b2-%d0%bf%d0%bb%d0%be%d0%b2%d0%b4%d0%b8%d0%b2-%d0%b3%d0%bb%d0%be%d0%b1%d0%b8-%d0%ba%d1%86%d0%bc-%d0%b0%d0%b4-%d1%81-30-000-%d0%bb%d0%b2/", "text": "Общо 102 проверки на 91 обекта са извършили експертите на РИОСВ – Пловдив през месец септември, като близо половината от тях са извънредни, съобщиха от екоинспекцията в града под тепетата. „Издадени са 30 предписания за установени несъответствия по прилагане на екологичното законодателство и са съставени 4 акта за констатирани административни нарушения. През месеца са издадени 10 наказателни постановления за нарушаване на екологичното законодателство, при които са наложени санкции на обща стойност 61 100 лв. Най-висока е тази на „КЦМ” АД , която е в размер на 30 000 лв. за установено неизпълнение на условия в издадените комплексни разрешителни”, заяви доц. Стефан Шилев, директор на Регионалната инспекция по околната среда и водите в Пловдив. Събраните от санкции суми през месец септември са 47 488 лв. От тях 11 188 лв. са преведени на общините, на чиято територия се намират обекти замърсители на околната среда и са глобени от екоинспекторите. Най-големи са приходите за общините Пловдив и Карлово – съответно 6176 лв. и 1787 лв. , като парите трябва да се използват само за реализацията на екологични проекти. На „зеления“ телефон са подадени 39 сигнала, по които са извършени проверки от експертите на РИОСВ – Пловдив. Част от жалбите не са от компетентността на инспекцията и са препратени до други контролни органи за предприемане на действия. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.17", "title": " РИОСВ-Пловдив глоби КЦМ АД с 30 000 лв."}
{"url": "https://trud.bg/%d1%82%d1%80%d0%b0%d0%b1%d0%b7%d0%be%d0%bd%d1%81%d0%bf%d0%be%d1%80-%d0%bc%d0%b8%d1%81%d0%bb%d0%b8-%d0%b7%d0%b0-%d0%bc%d1%8a%d1%80%d0%b8-%d1%81%d1%82%d0%be%d0%b8%d0%bb%d0%be%d0%b2/", "text": "Турският гранд „Трабзонспор“ ще се опита да вземе Станимир Стоилов веднага след края на първенството в Казахстан след 3 седмици. Клубът уволни Ерсун Янал, който се посрами с домакинска загуба с 1:6 от „Акхисар“ в неделя. В първите 8 кръга „Трабзонспор“ има само две победи. Конкурент на Мъри е легендарният треньор Фатих Терим. Той се провали с националния тим в квалификациите, но е със статут на идол в „Галатасарай“. И затова се счита, че трудно бъде приет на друго място.  Стоилов е почти сигурен шампион за четвърти път с „Астана“ като трябва да спечели само 5 точки от 4 мача. От доста време треньорът е ухажван от различни клубове в Русия, Украйна и Китай. Говореше се и за завръщане в „Левски“, което той отхвърли като вариант. На този етап продължаване на кариерата в чужбина е най-вероятната опция пред Стоилов.  В четвъртък „Астана“ отново ще е местната гордост в Лига Европа – приема израелския „Макаби“ (Тел Авив). Отборът от Астана взе една точка срещу „Славия“ (Прага) и загуби от „Виляреал“ хв първите 2 кръга.  Ако Мъри напусне, българският контингент в Казахстан съвсем ще намалее. Димитър Димитров-Херо се махна от „Иртиш“, за да поеме „Лудогорец“. Така там остава единствено Стойчо Младенов, който е в „Кайсар“.", "date": "2017.10.17", "title": " “Трабзонспор“ мисли за Мъри Стоилов"}
{"url": "https://trud.bg/%d0%b8%d0%bc%d0%b0%d0%bc-%d0%bb%d0%b8-%d0%bf%d1%80%d0%b0%d0%b2%d0%be-%d0%b4%d0%b0-%d0%bf%d1%83%d1%88%d0%b0-%d0%bf%d0%be-%d0%b2%d1%80%d0%b5%d0%bc%d0%b5-%d0%bd%d0%b0-%d1%80%d0%b0%d0%b1%d0%be%d1%82/", "text": " Как се регламентира пушенето на работното място. Тотална ли е забраната, или има и изключения?  Забраната за пушене на работното място е общоевропейска тенденция, с която България не може да не се съобрази. Считам за нужно да припомня, че Европейският парламент наложи пълна забрана на тютюнопушенето във всички затворени работни помещения, включително и в заведенията за обществено хранене, във всички затворени обществен сгради и в обществения транспорт на територията на Европейския съюз. Въведените на мерки с с цел насърчаване подобряването на безопасността и здравето на работниците на работното място, което означава максимално ограничаване на излагането на въздействие в среда с тютюнев дим. Може би ще се изненадате от факта, че в основата на идеята за забрана на тютюнопушенето в заведенията за обществено хранене и питейните заведения е свързана със закрилата на труда и здравето на работещите в тези заведения. Според Закона за здравето в България е забранено тютюнопушенето в закритите обществени места. Забранено е и в помещенията с обособени работни места, където се полага труд, както и в помещенията към тях със спомагателно и обслужващо предназначение. По изключение се допуска тютюнопушене в обособени самостоятелни помещения, разположени в сградите на летищата. В тези обособени помещения обаче не се разрешава присъствието на лица до 18-годишна възраст. Обособените самостоятелни помещения следва да бъдат отделени с въздухонепроницаеми стени, плътно затварящи се врати, да се обозначават ясно и в тях трябва да има изградена вентилационна инсталация. При така създадената законова уредба работодателят е задължен да не допуска пушене в закрити помещения от какъвто и да било характер – офиси, цехове, складове, както и в помещенията към тях със спомагателно и обслужващо предназначение като коридори, кухни, санитарни помещения и др. Забраната не важи единствено за откритите пространства като балкони, тераси, външно аварийно стълбище и др. Неизпълнението на тези законови задължения на работодателя водят до административни парични глоби.  Добре е да знаете, че според Закона за здравето се забранява тютюнопушенето и прилежащите терени и тротоари на детските ясли, детските градини, училищата, ученическите общежития и местата, където се предоставят социални услуги за деца. Също така и за площадките за игра, на които са организирани мероприятия за деца и ученици. Забраната важи и за спортните обекти, летните кина и театри, когато там се провеждат спортни и културни прояви.  Очакваме въпросите ви на адрес:  1797 София, ул. „Лъчезар Станчев” 7,  Email: trud@trud.bg и trudonline@gmail.com", "date": "2017.10.17", "title": " Имам ли право да пуша по време на работа?"}
{"url": "https://trud.bg/%d0%bb%d0%b0%d0%b1%d1%80%d0%be-%d0%bb%d0%b0%d1%80%d0%b8-%d0%ba%d0%be%d1%80%d0%be%d0%bb%d0%be%d0%b2-%d0%bf%d1%80%d0%b5%d0%b4-%d1%82%d1%80%d1%83%d0%b4-%d0%b1%d1%8a%d0%bb%d0%b3%d0%b0/", "text": "– Моята биография е там, но съм българин. Макар и да съм роден в Канада, първият ми език е българският. Когато отидох на училище, не знаех една дума на английски, защото у дома всички говореха на български. – Вината за това положение е на самото МПО (Македонската патриотична организация), защото те пишеха и говореха само на български. Трябваше нашите книги да се издават на английски език, за да могат младите да разбират. В днешно време има самоопределение по националност в Канада и в Щатите, но преди години не беше така. Имаше силен натиск от властите за асимилация и всички да стават американци. – В Северна Америка още има македонски българи, които се самоопределят като българи, но в Австралия всички са македонисти. – От Скопие, бивша Югославия са изхарчени много, много пари за тази цел и това не е бърз процес.Те започнаха обезбългаряването още от 1945 г. Певици, ансамбли, песни, малко по малко младите бяха приучени да казват I`m Macedonian (Аз съм Македонец) като по инерция, без да влагат смисъл и да знаят какво е това точно. На младите не се каза, че има македонци в Македония, но има и македонци като мене, които знаят, че са от географския регион Македония, но съм етнически българин. – Не знам, в книгата ми аз не крия за нашия български произход и досега никой от хората, които са купили книгата ми не са ме критикували, че го заявавам. Може би се изисква време и това бавно да повлияе първо на потомците на дреновчени. Лошото е, че други такива книги, които да казват ясно какви сме ние, няма. Има издадени книги на английски език, но те са само македонистки. – Да, книгата я има и на английски и аз изпратих малък тираж в Австралия. Радвам се, че среща добър прием. Английското издание е за младите читатели в Щатите, Канада и в Австралия, защото те не разбират български, асимилирани са. – Аз не съм много оптимист за нашите в Гърция. Когато бях преди петнадесет години в Костурско, не видях никъде младите да говорят български и това беше шокиращо за мене. Канадци и американци, потомци на изселници, също са забравили български, те не знаят почти нищо за историята си. Дано от моята книга да научат за нея. Преди десет години пътувах в Турция и намерих потомци на изселници от костурското помашко село Жервени, което е близо до селото на татко ми. Те са изселени през 1924 г. след Гръцко-Турската война. Започнах кореспонденция с една жена с университетско образование и тя ме покани да отида на гости, в селце в Кападокия. Хората над 50г . говореха много добре нашия диалект, чист и много добре запазен, без чужди примеси, но го наричаха „македонски език“. В този далечен район на Турция народната памет свързва езика на дедите си също с региона, от който са изселени. – О, да! Баба ми, когато дойде през 1954 г. в Канада съм запомнил как като имаме гости и всички говорят български, тя се снишаваше и шептеше. Баща ми и я питаше защо шепти, а тя казва „Да не ни чуе някой полицай под пенджеро…“ И трябваше татко да и обяснява, че в Канада не е като в Гърция и може свободно да говори на български, на страшни репресии са били подлагани българите. – Против старите хора вярвам, че няма, но младите ги е страх още за работата си и се пазят да говорят на български и за произхода си. През 1973 г. бях за първи път в Дреновени и видях как в 7 ч. сутринта идва кола от Костур да събира децата от две до четири години на безплатна детска градина, че да не общуват с бабите и дядовците си, да не научат езика. Беше систематична политика на гърцизиране и сега се вижда, че тази политика е успяла. Трудно е да разбере един обикновен българин или американец колко тежка е била тази репресия. Цял живот слушам от моите близки и роднини тъжни и страшни истории. – Нещата са променени, но за гърците продължава да няма българи. Ако трябва да се пише нещо за старото население, ще го пишат „славяни“, „гръцки славяни“. А, защо да съм славянин, като аз съм българин, макар и роден в Канада. – Ако може да направи нещо България, както направи с Албания за признаването на българския етнос, може да има подобрение. Но по-голямата работа гърците вече са я свършили и наистина не вярвам да има промяна в тези политики. Имах интересна случка с моя зет тези дни в София. В едно такси си говорим на български, но на нашия диалект, а шофьорът ни попита дали сме сърби. Обикновеният българин също не знае много за историята си, а мисля и, че и не иска да знае много. – Ако може се да направи нещо, то е българското правителство да се застъпи за правата на това население пред гръцките си колеги. Това ще бъде най-полезно и най-ефективно. Но, аз ти казах и преди по този въпрос, че не съм оптимист. Аз не съм и политик и не мога да давам съвети. Но в българските училища трябва да се учи малко повече за историята и за населението на Вардарска и за Егейска Македония. – Дано да научат какви бяха българите от Македония, за богатата ни история, личности, борби за църковна и народна свобода и какви са те сега.   Лари-Лабро Королов е роден е в Торонто, Канада през 1951 г. в семейството на бежанци от село Дреновени, Егейска Македония.Завършил е руска и френска филология и педагогика в Торонтския университет. Преподавател по френски, руски и английски език и история. Лабро Королов е активен член на Македнската патриотична организация (МПО), а от 2011г. е редактор на нейния орган, вестник „Македонска трибуна“. Лари е потомък на видната фамилия Королови от с. Дреновени, Костурско. Той е продължител на делото на баща си Лазо Королов – защитник на българската историческа памет. Посвещава целия си живот на запазването на  българските традиции и на националната и културна идентичност.", "date": "2017.10.17", "title": " Лабро-Лари Королов пред „Труд“: Българин съм, макар и роден в Канада"}
{"url": "https://trud.bg/%d0%b4%d1%8f%d1%81%d0%bd%d0%b0-%d0%ba%d0%be%d0%b0%d0%bb%d0%b8%d1%86%d0%b8%d1%8f-%d0%b2-%d0%b0%d0%b2%d1%81%d1%82%d1%80%d0%b8%d1%8f-%d0%b5-%d0%b7%d0%b0%d0%bf%d0%bb%d0%b0%d1%85%d0%b0-%d0%b7%d0%b0-%d0%b5/", "text": "Бившият чешки външен министър Карел Шварценберг, разумен европеец, се опасява че Австрия преживява „Орбанизиране”. В неговите очи, потенциалният възход на една дясна коалиция между Народната партия (АНП) на канцлера-в-очакване Себастиан Курц и дясноцентристката Партия на свободата (ПСА) отразява националистката вълна която залива алпийската нация и може да доведе до пълно реструктуриране на държавата – както се случи в Унгария под управлението на министър-председателя Виктор Орбан. Ако младият, но доста ерудиран във властта Курц и председателят на ПСА Хайнц-Кристиан Страхе станат коалиционни партньори, миграционната политика и вътрешната сигурност, както и структурните политически въпроси, ще започнат да се движат в нови, вероятно съмнителни направления. Курц и Страхе споделят убеждението, че затворените граници са от първостепенна важност за задържането на търсещите убежище и нелегалните имигранти извън Австрия. Курц също така успя да убеди избирателите да подадат гласовете си за него, с полуразбираеми призиви за повече депортирания и изграждане на лагери за настаняване на бежанци в Африка или на безлюдни острови. Броят на кандидатите за убежище в Австрия спада. Повече мигранти идват от държавите членки на ЕС. Въпреки това страхът от чуждестранно проникване, което заплашва културната или националната идентичност продължава. Върху този страх пожънаха гласовете на избирателите АНП и ПСА, за да спечелят изборите. Партията на „родината” на Страхе се представи най-добре в тези райони на Австрия, където има най-малко чужденци или мигранти. Същият феномен наблюдавахме в Източна Германия, където крайно-дясната „Алтернатива за Германия” (АфД) беше изключително успешна. Дори австрийските социалдемократи (СПА) се възползваха отчасти от тази тенденция, макар и явно твърде късно, за да спечелят допълнителни гласове. Курц и Страхе искат повече пряка демокрация, под формата на национални референдуми, които могат да доведат до гласуване за членството на Австрия в Еврозоната и ЕС. Партията на Страхе отправяше в миналото призиви за излизане от съюза. Присъствието на крайно-десни популисти в австрийското правителството също ненужно ще подсили подобните на тях партии в Европа, от Финландия до Унгария, Италия и Гърция. Най-добрите приятели на Страхе са френските националисти от Национален фронт (б.р. – най-вероятно защото нямат обща граница) и правителството на Русия. Курц, вероятният нов канцлер на Австрия, видимо не се притеснява от тези факти. Той е убеден че последователите му ще имат по-малко възражения срещу едно партньорство с ПСА, отколкото срещу продължаването на вече-не-толкова-широката Широка коалиция с СПА, която мнозинството австрийци смятат за корумпирана и отговорна за икономическата стагнация. Новият канцлер на алпийската република вероятно ще бъде труден колега за всичките си партньори от ЕС, но най-вече за канцлера на Германия Ангела Меркел. Курц се хвали, че неговата решимост за затваряне на Балканския миграционен път е принудил Меркел „да обърне лопата” за германската миграционна политика. В перспектива, той може да поведе Австрия по националистическата пътека, например присъединявайки страната към Полша, Унгария, Чехия и Словакия и техния културен и политически алианс, известен като Вишеградската група. Тези страни се чувстват ненужно покровителствани от Германия и присъединяването на Австрия ще подсили неофициалната опозиция срещу Брюксел. Европейските процедури заради съмнително демократични практики в Унгария или Полша ще са много по-трудни за прилагане с един Канцлер Курц. В допълнение, отношенията на ЕС с Русия също може да се наложи да бъдат коригирани, под натиск на Австрия. Курц, но най-вече неговият потенциален коалиционен партньор Страхе, призовават за сваляне на европейските санкции срещу Москва. Австрия има огромни интереси в бизнес отношенията с Русия, особено в енергийния сектор. Едно тюркоазено-и-синьо правителство на консерваторите от АНП и десните популисти от ПСА ще е опасен експеримент за Австрия и ЕС. Опитите да намалят страховете с довода, че ПСА вече е била в коалиция с АНП и СПА са безсмислени. Днешната ПСА е фундаментално различна от това което беше в миналото. Страхе представлява стриктна политика на национална изолация. Но това и искаха австрийците Дали историческата фраза „Tu Felix Austria” (Ти Щастлива Австрия), която навремето се изписваше на кралския герб, все още е приложима? Можем само да се надяваме Себастиан Курц да вземе правилното решение и да си партнира със социалдемократите, под ново партийно ръководство. Резултатите от вота в Австрия са не само симптом. ЕС е изправен пред политически трусове от няколко страни, с кризата около Каталунската независимост бидейки само поредния знак за възход на национализма. Съюзът също така остава дълбоко разделен по въпроса за настаняването на милионите бежанци, които пристигат на континента от 2015 г. насам, с десните правителства в Полша и Унгария които продължават да се протипоставят на плановете на Брюксел за разпределяне на мигрантите между държавите членки, за да облекчи натиска върху Гърция и Италия. И отделно идва Брекзит.", "date": "2017.10.17", "title": " Дясна коалиция в Австрия е заплаха за ЕС\t\t\t"}
{"url": "https://trud.bg/%d0%b8%d0%bd%d1%82%d0%b5%d0%b3%d1%80%d0%b0%d1%86%d0%b8%d1%8f%d1%82%d0%b0-%d0%bd%d0%b0-%d1%80%d0%be%d0%bc%d0%b8%d1%82%d0%b5-%d0%ba%d1%80%d0%b0%d0%b9-%d0%bd%d0%b0-%d0%b4%d1%8a%d1%80%d0%b6/", "text": "Трудно е да се определи точната им численост в България, поради широко разпространения феномен на „преферирано етническо самосъзнание“ – публично деклариране на друга, неромска етническа принадлежност. Много често, ако изповядват ислям, те се самоидентифицират като турци, а ако изповядват християнство, като българи. По официалните данни на НСИ за 2011 г. ромите в страната са 325 343, или 4,9% от населението на страната. Според съвременни етнодемографски изследвания реалният брой на ромите в България обаче е между 700 и 800 000 души (Илиева, 2013). Тези данни нареждат България сред страните с относително най-висок дял на ромско население. Динамиката на ромското население пряко кореспондира с репродуктивните им нагласи и естествения прираст, които се различават коренно от тези на другите етнически групи в България. На база официалните данни от преброяванията на НСИ естественият прираст на ромското население може да бъде изчислен на около 1,9%, а стойностите на раждаемостта на приблизително 2,7%, което е над 3 пъти от средното за страната. Последното преброяване през 2011г. показва , че най-голям е делът на ромите в област Монтана – 12.7% и Сливен -11.8%., следвани от Добрич – 8.8%, Ямбол – 8.5% и т.н. Около половината (55.4%) от самоидентифициралите се като роми живеят в градовете. Сред водещите проблеми в ромските гета са незаконното строителство, занижени санитарно хигиенни условия, липса на водопровод и канализация, баня, тоалетна и др. Тенденциите, на които станахме свидетели през последните 20 години, свързани с ромските гета (неплащане на ток, вода, здравни осигуровки, данъци, такси и др.) оставиха усещането в българските граждани, че са дискриминирани в собствената си държава. Всяко четвърто жилище е незаконно построено, според местни експерти, а най-фрапиращите външни белези на ромските гета са натрупаните камари боклук, който директно се изхвърля на улицата и е причина за разпространението на много зарази и епидемии. От три месеца експерти от МТСП започнаха провеждането на регионални срещи, дискусии и форуми, свързани с демографските политики, жизнен стандарт, доходи от труд и социално предприемачество. Данните показват, че държавата полага усилия чрез национални и европейски програми, проекти, отпускане на помощи, да подпомага финансово затруднените общини, но липсва загриженост и отговорност от страна на ромите. Например в ромския квартал „Лозенец“ в Ст. Загора общината е разработила и приела градоустройствен план, като е реализирала 70% от инвестиционния си проект за изграждане на канализационна мрежа, в Пазарджик е извършена регулация, узаконяване на терени и са построени 11 двуетажни къщи в ромския квартал „Изток“, като общината е инвестирала 200 000 евро за урбанизацията и благоустройството на квартала, община Лом е инвестирала 800 000 евро в 12 проекта за изграждане на канализационна мрежа в ромските квартали на града, община София по приоритет 1 „Социална инфраструктура“ на ОПРР е изпълнила проект на стойност 2,5 милиона лв. и др. Нежеланието на голяма част от ромите да работят и да учат пораждат недоволство в българското общество. Тук е важно да признаем допуснатите грешки и липсата на местни и национални политики в тази област в продължение на десетилетия. Въпреки натрупаните стереотипи и отрицателни примери, съществуват реални перспективи пред ромската интеграция в България, която трябва да започне веднага, без отлагане! С оглед критично ниската раждаемост и продължаващата емиграция на млади българи, на пазара на труда има остър дефицит от работна ръка. Ромите с акумулирано младо население представляват отличен трудов ресурс за страната, който е крайно време да бъде включен на пазара на труда. Повишаването на заетостта е единствения начин за преодоляване на ромската бедност. Често ромите се явяват „държава в държавата“. Дори в смесените региони, особено в по-големите градове, е прекарана ясна разграничителна линия, със статута на „държавна граница“ между българската и ромската част. Често чрез медиите ставаме свидетели на открита конфронтация между българи и роми, което поражда сериозни проблеми. Ежедневно ни се натрапва т.нар. „заучена безпомощност“, т.е. бедни сме, гладни сме, неуки сме, дискриминирани сме, държавата е длъжна, държавата да ни даде, какво друго ни остава и т.н.? С това е свързано и оправданието им спрямо един друг мит – краденето на ток или неплащането на сметки за вода, такса смет, данъци, здравни осигуровки и др. Често можем да чуем българите да казват, че те са дискриминирани в собствената си държава, защото и най-бедният пенсионер е длъжен да си плаща сметките, за да не му прекъснат електричеството или отоплението, а ромите не плащат. Друг много сериозен проблем са ранните бракове, особено за момичетата на възраст между 13 и 16 г., като по този начин те автоматично отпадат от образователната система и допълнително се маргинализират. Сред най-важните предпоставки за възможна интеграция на ромите и включването им в пазара на труда са:  Образование, като път за излизане от порочния кръг на бедността и изолирането им от нормалния обществен живот. Непременно тук трябва да продължи да се налага вече успешно апробираното в отделни селища със смесено население интеркултурно образование. Конкретна мярка в образованието е да се повиши, дори и чрез специални програми за подпомагане и стимулиране, броят на ромите висшисти и най-вече на ромите учители, лекари, медицински сестри, акушерки и др., което ще е позитивен пример и за самите деца да продължават образованието си. Много добър пример е проектът „Нов шанс за успех“ за ограмотяване на възрастни хора. Дегетоизация – колкото и сложно да изглежда, трябва да се случи, вече е време! Докато гетата представляват „държава в държавата“, докато продължава сегрегацията, ще се репродуцира модела на бедност, неграмотност и социална изолация на ромите. Интеркултурност – търсенето на възможности за съвместни проекти между български, ромски, арменски и други младежки и университетски организации. Младежите са най-малко обременени от наложените стереотипи и най-отворени към приемането на „другия“. Заетост – България е най-бързо застаряващата нация в Европа. Затова усилията на държавата трябва да продължат в тази посока – реализиране на множество национални и европейски програми по заетост на ромската общност, задължаващи включването им на пазара на труда, плащане на такси, данъци, здравни осигуровки и др. Въпреки многото обективни и субективни трудности при интеграцията на ромите трябва задължително да отбележим и позитивните примери в тази насока. Такива са в с. Долни Цибър, в Северозападна България, известно, като „ромският Кеймбридж“, където е постигнато 100% завършване на средно образование при ромите и немалък процент на висшисти. Аналогичен е примерът и с община Куклен, където ромите са мотивирани да живеят самостоятелно извън гетото. А също така и работата с ромското малцинство в община Стралджа, където само за година в една от ромските махали е постигнато повишаване с 30% на посещаемостта в училище на децата от цигански произход и за първи път от много години не са отчетени кражби на селскостопанска продукция. Предполагам никой не се съмнява, че интеграцията на ромите в България ще е труден и дълъг процес, съпътстван с много спънки и от ромска, и от българска страна, но ако искаме да имаме проспериращо и отговорно общество, това е една от първостепенните задачи пред България, и в частност пред Министерството на труда и социалната политика.", "date": "2017.10.17", "title": " Интеграцията на ромите – край на “държава в държавата”\t\t\t"}
{"url": "https://trud.bg/%d0%b4%d1%80%d0%b0%d0%b3%d0%be%d0%bc%d0%b8%d1%80-%d1%81%d1%82%d0%be%d0%b9%d0%bd%d0%b5%d0%b2-%d0%b3%d0%b5%d0%be%d1%80%d0%b3%d0%b8-%d1%81%d1%82%d0%be%d0%b8%d0%bb%d0%be%d0%b2-%d0%b7%d0%b0%d1%8f%d0%b2/", "text": "„В Изпълнителното бюро Георги Стоилов заяви, че няма никакво отношение към  . Той бе категоричен, че никога не са имали и бизнес взаимоотношения и техният живот се е развивал по различни пътища. Следователно не можем да упрекваме някого за връзките на неговия брат и какво точно е правил той“. Това заяви зам.-председателят на ПГ на „БСП за България“ Драгомир Стойнев пред журналисти в парламента. Той подчерта, че ако се появи и най-малкото съмнение, че Георги Стоилов има конкретни връзки или дори предположения, той трябва да понесе своята политическа отговорност. Стойнев е категоричен, че на този етап от БСП нямат причина да се съмняват в неговите думи. „Силно се надявам, че зад тази акция не стои политическият елемент“, каза Стойнев. Зам.-председателят на „БСП за България“ обясни, че не става въпрос за държавни постове и разпределяне на държавни пари и шуробаджанащина. Той посочи пример какво означава в едно семейство да се разпределят държавни и общински пари. „Кметът на община Раднево – г-н Тенев, назначава жена си за кметски наместник в с. Рисиманово. Как изглежда кметът и кметският наместник да си пият кафето и да разпределят държавни и общински пари?“, попита Стойнев. Той заяви, че е отминало времето, когато някой трябва да носи отговорност за постъпките на свой роднина. Георги Стоилов от своя страна заяви, че е получил подкрепата на ИБ на БСП. „Пред Изпълнителното бюро на БСП изложих всички факти, които знам. Получих тяхната подкрепа. Аз не се срамувам от действията си“, заяви народният представител от „БСП за България“ Георги Стоилов. Той подчерта, не няма нищо общо с брат си и не може да носи отговорност за неговите действия. Според него неморално е да назначаваш роднини в бордове или на позиции, където се разпределят държавни и общински средства. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.17", "title": " Драгомир Стойнев: Георги Стоилов заяви, че няма никакво отношение към действията на своя брат"}
{"url": "https://trud.bg/%d0%b0%d0%b2%d1%82%d0%be%d0%b1%d1%83%d1%81-%d0%b8-%d0%bb%d0%b5%d0%ba-%d0%b0%d0%b2%d1%82%d0%be%d0%bc%d0%be%d0%b1%d0%b8%d0%bb-%d1%84%d0%be%d0%bb%d0%ba%d1%81%d0%b2%d0%b0%d0%b3%d0%b5%d0%bd/", "text": "Двама нарушители на пътя са били задържани в понеделник на територията на Областна дирекция на МВР-Пловдив. Към 15 часа на кръстовище между булевардите „Пещерско шосе” и „Копривщица” настъпила катастрофа с материални щети между автобус от масовия градски транспорт и лек автомобил “Фолксваген”. Пристигналите на място служители на сектор “Пътна полиция” установили, че 46-годишният шофьор на колата е с отнето свидетелство за правоуправление и връчена заповед за принудителна административна мярка по чл. 157 от Закона за движение по пътищата. На мъжа е съставен акт и регистрационните табели на моторното превозно средство са свалени и иззети. Същата вечер около 23 часа в село Чалъкови за полицейска проверка бил спрян мотоциклет “Каджива” с 20-годишен местен водач. Освен че нямал свидетелство за правоуправление, младежът бил употребил и 1,55 промила алкохол. По случаите са образувани бързи производства. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.17", "title": " Автобус и лек автомобил „Фолксваген” се блъснаха край жп прелез в Пловдив"}
{"url": "https://trud.bg/%d0%b4%d0%b2%d0%b0%d0%bc%d0%b0-%d0%bf%d0%be%d0%bb%d0%b8%d1%86%d0%b0%d0%b8-%d1%81-%d0%bc%d1%8f%d1%80%d0%ba%d0%b0-%d0%b7%d0%b0%d0%b4%d1%8a%d1%80%d0%b6%d0%b0%d0%bd%d0%b5-%d0%bf%d0%be%d0%b4/", "text": "Специализираният наказателен съд определи мярка „Задържане под стража“ на двамата полицаи, обвинени за разпространение на наркотици и получаване на подкупи, съобщиха от съда. Специализираният наказателен съд уважи искането на Специализираната прокуратура за вземане на мярка за неотклонение „Задържане под стража“ спрямо Александър Цонев Станев и Еджевит Хюсеин Осман, с повдигнати обвинения за извършване на престъпления против обществения ред, разпространение на наркотични вещества и получаване на подкупи. Съдът прецени, че са налице достатъчно доказателства – разпит на анонимен свидетел, както и протоколи за разпознаване на обвиняеми лица, подкрепящи тезата на обвинението, поради което и задържа Александър Станев и Евджет Осман. Определението на съда подлежи на обжалване и протест в тридневен срок пред Апелативен специализиран наказателен съд, като в случай на такива, делото е насрочено за 24 октомври 2017 г. от 10.00 часа АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.17", "title": " Двама полицаи с мярка „задържане под стража“ заради наркотици и подкупи"}
{"url": "https://trud.bg/%d0%b7%d0%b0%d0%bb%d0%be%d0%b2%d0%b8%d1%85%d0%b0-%d0%b4%d0%b2%d0%b0%d0%bc%d0%b0-%d0%bc%d1%8a%d0%b6%d0%b5-%d1%81-%d0%bd%d0%b0%d1%80%d0%ba%d0%be%d1%82%d0%b8%d1%86%d0%b8-%d0%b2-%d1%81%d1%82%d0%be%d0%bb/", "text": "Двама мъже са били задържани за притежание на наркотици. В четвъртък в ареста на Шесто РУ на МВР-Пловдив попаднал 32-годишен криминално проявен и осъждан мъж от ромския квартал „Столипиново”, от когото служителите на реда иззели 30 таблетки ривортил. Полицаите в Карлово пък спрели за проверка 30-годишен жител на град Баня, който направил опит да се освободи от пакет с амфетамин. Срещу двамата наркодилъри са образувани бързи производства. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.17", "title": " Заловиха двама мъже с наркотици в Столипиново и Баня"}
{"url": "https://trud.bg/%d1%81%d0%b8%d1%80%d0%b8%d0%b9%d1%81%d0%ba%d0%b8%d1%82%d0%b5-%d0%b4%d0%b5%d0%bc%d0%be%d0%ba%d1%80%d0%b0%d1%82%d0%b8%d1%87%d0%bd%d0%b8-%d1%81%d0%b8%d0%bb%d0%b8-%d0%bf%d1%80%d0%b5%d0%b2%d0%b7%d0%b5/", "text": "Подкрепяните от САЩ Сирийски демократични сили (СДС) съобщиха, че са превзели бастиона на близкоизточната радикална групировка „Ислямска държава“ – град Ракка в Сирия, предаде АФП. Операцията по изтласкването на джихадистите от града, сочен за столица на халифата им, продължи четири месеца. „Всичко приключи в Ракка, нашите сили установиха пълен контрол“, заяви за агенцията говорителят на СДС Талал Село. „Военните операции в района на Ракка приключиха, но сега са в ход разчистващи операции, които да открият останали клетки и да премахнат мините“, допълни той. „Скоро ще има официално изявление, обявяващо освобождението на града“, увери Талал Село. По-рано днес бе съобщено, че СДС са превзели последните две ключови позиции в Ракка – болницата и местния стадион. Битката за превземането на сочения за столица на халифата на „Ислямска държава“ сирийски град Рака е коствала живота на 3 250 души, над една трета от които са били цивилни граждани. По данни на Сирийската обсерватория за човешки права най-малко 1 130 цивилни са убити в четиримесечната битка за Ракка, която започна през месец юни. Десетки други все още са в неизвестност. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.17", "title": " Сирийските демократични сили превзеха бастиона на ИДИЛ Ракка"}
{"url": "https://trud.bg/%d0%b0%d1%80%d0%b5%d1%81%d1%82%d1%83%d0%b2%d0%b0%d0%bd%d0%b8%d1%8f%d1%82-%d0%b1%d1%80%d0%b0%d1%82-%d0%bd%d0%b0-%d0%b4%d0%b5%d0%bf%d1%83%d1%82%d0%b0%d1%82-%d0%be%d1%82-%d0%b1%d1%81%d0%bf-%d0%b5-%d1%81/", "text": "Братът на Георги Стоилов правил ли е дарения за предизборна кампания на БСП – най-вероятно е правил, попита депутатът от ГЕРБ Емил Христов, след като от Изпълнителното бюро на социалистическата партия  . Христов коментира, че може би Драгомир Стойнев, като заместник-председател на ПГ на „БСП за България“, знае повече по въпроса за това как е била финансирана предизборната кампания на БСП. „Знаете, че в Русе при акция беше арестуван един бизнесмен. Ние бихме искали да знаем този бизнесмен дали е правил дарения за предизборната кампания на БСП и ако е правил, най-вероятно е правил, как биха коментирали БСП тези пари и техния произход“, заяви Христов. Според него борбата срещу престъпността никога не може да бъде продиктувана от нещо друго, освен от желанието на правителството да се бори с тази престъпност. „Всякакви внушения за това, което се случва в момента от страна на БСП, са просто стремеж да избягат от истините“, заяви Христов. Проверка на „Труд“ в Единния регистър по Изборния кодекс на Сметната палата показа, че Илия Георгиев Стоилов е дарил на БСП 450 лв. за последните парламентарни избори. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.17", "title": " Арестуваният брат на депутат от БСП е сред дарителите на партията за последните избори\t\t\t"}
{"url": "https://trud.bg/%d0%b1%d1%8a%d0%bb%d0%b3%d0%b0%d1%80%d0%b8%d1%8f-%d0%b5-%d1%81%d1%80%d0%b5%d0%b4-%d0%bf%d0%b5%d1%82%d1%82%d0%b5-%d1%81%d1%82%d1%80%d0%b0%d0%bd%d0%b8-%d0%be%d1%82%d0%bb%d0%b8%d1%87%d0%bd%d0%b8%d1%86/", "text": "Правителството и бизнесът успяха да изградят добър екип с устойчиви резултати. Това заяви Зоя Паунонова, зам.-председател на Българския форум на бизнес лидерите по време на форума „Бизнесът и правителството в един отбор“. По думите й България е сред петте страни отличници по ръст на икономиката, безработицата не е падала под 6% за последните 30 години, а в същото време Световният икономически форум поставя България на 39-то място по конкурентоспособност. Брутният вътрешен продукт на страната може да стигне 100 млрд. лв. още през тази година, обяви пред бизнеса вицепремиерът Томислав Дончев. По думите му данните за страната за окуражаващи – експортът на България през последните 15 години се е увеличил 6 пъти, безработицата е по-ниска от предкризисните нива, а страната ни е седма в ЕС по усвояване на евросредства. „Трябва да предвижим мислите на правителството на едно ниво напред, не за образованието според съвременните стандарти, а какви нужди ще има пазарът на труда в страната след 10 -15 години“, уточни Дончев. Според него има борба между държавите не само за привличане на публични и частни инвестиции, но и за качествен човешки капитал, който е един от фактори за конкурентоспособност. „Тежките демографски предизвикателства в страната се дължат на неособено доброто ни представяне на европейския пазар на труда. Човек избира къде работи и живее не само заради заплатата“, уточни Дончев. По думите му икономически растеж от 4% е добре, но по-добре е 7 или 8%. „Трябва да мислим в какво и как инвестираме“, подчерта още вицепремиерът. „В една лодка сме с правителството. Като макрорамка сме пораснали през последните години, не защото копаем полезни изкопаеми, а защото у нас има много предприемчиви хора, които създават новото богатство. Ролята на държавната администрация е да не им пречи“. Това заяви Левон Хампарцумян, член на Управителния съвет на Българския форум на бизнес лидерите и изпълнителен директор на „Уникредит Булбанк“. „България сега е с 5,6 пъти по-голяма икономика отколкото през 1990 г. Тогава страната беше с 10 милиарда долара брутен вътрешен продукт и 10 милиарда външен дълг, докато в момента той е 20% от БВП на страната“, уточни той. Според Хампарцумян икономическите показатели на България дават основание за оптимизъм и за тази, и за следващите няколко години. Допринасяме с половин милиард лева към бюджета на страната и сме загрижени за България. Затова си сътрудничим с охранителните органи в борбата с незаконната търговия на цигари, както и имаме програми за развитие на тютюнопроизводителните райони. Това обяви Джордж Маргонис, управител на Филип Морис България по време на форума. Според него тютюневата индустрия у нас претърпява голяма трансформация. „Преминаваме към бъдеще без дим, а това означава, че ще предлагаме продукти с тютюн, които не горят, а само се нагряват“, коментира той. По думите българското правителство е осигурило добра фискална и регулаторна среда, за да може продуктите на компанията да достигнат и до българския потребител.  ", "date": "2017.10.17", "title": " България е сред петте страни отличници по ръст на икономиката"}
{"url": "https://trud.bg/%d0%bf%d0%be-%d0%bb%d0%b5%d0%ba%d0%b0-%d0%b7%d0%b8%d0%bc%d0%b0-%d0%bd%d0%b8-%d1%81%d0%bf%d0%b5%d1%81%d1%82%d1%8f%d0%b2%d0%b0-20-%d0%bc%d0%bb%d0%bd-%d0%bb%d0%b5%d0%b2%d0%b0-%d0%b7%d0%b0-%d0%bf%d1%8a/", "text": "Пари за зимното поддържане има, но трябва добра организация. Предвидени са 80 млн. лева за тежки ситуации, но за по-лека зима ще трябват 60 милиона лева. Така че ще спестим 20 млн. лв. за пътни ремонти. Това каза във Варна регионалният министър Николай Нанков. Той посочи, че при първите снеговалежи е създадена перфектна организация.“Да, затворихме Петрохан за два дни, Беклемето за един ден, но нямаше бедстващи“, коментира министърът. Според него 70 на сто от проблема са били колите с летни гуми.“Предупреждавахме, че ще е тежко и трябва по-добро разбиране и култура от страна на българските шофоьори“, припомни Нанков. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.17", "title": " По-лека зима ни спестява 20 млн. лева за пътни ремонти"}
{"url": "https://trud.bg/%d0%be%d1%82%d0%ba%d1%80%d0%b0%d0%b4%d0%bd%d0%b0%d1%85%d0%b0-%d0%ba%d0%be%d0%bb%d0%b5%d0%bb%d0%be%d1%82%d0%be-%d0%bd%d0%b0-%d0%ba%d1%80%d0%b0%d0%b4%d0%b5%d1%86/", "text": "Крадец потърси помощ от полицията в Шумен, защото му откраднали колелото, паркирано пред казино. 36-годишния Н.М., известен като Арапа, позвънил на спешния телефон 112 след 22 часа в понеделник. Униформените веднага отишли на площад „България“ и заварили пред игралния дом подпийнал стар познайник. Арапа им разказал, че играл в казиното и на тръгване превозното му средство липсвало. Полицаите му обяснили, че ще потърсят съдействие от управителя и ще прегледат записите на охранителната камера. Мъжът започнал да ги обижда, че действат бавно, нищо не ставало от тях. Отказал да им представи лична карта и те му съставили акт. Отказал да го подпише и тъкмо щели да го пускат, когато отново подновил цветистите упреци към полицията. Мъжът е задържан в ареста за срок до 24 часа и му е съставен втори акт за хулиганство. Във вторник районният съд в Шумен наложи 100 лв. глоба на Арапа за обидите към униформените.  Той е от село Игнатиево, Варненско, но преди време бил хванат да краде железа в района на новостроящата се спортна зала в Шумен. Тогава си помагал с колело, но не е ясно дали е липсващото и как е попаднало в него. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.17", "title": " Откраднаха колелото на крадец"}
{"url": "https://trud.bg/%d0%bf%d0%be%d0%bc%d0%be%d1%80%d0%b8%d0%b9%d1%86%d0%b8-%d0%bf%d0%b8%d1%88%d0%b0%d1%82-%d0%bd%d0%b0-%d0%b1%d0%be%d1%80%d0%b8%d1%81%d0%be%d0%b2-%d0%b4%d0%b0-%d0%b8%d0%bc-%d0%bf%d0%be%d0%bc%d0%be%d0%b3/", "text": "Поморийци стартираха подписка до премиера Бойко Борисов. Те молят министър председателят да им помогне, след като от понеселник здравното заведение затвори. Задължения в размер на над 600 000 лева и неизплатени заплати на лекари и персонал, станаха причина болницата да хлопне кепенци. Сега в Поморие няма къде да се преглеждат, нито пък спешна помощ за хората, живеещи в града. „Служители, граждани и пациенти са готови и на протест. За мен обаче, това е крайна мярка, до която, надявам се, няма да се стигне. Заставам зад съгражданите ми и зад желанието да бъдем чути. На годишната среща на местните власти, на която бях готов за пореден път да докладвам състоянието и проблемите на МБАЛ Поморие, нямаше представител нито на Министерството на здравеопазването, нито на Националната здравноосигурителна каса. Искаме да предизвикаме публичен диалог и да бъдат обсъдени проблемите в общинското здравеопазване, като цяло”, коментира кметът на община Поморие Иван Алексиев. В същото време от МБАЛ Бургас изразиха готовност да поемат пациентите на болницата, които се нуждаят от лечение. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.17", "title": " Поморийци пишат на Борисов да им помогне за болницата"}
{"url": "https://trud.bg/%d0%b3%d1%80%d0%b0%d0%b4%d1%81%d0%ba%d0%b0-%d1%85%d1%83%d0%b4%d0%be%d0%b6%d0%b5%d1%81%d1%82%d0%b2%d0%b5%d0%bd%d0%b0-%d0%b3%d0%b0%d0%bb%d0%b5%d1%80%d0%b8%d1%8f-%d0%bf%d0%bb%d0%be%d0%b2%d0%b4/", "text": "Градската художествена галерия – Пловдив ще се представи във Виена с мащабна програма, включваща 5 изложби на класиците на българската живопис Цанко Лавренов и Златю Бояджиев и съвременните пловдивски автори Васил Стоев, Стоян Куцев, Димитър Воденичаров и Васил Маргаритов.  Съвместната инициатива на клтурен институт „Дом Витгенщайн“- Виена и ГХГ-Пловдив  цели да запознае австрийската публика с някои от водещите тенденции в развитието на българското изобразително изкуство. На 24 октомври в културната ни мисия ще се открият едновременно изложбите на Цанко Лавренов и Васил Стоев. До 22 януари 2018г. посетителите ще могат да видят 44 от най-известните платна на Цанко Лавренов от фонда на Градската галерия под тепетата. Изложбите се осъществяват с подкрепата на Община Пловдив и са част от културната програма, посветена на Българското председателство на ЕС, както и на представянето на Пловдив като Европейска столица на културата-2019 г. С финансовата подкрепа на Министерството на културата от 8 февруари 2018 г. в „Дом Витгенщайн“ ще бъде експонирана изложбата „Златю Бояджиев – живописец на традиционния български бит“. Успоредно с нея през февруари и март ще се представят последователно Стоян Куцев (живопис)  и съвместната изложба на Димитър Воденичаров (живопис) и Васил Маргаритов (скулптура). АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.17", "title": " Градска художествена галерия – Пловдив представя българско изкуство в 5 изложби във Виена"}
{"url": "https://trud.bg/%d0%b1%d0%be%d1%82%d0%b5%d0%b2%d0%b0%d1%82%d0%b0-%d0%b3%d1%80%d0%b0%d0%b4%d0%b8%d0%bd%d0%ba%d0%b0-%d1%81-%d0%bf%d0%b0%d0%bc%d0%b5%d1%82%d0%b5%d0%bd-%d0%b7%d0%bd%d0%b0%d0%ba-%d0%bd%d0%b0-%d0%bf%d0%b0/", "text": "Ботевата градинка във Варна има вече почетен знак на големия поет и революционер. Автор на изящния орелеф е склупторът Живко Дончев. Инициативата за създаването му на учениците от ОУ“Хр.Ботев“ беше подкрепена от община Варна. Ботевата градинка е създадена през далечната 1936 г.от младежката организация на националното родолюбиво дружество „Отец Паисий“, които са дали името й, за да изразят своите цели и духа на времето. Това припомни шефката на общинска дирекция „Култура“Антония Йовчева. На откриването петокласникът Явор Дарелов смая гостите с изключителна рецитация на откъс от „Ако не е истина, не е и лъжа“ на Христо Ботев. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.17", "title": " Ботевата градинка с паметен знак на патрона си"}
{"url": "https://trud.bg/16-%d0%bc%d0%b5%d1%81%d0%b5%d1%86%d0%b0-%d0%b7%d0%b0%d1%82%d0%b2%d0%be%d1%80-%d0%b7%d0%b0-%d0%ba%d1%80%d0%b0%d0%b4%d0%b5%d1%86-%d0%bd%d0%b0-%d0%bf%d0%be%d1%80%d1%82%d1%84%d0%b5%d0%b9%d0%bb/", "text": "Крадец с богато съдебно минало бе осъден от Варненския районен съд на 16 месеца затвор при първоначален строг режим за кражба на портфейл от естествена кожа от магазин. На 10 октомври 49-годишният Асен А. отмъкнал луксозната вещ от търговски обект в центъра на Варна. Поръчал на продавачката да му подбере за проба няколко панталона и докато тя ги вадела, ловко прибрал опакования в подаръчен комплект портфейл. Липсата била установена часове по-късно, а записите от охранителните камери в магазина уличили автора на престъплението. Той е осъждан многократно за различни кражби, уточниха от съда. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.17", "title": " 16 месеца затвор за крадец на портфейл"}
