{"url": "https://trud.bg/%d0%ba%d0%b0%d0%bd%d0%b8%d0%bc-%d0%ba%d0%b8%d1%82%d0%b0%d0%b9%d1%81%d0%ba%d0%b8-%d1%84%d0%b8%d1%80%d0%bc%d0%b8-%d0%b2-%d1%81%d0%be%d1%84%d0%b8%d1%8f-%d1%82%d0%b5%d1%85-%d0%bf%d0%b0%d1%80/", "text": "Каним високотехнологични китайски фирми в „София Тех Парк“, за да изградим съвместно лаборатории за научни изследвания и иновации, заяви министърът на икономиката Емил Караниколов по време на среща с посланика на Китай в България Джан Хайджоу. „В момента стимулираме технологичните паркове в Китай да търсят възможност за изпращане на инкубатори в България. Заедно стях ще дойде и пазарното търсене, както и средства, които ще помогнат за превръщане на научните резултати в индустрия“, посочи посланикът на Китай. На срещата бяха обсъдени и вариантите за засилване на икономическото и външнотърговското сътрудничество. Посланикът заяви, че са стартирани общо 28 процедури за регламентиране вноса в Китай на български земеделски и хранителни продукти. „Износът към Китай трябва да се увеличи и да създадем баланс в търговията между двете страни“, уточни Хайджоу. През първите три месеца на 2017 г. двустранният стокообмен между България и Китай достига 462,1 млн. долара, което е ръст от 9,22% спрямо същия период на 2016 г. От цялата сума които българският износ възлиза на 175,1 млн. долара (+28,2% за година), а вносът в страната в 287 млн. долара (+0,2%).", "date": "2017.08.03", "title": " Каним китайски фирми в „София Тех Парк“"}
{"url": "https://trud.bg/%d0%be%d0%b4%d0%be%d0%b1%d1%80%d0%b5%d0%bd%d0%b8-%d1%81%d0%b0-140-%d0%b7%d0%b0%d1%8f%d0%b2%d0%bb%d0%b5%d0%bd%d0%b8%d1%8f-%d0%bf%d0%be-%d0%bf%d1%80%d0%be%d0%b3%d1%80%d0%b0%d0%bc%d0%b0-%d0%b8%d0%bd/", "text": "Областният управител на Велико Търново проф. д-р Любомира Попова участва в деветото заседание на Комитета за наблюдение на Програма ИНТЕРРЕГ V-A Румъния – България 2014 – 2020 г., което се проведе на 2 август в Букурещ, Румъния. Присъстващите одобриха 140 заявления за интерес с бюджет 270 млн. евро от общо 228 подадени заявления в рамките на първата фаза от кандидатстване. Крайният срок за подаване на проектните предложения по втората стъпка от кандидатстването по Третата покана е 16 октомври 2017 г. Към настоящия момент по Програма Интеррег VA Румъния – България са сключени 79 договора за финансиране с бюджет от 102 милиона евро, което е повече от 50 % от разполагаемия бюджет на програмата, стана ясно по време на заседанието, което се проведе днес в гр. Букурещ, Румъния. От българска страна то бе съпредседателствано от заместник-министъра на регионалното развитие и благоустройството Деница Николова. Разполагаемият бюджет по третата покана за проектни предложения по Програма Интеррег VA Румъния – България е на обща стойност от 109 516 290 евро, разпределени в съответните приоритетни оси: Приоритетна ос 1 „Добре свързан регион“ – 59 281 580 евро, Приоритетна ос 2 „Зелен регион“ – 34 463 972 евро и Приоритетна ос 3 „Сигурен регион“ – 15 770 737 евро. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.03", "title": " Одобрени са 140 заявления по Програма Интеррег VA Румъния – България с бюджет 270 млн. евро"}
{"url": "https://trud.bg/%d1%83%d1%87%d0%b8%d1%88-%d0%b2-%d1%87%d1%83%d0%b6%d0%b1%d0%b8%d0%bd%d0%b0-%d1%81%d1%82%d0%b0%d0%b2%d0%b0%d1%88-%d1%88%d0%b5%d1%84-%d0%b2-%d0%b1%d1%8a%d0%bb%d0%b3%d0%b0%d1%80%d0%b8%d1%8f/", "text": "Квалифицирани българи, получили образование в чужбина, все по-често търсят опции за връщане в България и реализация тук, обявиха от форум „Кариера в България“. Твърденията им се базират на наблюдения на близо 10 000 сънародници, възпитаници на чуждестранни вузове или такива с работен опит зад граница, участници във форума, който се провежда ежегодно от 2008-а насам. Позициите, към които кандидатите имат най-сериозен интерес, са в областта на мениджмънта, маркетинга, консултантските услуги, IT сектора и и финансите. Според данни на организаторите най-търсени позиции сред емигрантите са в сферата на мениджмънта – 43%, маркетинг и PR – 36%, консултантски услуги – 35%, IT – 25%, финанси и одит – 21% и продажби – 20%. „Кандидатите идват с дипломи и сертификати от световно признати учебни заведения, с няколко годишен бизнес опит, плюсове, които работодателите предпочитат“, коментира Мирела Вачева, която е част от екипа на „Кариера в България“. В тазгодишното издание на форума, което започва на 5 септември в Интер Експо Център в София, се очаква да се включат над 100 работодатели като в изложението ще има и представители на стартъпи и неправителствени организации, както и големи български и международни работодатели и агенции за подбор на персонал.", "date": "2017.08.03", "title": " Учиш в чужбина, ставаш шеф у нас\t\t\t"}
{"url": "https://trud.bg/%d0%b0%d0%b2%d0%b3%d1%83%d1%81%d1%82-%d0%bc%d0%b5%d1%81%d0%b5%d1%86-%d0%bd%d0%b0-%d0%ba%d1%80%d0%b0%d1%81%d0%b8%d0%b2%d0%b0%d1%82%d0%b0-%d1%83%d1%81%d0%bc%d0%b8%d0%b2%d0%ba%d0%b0-%d0%b5%d0%b4%d0%bd/", "text": "Стоматологичният кабинет в Медицински център-1 в Пловдив стартира едномесечна кампания през август за избелване на зъби. Процедурата ще се извършва по съвременна технология с качествени продукти и на преференциални цени, заявиха организаторите. По традиция през летните месеци пациентите събират тен на плажа, а преди или след това се замислят как да се сдобият с по-бяла и красива усмивка, заяви стоматологът д-р Даниела Спасова. Сезонът е предпочитан от хората, тъй като не им се налага да плащат високи сметки за парно или ток. Според нея почти навсякъде се предлагат различни системи за домашно избелване – избелващи пасти за зъби и лентички, а в интернет могат да се открият от интересни по-интересни отвари и смеси за избелване. Важно е обаче пациентите да знаят, че специалните пасти в повечето случаи съдържат абразиви, които само премахват повърхностните оцветявания,  без действително да  избелват зъбите, защото не навлизат във вътрешността им. Те трябва да се ползват с голямо внимание и за кратък период от време, тъй като отнемат част от емайла и могат да задълбочат вече съществуващата чувствителност на зъбите. Не по-малко рискове крият и редица рецепти и съвети във виртуалното пространство, които също могат да увредят зъбния емайл и оралната лигавица и да причинят болка и дискомфорт, твърди специалистът. ”Ако не знаете какъв тип избелване да изберете – кабинетно или домашно, консултирайте се със стоматолог”, препоръча д-р Спасова. Тя е категорична, че в никакъв случай не бива да се използват продукти с неясен състав и зъбите да не се търкат със странни домашно приготвени смеси, защото рискът да се увредят зъбите и лигавицата е много голям. Денталният лекар ще изготви индивидуален план, ще ви посъветва коя процедура е най-подходяща за вашите зъби, ще ви запознае с плюсовете и минусите на различните видове избелване и ще ви подготви за процедурата, като ги почисти от зъбен камък, плака и кариеси. Избелването със съвременни и качествени продукти под контрола на стоматолог намалява риска от увреждания. „Ако кабинетното избелване е най –подходящо за вас, ще имате по-бели зъби само след една процедура, която продължава около час, а ефектът  наистина ще ви впечатли. При домашното са необходими около две седмици, за да се постигне желаният резултат“, категорична е пловдивската стоматоложка д-р Даниела Спасова.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.03", "title": " Август – месец на красивата усмивка, едномесечна кампания за избелване на зъби стартира в Пловдив"}
{"url": "https://trud.bg/alibaba-%d1%89%d0%b5-%d0%bf%d1%80%d0%be%d0%b4%d0%b0%d0%b2%d0%b0-%d0%b0%d0%b2%d1%82%d0%be%d0%bc%d0%be%d0%b1%d0%b8%d0%bb%d0%b8-%d1%87%d1%80%d0%b5%d0%b7-%d1%82%d1%8a%d1%80%d0%b3%d0%be%d0%b2%d1%81%d0%ba/", "text": "", "date": "2017.08.03", "title": " Alibaba ще продава автомобили чрез търговски автомат"}
{"url": "https://trud.bg/%d1%82%d1%80%d1%8a%d0%bc%d0%bf-%d0%b8%d1%81%d0%ba%d0%b0-%d0%b4%d0%b0-%d1%81%d0%bf%d1%80%d0%b5-%d0%b7%d0%b5%d0%bb%d0%b5%d0%bd%d0%b8%d1%82%d0%b5-%d0%ba%d0%b0%d1%80%d1%82%d0%b8-%d0%b7%d0%b0-%d1%81%d0%b0/", "text": "Президентът Доналд Тръмп подкрепи законопроект за намаляване на легалната имиграция в САЩ, в който една от мерките е премахване на зелените карти. Тази програма на US Държавния департамент дава възможност на около 50 000 души от цял свят годишно да получат право на пребиваване и работа в САЩ, като късметлиите се избират на случаен принцип. От лотарията за зелена карта се възползват и доста българи. Премахването на програмата е залегнало в текст, предложен от сенаторите републиканци Том Котън и Дейвид Пардю. В сряда Тръмп официално подкрепи проекта за закон и в компанията на двамата сенатори го похвали с думите, че той “ще намали бедността, ще увеличи заплатите и ще спести на данъкоплатците милиарди долари”. Зелената карта ще бъде заменена от точкова система за пресяване на кандидат имигрантите, по подобие на тези в Канада и Австралия. Предимство ще имат тези, които владеят английски език, които могат да издържат финансово себе си и семейството си, и притежават образование или умения, които са търсени и ценни за американската икономика. Друго нововъведение е, че пълнолетни деца и по-далечни от съпруг или партньор на съпружески начала роднини на легално живеещи в САЩ чужденци няма да имат предимство при кандидатстване за имиграция в страната. Целта на проектозакона е за 10 години броят на новопристигналите чужденци да се съкрати с 50%. (През 2015 г. право на постоянно пребиваване в САЩ са получили 1 051 031 имигранти, по данни на Министерство на вътрешната сигурност.) За да бъдат въведени тези промени обаче, законът трябва да извърви дълъг път на обсъждане и гласуване в Конгреса, като няма гаранции, че ще бъде одобрен. Той е критикуван и от демократи, и от републиканци. Съпартийците на президента отдавна са обединени срещу незаконната имиграция, но въпросът с легалната води до разногласия. В коментар на проектозакона сенаторът републиканец Линдзи Греъм заяви, че той ще има “унищожителни” последствия върху щата, който той представлява – Южна Каролина.   България се нарежда сред страните от Евросъюза с най-много кандидати за получаване на зелена карта. Последната достъпна статистика на Държавния департамент показва, че подалите документи сънародници през 2013 г. са били 48 840 души. Техните съпрузи и деца под 21-годишна възраст, които също имат право да заминат при спечелване на лотарията, пък са 42 339. И така общият брой кандидати става 91 179. От страните от ЕС по-голям брой кандидати за тази кампания има само Германия. Късметлиите от България тази година са 776 души, миналата – 666, а през 2015 г. – 865. Рекордна година за спечелени зелени карти у нас е 2004 г. с 4068 души. Статистиката сочи още, че най-много желаещи зелена карта са от Африка и Близкия изток. От посолството на САЩ у нас предупреждават, че никакви други суми, освен стойността на визата при вече одобрена кандидатура, не се изискват предварително и че всеки кандидат трябва да внимава да не стане жертва на измама. Всяко съобщение по имейл или телефон за спечелена карта не отговаря на истината, тъй като всеки трябва сам да проверява онлайн със собствен код развитието на кандидатурата си.   В началото на март т.г. Европарламентът прие резолюция, в която настоя ЕС да въведе визов режим за гражданите на САЩ. В момента американците пътуват без виза до страните от ЕС. Резолюцията напомни на Еврокомисията, че е длъжна да въведе визови ограничения за гражданите на САЩ, тъй като Вашингтон все още изисква визи от гражданите на България, Хърватия, Кипър, Полша и Румъния, които са членки на ЕС. Депутатите подчертават, че вече е изтекъл двугодишният период на изчакване и сега Комисията трябва да действа “в рамките на два месеца”. Резолюцията е с необвързващ характер и бе приета на 2 март. На 16 юни т.г. в съвместно становище Европейската комисия и US Министерството на вътрешната сигурност обявиха, че засилват сътрудничеството в помощ на постигане на изсикванията за отпадането на визите за САЩ за 5-те страни от ЕС.   През 1990 г. в САЩ влиза в сила Програмата за разнообразяване на имигрантския поток (DV), известна като лотария за зелена карта. По нея от 1995 г. се отпускат по около 50 000 имигрантски визи годишно. За тях могат да кандидатстват граждани от цял свят, с изключение на държавите, които са извън лотарията, защото са изпратили над 50 000 имигранти в САЩ през предходните 5 години. Зелените карти се разпределят на квотен принцип по региони (континентите) и по държави. Колко души ще получат визи от всяка отделна страна, се определя по сложна формула с различни критерии, но нито една държава не може да получи над 7% от 50-те хиляди визи. Късметлиите се подбират на първи етап на случаен принцип – компютърно теглене на имена на подали документи за участие. Това се прави онлайн и е безплатно. Кандидатите трябва да имат поне средно образование или през последните 5 г. да имат минимум 2 г. години трудов стаж по специалност, за която са необходими 2 г. професионално обучение или стаж. Няма възрастов ценз, но изискването за образование или стаж автоматично предполага кандидатът да е поне на 18 години. Последната кампания по прием на документи започна на 4 октомври 2016 г. и приключи на 7 ноември 2016 г., а резултатите от нея ще излязат в началото на 2018 г. На втория етап на подбор следва интервю на изтеглените случайно кандидати, на което консулски служител уведомява дали молбата за виза е одобрена или отказана. Картата дава право на работа в САЩ в продължение на 10 г., като след пет можеш да подадеш молба за гражданство.   Тенденцията е имигрантите да са по-добре образовани, отколкото хората, родени в САЩ – обратното на това, което заявява президентът Доналд Тръмп, коментира АП. Освен това чужденците все по-малко разчитат на социална подкрепа от държавата – т.е. не са в тежест на обществото. Изследване на центъра “Пю” от 2015 г. показва, че 41% от имигрантите, които са пристигнали през последните 5 г. имат диплома от колеж в сравнение с 30% от американците. 18% от новодошлите пък притежават по-висока образователна степен – далеч повече от средното за страната. Мнозина икономисти оспорват и тезата, че нискоквалифицираните имигранти подбиват заплатите. Много скорошни изследвания показват, че имиграцията няма сериозно отражение върху ръста на работни места в САЩ в дългосрочна перспектива, отбелязва АП. Напротив, повечето експерти заявяват, че ползите от имиграцията са по-големи от нейната цена. В Северна Каролина за всеки долар, похарчен за здравеопазване и образование, в хазната пристигат $11 от испаноезичните жители. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.03", "title": " Тръмп иска да спре зелените карти за САЩ (обзор)\t\t\t"}
{"url": "https://trud.bg/%d0%bc%d0%b8%d0%bd%d0%b8%d1%81%d1%82%d0%b5%d1%80%d1%81%d0%ba%d0%b8%d1%8f%d1%82-%d1%81%d1%8a%d0%b2%d0%b5%d1%82-%d0%b5-%d0%b2%d0%bd%d0%b5%d1%81%d1%8a%d0%bb-17-%d0%b7%d0%b0%d0%ba%d0%be%d0%bd%d0%be%d0%bf/", "text": "От встъпването си в длъжност до края на първата пленарна сесия на Народното събрание правителството е внесло за разглеждане в парламента 17 законопроекта. От тях 12 са приети окончателно, което е повече от половината от всички приети от 44-ото НС закони (общо 19). Сред одобрените от народните представители проекти на Министерския съвет са Законът за изменение на Закона за бюджета на държавното обществено осигуряване за 2017 г., с който минималната пенсия за осигурителен стаж и възраст се увеличава на 180 лв. от 1 юли и на 200 лв. от 1 октомври; ратификацията на Рамковото споразумение за заем между Банката за развитие на Съвета на Европа и България, който ще подпомогне усвояването на средствата от европейските структурни и инвестиционни фондове през настоящия програмен период; Законът за изменение на Закона за отбраната и въоръжените сили на Република България, с който се изравняват правата на мъжете и жените военнослужещи да ползват родителски отпуск; Законът за изменение и допълнение на Данъчно-осигурителния процесуален кодекс, с който се въвеждат нови мерки в борбата срещу укриването на данъците, и др. Останалите пет законопроекта са на различен етап на разглеждане от Народното събрание. Това са проектите на закон за държавните помощи, на закон за ратифициране на Меморандума за изпълнение на Програма за трансгранично сътрудничество ИНТЕРРЕГ – ИПП България – Сърбия, ЗИД на Закона за местните данъци и такси, ЗИД на Кодекса за социално осигуряване и законопроектът за ратифициране на Спогодбата за социална сигурност между Република България и Кралство Мароко. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.03", "title": " Министерският съвет е внесъл 17 законопроекта в Народното събрание, 12 от тях са окончателно приети"}
{"url": "https://trud.bg/15-%d1%85%d0%b8%d0%bb-%d0%bb%d0%b5%d0%b2%d0%b0-%d0%b4%d0%b0%d0%b2%d0%b0-%d0%b2-%d0%b8-%d0%ba-%d0%b2-%d1%81%d0%bb%d0%b8%d0%b2%d0%b5%d0%bd-%d0%b7%d0%b0-%d0%ba%d1%8a%d1%80%d0%bf%d0%b5%d0%bd%d0%b5/", "text": "На 15 хил.лева възлиза лятното изкърпване на дупките, причинени от тазгодишните аварии,  по улиците в Сливен – съобщиха от „В и К“.  До средата на август ще завърши асфалтирането. Общата площ на вече възстановеното асфалтово покритие е около 350 кв.метра, на над 60 улици. 2 600 лева от общата сума ще бъде вложена за възстановяването на настилката, нарушена заради отстраняване на аварии в кв.“Речица“. Преди години изкопите по улиците, оставени от водното дружество, предизвикаха недоволството на гражданите и на местните администрации. В предходния мандат община Котел заведе дела срещу „В и К“ заради невъзстановените улични настилки. А кметът на Нова Загора Николай Грозев наложи глоби на дружеството.", "date": "2017.08.03", "title": " 15 хил.лева дава „В и К“ в Сливен за кърпене на дупки след аварии"}
{"url": "https://trud.bg/%d0%b2-%d0%b0%d1%81%d0%b5%d0%bd%d0%be%d0%b2%d0%b3%d1%80%d0%b0%d0%b4-%d1%81%d0%bf%d0%b8%d0%bf%d0%b0%d1%85%d0%b0-%d0%ba%d1%80%d0%b8%d0%bc%d0%b8%d0%bd%d0%b0%d0%bb%d0%bd%d0%be-%d0%bf%d1%80%d0%be%d1%8f-2/", "text": "37-годишен криминално проявен мъж е в ареста на РУ на МВР-Асеновград, след като бе спипан да кара дрогиран и с отнета шофьорска книжка в рамките на едногодишно административно наказание. При последвало претърсване в колата, на адреса му в града и ползван от него имот в пловдивското село Новаково разследващите открили и иззели над 229 грама марихуана, 16 насаждения от рода на конопа, мелничка и две електронни везни. Извършителят е отведен за срок до 24 часа в полицията. След доклад на случая в Районната прокуратура задържането му било удължено до 72 часа. Работата продължава разследващ полицай от РУ – Асеновград.", "date": "2017.08.03", "title": " В Асеновград спипаха криминално проявен зад волана на „Опел” без книжка и дрогиран"}
{"url": "https://trud.bg/%d1%88%d1%83%d0%bc%d0%b5%d0%bd-%d0%be%d1%82%d0%b2%d0%be%d1%80%d0%b8-%d0%b2%d1%80%d0%b0%d1%82%d0%b8-%d0%b7%d0%b0-%d0%ba%d0%be%d1%80%d0%b5%d0%b9%d1%81%d0%ba%d0%b0%d1%82%d0%b0-%d0%ba%d1%83%d0%bb%d1%82/", "text": "Шумен стана домакин на Ден на корейската култура в четвъртък. Специално за събитието в града пристигна посланика на Република Корея Негово превъзходителство г-н Шин Бунам. Началото беше поставено със зрелищни демонстрации на таекуондо пред Младежкия дом в града. Гостите можеха да облекат корейски национални костюми, да похапнат от типичната кухня или да се освежат с напитки.  Ден на Корея се организира за пръв път в Шумен, а инициатива е на посолството на Република Корея и Организацията на българските скаути, които бяха подкрепени от община Шумен.", "date": "2017.08.03", "title": " Шумен отвори врати за корейската култура"}
{"url": "https://trud.bg/%d0%bf%d1%80%d0%b5%d0%b4%d0%b0%d0%b4%d0%be%d1%85%d0%b0-%d0%bd%d0%b0-%d0%b8%d1%81%d0%bf%d0%b0%d0%bd%d1%81%d0%ba%d0%b8%d1%82%d0%b5-%d0%b2%d0%bb%d0%b0%d1%81%d1%82%d0%b8-%d0%be%d1%81%d0%b5%d0%bc-%d0%b1/", "text": "Служители на Дирекция „Международно оперативно сътрудничество“ предадоха на испанските власти осем българи, участници в престъпна група за трафик на хора, съобщават от МВР. Процедурата по предаването на осем български граждани на испанските власти бе осъществена днес на аерогара София. Тя се извърши със съдействието на служители на бюро „Сирене“ в дирекция „Международно оперативно сътрудничество“ съгласно Европейска заповед за арест, издадена от Кралство Испания. Осемте българи бяха качени във военен самолет, изпратен специално за целта.   Те бяха установени като участници в  организирана престъпна група за трафик на хора с цел сексуална експлоатация в Испания, Германия и Швейцария в хода на проведена на 26 юни т.г. международна операция с название „Европа“, реализирана след разследване, започнало в края на 2015 г. и интензивен обмен на оперативна информация. В операцията взеха участие служители на отдел „Трансгранична организирана престъпност“ в ГДБОП, Специализираната прокуратура, както и Централната бригада за трафик на хора при Генералната дирекция на полицията в Испания.  В процеса на работа бе създаден съвместен екип за разследване, у нас бе образувано досъдебното производство , проведени бяха редица координационни срещи за конкретизиране на задачите на всяка част на екипа, както и датата за съвместната реализация.  Бяха изпратени 16 европейски заповеди за арест. В хода на проведените действия на територията на страната бяха извършени процесуално следствени действия на 17 адреса и иззети множество документи, пари, накити, мобилни телефони, часовници и др. вещи. Тогава бяха задържани и осем участници в престъпната група. По същото време в Испания бяха извършени претърсвания на 21 адреса, където испанските полицаи откриха също голямо количество пари, накити, часовници, упойващи и наркотични вещества, български регистрационни табели и мобилни телефони. Задържаха и лица, съпричастни към престъпната дейност на групата. Бе изяснена и схемата, по която е работила организираната престъпна група.  В по-голямата си част набирането на жертвите у нас се  е извършвало чрез измама, възползвайки се от техния социален статус. Пристигайки в  Испания, групата налагала своите условия на експлоатация върху тях, като не се е колебаела да  използва насилие и заплахи. Жените били принуждавани да крадат пари, кредитни карти и ценности от клиентите си, които след това са продавани на нелегалния пазар. Групата работела при строго установени йерархични нива и  имала пълен контрол над проституцията в района на Марбея.  Първи помагачи на лидерите се явявали тези, които осъществявали указанията им на територията на Испания.  Установено е, че част от парите, получени от престъпната дейност, бивали декларирани като приходи от продажба на животни и се използвали за закупуване на движими и недвижими вещи. В групата се включвали и други помагачи, част от които и шофьорите, превозвали жертвите, управителки на домовете в Пуерто Банус, както и получателите, чрез които се извеждала открадната стока. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.03", "title": " Предадоха на испанските власти осем българи, участвали в престъпна група за трафик на хора"}
{"url": "https://trud.bg/3-%d0%bc%d0%b5%d1%81%d0%b5%d1%86%d0%b0-%d1%83%d1%81%d0%bb%d0%be%d0%b2%d0%bd%d0%be-%d0%b7%d0%b0-%d0%bc%d1%8a%d0%b6-%d0%bf%d1%80%d0%b5%d0%b1%d0%b8%d0%bb-%d1%81%d0%b2%d0%be%d0%b9-%d0%b0%d0%b2%d0%b5%d1%80/", "text": "Районният съд в Горна Оряховица постанови 3 месеца условно с 3-годишен изпитателен срок за мъж пребил свой опонент с метална тръба. Наказанието е наложено след сключено споразумение с прокуратурата. Обвиняемият Георги Георгиев от стражишкото село Асеново се е признал за виновен за това, че на 7 януари тази година в централната част на Асеново, посредством нанасяне на удар със метална тръба е причинил средна телесна повреда на Миглен Карагьозов. Пострадалият е получил черепно-мозъчна травма и изпаданал в безсъзнание.", "date": "2017.08.03", "title": " 3 месеца условно за мъж пребил свой авер с метална тръба"}
{"url": "https://trud.bg/%d0%b2%d0%b8%d0%b6%d1%82%d0%b5-%d0%bd%d0%be%d0%b2%d0%b0%d1%82%d0%b0-%d1%80%d0%b5%d0%ba%d0%bb%d0%b0%d0%bc%d0%b0-%d0%bd%d0%b0-%d0%ba%d0%b8%d1%81%d0%b5%d0%bb%d0%be%d1%82%d0%be-%d0%bc%d0%bb%d1%8f%d0%ba/", "text": "Това е най-новата реклама на кисело мляко с марката на родопското село „Момчиловци“, което се продава в Китай. Производството на българско кисело мляко в Китай започва през 2008 г. Прави го китайската компания за млечни продукти „Брайт фуд“, която продава новия продукт под марката „Момчиловци“. Избират името, след като посещават българското родопското село. Вдъхновява ги красивата природа и спокойните възрастни хора. Договорът за сътрудничество е за 10 години, подписан е през 2012 г. между компанията „Брайт фуд”, туроператорска фирма и кметство Момчиловци. През 2012 г. годишният оборот  от продажбата на киселото мляко е 18 750 000 евро, а на следващата година се удвоява до 37 500 000 евро, съобщава кметът на родопското село Сийка Суркова. Киселото мляко за пиене се разпространява в целия Китай, има го във всеки магазин в столицата. По улиците често могат да бъдат видени хора, които носят големите разфасовки по литър. Дори кметът на Шанхай е казал на срещата си с българския министър-председател Бойко Борисов, че всяка сутрин пие кисело мляко „Момчиловци” и че марката е една от най-известните в страната, макар там киселото мляко не е ежедневен продукт. В Китай произвеждат предимно мляко за пиене. Опаковката му е във формата на диамант, която позволява дълготрайно съхранение на млякото и запазване на неговите качества. На разфасовката от 200 грама е изписана историята на марката и произхода на името „Момчиловци”. Разказва се за едно село на дълголетниците, където животът е бавен и спокоен. На логото е изобразена родопчанка.", "date": "2017.08.03", "title": " Вижте новата реклама на кисело мляко „Момчиловци“ в Китай (ВИДЕО)\t\t\t"}
{"url": "https://trud.bg/%d0%ba%d1%8a%d1%81%d0%bc%d0%b5%d1%82%d1%80%d0%b8%d0%b9%d1%81%d0%ba%d0%be-%d0%ba%d0%be%d0%bb%d0%b5%d0%bb%d0%be-%d0%b7%d0%b0%d0%b2%d1%8a%d1%80%d1%82%d0%b0%d1%82-%d0%b2-%d0%bf%d0%bb%d0%be%d0%b2%d0%b4/", "text": "Нова промоционална кампания на Мол Марково тепе в Пловдив под мотото „Август – месец на късмета” стартира още този уикенд в най-новия и голям търговско-развлекателен център в града под тепетата. Всяка събота и неделя през месеца клиентите на мола, направили покупки в рамките на конкретния ден на стойност минимум 50 лева, събрана от максимум 2 касови бележки, ще имат право да завъртят късметлийското колело и да получат награда. А наградите са много и атрактивни! Желаещите да попълнят и талон със своите данни ще участват и в томбола за голямата награда – уикенд за двама в хотел „Арте СПА & Парк“ във Велинград. През всеки от дните 5, 6, 12, 13, 19, 20, 26, 27 август в промоционалния кът на партера в Мол Марково Тепе между 11 и 20 маса ще бъдат разположени колело на късмета, както и урна за пускане на талони. Наградите ще се предоставят от промоционален екип непосредствено след завъртането на колелото.", "date": "2017.08.03", "title": " Късметрийско колело завъртат в Пловдив, нова игра обещава  големи награди\t\t\t"}
{"url": "https://trud.bg/%d1%85%d0%b8%d0%b0%d0%bb%d1%83%d1%80%d0%be%d0%bd%d0%be%d0%b2%d0%b8-%d1%84%d0%b8%d0%bb%d1%8a%d1%80%d0%b8-%d0%b7%d0%b0-%d1%82%d1%80%d0%b0%d0%b9%d0%bd%d0%be-%d0%bf%d0%be%d0%b4%d0%bc%d0%bb%d0%b0%d0%b4/", "text": "Иновативни решения в сферата на естетичната медицина правят напоследък филърите с хиалуронова киселина все по-безопасни, а резултатът от тяхното прилагане  – по-траен. Данните са изведени от проучвания на водещи компании в сферата и потвърдени от Американската агенция по храните и лекарствата. През последните няколко години компаниите в сферата на продуктите за естетична медицина разработиха специализирани филъри за всяко от възможните им приложения. В момента дерматолозите на клиника „Медикус Алфа“ в Пловдив работят с пълната гама продукти на два от водещите световни производители. Това дава възможност на всеки пациент да се предложи индивидуално решение в зависимост от неговия пол, възраст, от зоната, в която ще се постави филърът и от търсения ефект за запълване на фини или дълбоки бръчки, изграждане на обем в устните или в скулите. Хиалуроновата киселина е органичен и биологичен продукт, съдържащ се в естествена форма в дермата – втория слой на човешката кожа. С годините и стареенето на кожата количеството й намалява, което обуславя много от видимите признаци на остаряването на лицето – появата на бръчките, намаляването обема на устните, отпускането на кожата. Хиaлуроновата киселина е молекула, която задържа вода, и в естетичната дерматология се прилага под много форми.  Когато се използва под формата на филър, концентрацията на хиалуроновата киселина е много висока и е свързана със здрави химични връзки. Това я прави неподходяща за поставяне в цялото лице (както е при мезотерапията например), но изключително удачна за запълване на бръчка или за изграждане на обем, които са и най-честите й приложения. Различните видове „пълнители“ се различават на първо място по текстурата си. По-фините зони (гневна бръчка, пачи крак) изискват по-лека и почти течна текстура, твърди пловдивската дерматоложка д-р Десислава Ночева. Формулата за по-дълбоките бръчки (назолабиална например) е по-плътна, и още по-наситена при изграждането на скули. Използваната комбинация от вещества е адаптирана за приложение в подвижните зони на лицето, за да запази пациентът естествената си визия и динамика. При разтягане и компресия гелът се разтяга и адаптира към средата, като запазва своята ефективност, и по този начин бръчките в силно подвижните зони са редуцирани за по-дълго време. Филърът се превръща в част от структурата на дермата, придавайки й по- естествен вид. Проучвания показват, че устните са втората най-голяма естетична грижа на жените след околоочния контур. Пълнителите, предназначени специално за изграждане на контур и обем в тази деликатна зона, също са съобразени с подвижността й.  Това прави резултата изключително траен – до 18 месеца след процедурата. Текстурата е нежна и силно еластична – свойства, които улесняват опитния дерматолог да извае идеалния контур, да придаде оптимален обем, като същевременно запази  хидратацията и чувствителността на устните. Данните сочат също, че нежеланите ефекти са редки, и честотата им е по-ниска, когато се използват одобрени продукти, а процедурата се извършва от квалифицирани дерматолози.", "date": "2017.08.03", "title": " Хиалуронови филъри за трайно подмладена и здрава кожа"}
{"url": "https://trud.bg/%d0%bf%d0%b0%d0%b2%d0%bb%d0%b8%d0%bd-%d0%b4%d0%b8%d0%bc%d0%b8%d1%82%d1%80%d0%be%d0%b2-%d1%83%d0%bf%d1%80%d0%b0%d0%b2%d0%b8%d1%82%d0%b5%d0%bb-%d0%bd%d0%b0-%d0%be%d1%81%d1%82%d1%80%d0%be%d0%b2-%d1%81/", "text": "– Робинзон Крузо и неговите приключения са колкото далеч, толкова и близко до моите преживявания на остров Света Анастасия. С изключение на това, че той води борба за живот, а тук животът си тече с пълна сила. Ако говорим за такова преобразяване, мога да съпоставя туземците с фаропазачите, които в моя случай помагат безкрайно. „Робите“ и „бунтовниците“ на нашият остров бих оприличил с персонала на туристическия комплекс, който се бунтува понякога от невъзможността да си поеме глътка въздух в продължение на месец и в тежки условия да изхранва и обслужва от 300 до 800 „нашественици“ на ден. Всички ги крепи идеята, че представяме Бургас пред света и се стараем колкото можем, въпреки че при масовата форма на посещения, има и хора, които остават недоволни. Радваме се на усмивките и благодарностите, които получаваме от хората, пренощували на острова. Това е истинското островно усещане и няма човек, които да е бил разочарован от една нощ на скалата сред морето. – Кандидатирах се за позицията на управител на туристически комплекс, поради факта, че години наред  пътувах из България и Европа, и си мечтаех да работя в родния Бургас. Хубаво е мечтите да се сбъдват. А на острова за пръв път съм идвал като малък и си спомням светла стая, дървен нар, вериги в музея на втория етаж на  голяма манастирска сграда и пътуването с кораб на военните, сгушен в моя дядо. – Легендите за острова са свързани с пиратски нападения, вкаменен кораб, дракон, порта на слънцето, кладенеца на желанията, подземните тунели под храма. В тези тунели всъщност лежат костите на монасите и днес са  дом на водните змии на острова. Трептенията на скалата, когато сломява огромни вълни, не ти позволяват да спиш. Сякаш островът е жив и се бори с морската стихия и предава тази вибрация на хората. Усещането, че  земята се движи след като си слязъл на пристана, също е несравнимо. Подводните пещери на изток, които може  би крият съкровища, но по скоро са опасни капани за неопитни и дори професионални гмуркачи, които търсейки незнайно какво, могат да осъзнаят, че най-голямото съкровище всъщност е животът… – Най-романтичното нещо на острова е да се качиш на фаровата площадка с любимия човек. Там, на 23 метра над земята  неволно хващаш ръката или прегръщаш човека до теб, за да не паднете от „скоростта, с която земята се върти“ или просто, „за да не ви духне вятърът.“ – Когато настръхваш без да ти е студено, казват, че наблизо има призрак. На мен ми се случва редовно, когато пристъпвам в храма. Просто мястото е свързано с безброй съзнания и души преживели тук радости и скърби. Тук, освен венчавки и кръщенета, се случват и погребения. Хора идват тук, за да разпръснат праха на свои близки сред морето. – Да живееш като отшелник на място, където идват корабчета и лодки от целия бургаски залив, е трудно. Първата година оставах на острова всяка вечер, за да обслужвам гостите, но после се появи любимата, а по-късно и малкият ми син Христо, заради които се прибирам в Бургас всяка вечер. Той вече е на 2 години и острова е любимото му място- с кучето Анастасия и с всички приставащи и отпътуващи корабчета. Знае ги по имена. – През зимата пътувам поне веднъж седмично до острова и няма нищо по хубаво от това да споделиш обяд около нафтовата печка с фаропазача, докато навън бушува леден вятър. Вълните не могат да залеят острова но вилнеят на пристана и го покриват с миди. След лютата зима вече нямаме пясъчен плаж а едно поле от мидени черупки, които бавно се превръщат в нов пясък.  Всъщност, на фара дават вахти 5 човека и с всички се разбирам, няма как. Те са хората, които бдят над мястото целогодишно и когато има поражения и проблеми, сигнализират  своевременно. За щастие скоро е нямало сблъсъци на кораби, но фаропазачите споделят история за една сутрин, в която се събудил един от тях и през прозореца видял носа на кораб. Имало гъста мъгла и търговски съд под  гръцки флаг се спрял точно, където е скалата, приличаща на кораб. Най-интересното е, че по корпуса му нямало никакви поражения. Разтоварили, изтеглили го и корабът продължил на собствен ход. – Според мен, защото са точните места за уединение и молитви далеч от хорската суета. По време на турското владичество са били стожери на християнството, под опеката на Вселенската патриаршия. – Покрай тъмното минало на острова, скелети е имало, има и днес под пода на храма, където са погребвали монаси и игумени. Щернята за сладка вода е вградена в църквата днес. В нея трупаме новото съкровище на острова, като  всеки посетител си пуска монета с желание. Там водните змии пазят съкровището. – На острова имаме и сухоземни костенурки, а около тетраподите от южната страна живеят морски видри. Гларусите са най-многобройните представители на животинския свят. – Всеки, които желае да се гмурка около острова, е добре дошъл. На няколко пъти клуб „Приятели на морето“ се  спускат с тежко водолазно оборудване и споделят, че през лятото е чудесно за гмуркане с маска и шнорхел. Желаещите да се гмурнат с инструктор и да разгледат тайните на острова под водата трябва да се свържат с  водолазни клубове в Бургас или Созопол, да си уговорят ден и час, транспорт до острова и да се насладят на  вълшебния подводен свят. Препоръчваме това да става сутрин от 8 до 11 ч, когато е спокойно от изток и водата е прозрачна. – Островите е хубаво да са обитаеми с оглед на факта, че представляват уникални туристически дестинации. В Гърция имат хиляди, тук ги броим на пръстите на едната си ръка и няма нищо лошо в това да бъдат достъпни за посещения. – Когато хората чуят „управител на остров“, се сещат за „директор на водопад“. Какво да му управляваш на един остров, който си стои някъде в залива. Всъщност, отговарям за 20 човека персонал, 4 търговски обекта и имущество, оценено за милиони левове. Ежедневно трябва да се организират доставки на стоки по море, посрещане и изпращане на гости, туристически групи, делегации на община Бургас. Обяди и вечери в ресторанта. Концерти и културни събития. Работата е много, но доставя удоволствие да пътуваш всеки ден по море и да се срещаш с усмихнати хора, дошли да се насладят на едно от най красивите места в България.   Павлин Димитров е роден през 1981 година в Бургас. Учил е в Колежа по туризъм в морския град и после във ВТУ “Св. Св. Кирил и Методий”, където е взел бакалавърска степен. Зодия “Скорпион”. Обича приключенията и от четири години е управител на остров Света Анастасия. Всеки ден животът му минава в пътуване по море и на късчето земя сред вълните, за което разказва вълнуващи истории.  Приятел е с фаропазачите на острова и с кучето им Анастасия.", "date": "2017.08.03", "title": " Павлин Димитров, управител на остров Света Анастасия, пред „Труд“: Хората като чуят “управител на остров”, се сещат за “директор на водопад”"}
{"url": "https://trud.bg/%d0%b2%d0%bb%d0%b0%d0%b4%d0%b8%d0%bc%d0%b8%d1%80-%d0%ba%d0%bb%d0%b8%d1%87%d0%ba%d0%be-%d0%be%d0%b1%d1%8f%d0%b2%d0%b8-%d0%ba%d1%80%d0%b0%d0%b9-%d0%bd%d0%b0-%d1%81%d0%bf%d0%be%d1%80%d1%82%d0%bd%d0%b0/", "text": "Владимир Кличко потвърди, че спира с активната си спортна кариера. В обръщение към почитателите си в социалните мрежи, бившият световен шампион в тежка категория, заяви, че с огромно вълнение е решил да остави ръкавиците. Отказването на Кличко отваря пътя за мач между Кубрат Пулев и настоящия шампион Антъни Джошуа. Българинът е основен претендент за титлата в тежка категория на IBF. Кличко спира със спорта на 41 години и ще се преориентира към друга дейност, най-вероятно треньорска или промоутърска. Кличко, който трябваше да изиграе мач реванш за загубената световна титла срещу Антъни Джошуа на 11 ноември, заяви, че именно благодарение на бокса е успял да постигне всичко в живота си. Преди 27 години направих своя избор. Избрах професия, която се превърна в целия ми живот. Започнах пътешествието си в спорта. Избрания път ми показа света, буквално. Обиколих малки страни, в които никога не бях стъпвал. Научих чужди езици, създадох своя бизнес и обекти на интелектуалната собственост. Помагах на нуждаещите се. Станах треньор, мотиватор, ментор, промоутър и финансист. Станах човекът, какъвто исках да бъда. Имах и имам възможност да правя толкова много, благодарение на популярността ми в спорта, на таланта ми и най-вече на вас – преданите ми фенове. „В един момент обаче сме принудени или искаме да сложим края на т. нар., спортна кариера и да се подготвим за следващата част, с нови изпитания, с които трябва да се справим. Настъпи моментът, в който да го направя. Реших това с огромно вълнение. Напълно подготвен съм за нови изпитания. Очаквам и се надявам следващата ми кариера, която планирах и започнах преди години, да бъде поне толкова успешна, като боксовата. Вместо да ви казвам „Благодаря и довиждане!“, искам да ви поканя да продължите това наше съвместно дълго и интересно пътешествие. Само заедно ще бъдем креативни, продуктивни и съзидателни. И силни във всички отношения. Заедно сме една движеща сила“, заяви в клипа той. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.03", "title": " Владимир Кличко обяви край на спортната си кариера (ВИДЕО)"}
{"url": "https://trud.bg/%d1%82%d1%80%d1%8a%d0%bc%d0%bf-%d1%81%d0%bb%d0%b0%d0%b3%d0%b0-%d0%ba%d1%80%d0%b0%d0%b9-%d0%bd%d0%b0-%d0%bb%d0%be%d1%82%d0%b0%d1%80%d0%b8%d1%8f%d1%82%d0%b0-%d0%b7%d0%b0-%d0%b7%d0%b5%d0%bb%d0%b5%d0%bd/", "text": "Американският президент Доналд Тръмп подписа законопроект, който ще сложи край на лотарията „Зелена карти“ и на „семейните“ визи за пребиваване в САЩ. Новата система – RISE Act, ще се основава не на лотария, а на заслугите на всеки. При нея предимство ще получават имигранти, владеещи английски език, могат да обезпечат финансово себе си и семейството си и имат „професионални умения, желани от америоканската икономика“. Действащата в момента програма – Diversity Visa, функционира от 1990 г. и чрез лотария ежегодно раздава 50 хил. Зелани карти, които осигуряват на печелившите жителство и право на работа в САЩ. В лотарията са включени страни с ниско ниво на имиграция в САЩ. Очаква се с новата система броят на легалните имигранти, включително тези, спечелили зелена карта, да бъде ограничен до 500 000 на година от сегашните 1 милион. „Това ще е най-смелата реформа в имиграционната политика за последните 50 г. и трябва да доведе до „силна икономика“, коментира Тръмп. Сред главните промени той изтъкна елиминирането на „свързаната миграция“, която позволява на държателите на зелена карта да вземат със себе си голям брой членове на семействата си, които от своя страна могат да доведат още роднини. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.03", "title": " Тръмп слага край на лотарията за „зелени карти“"}
{"url": "https://trud.bg/%d0%ba%d0%bc%d0%b5%d1%82%d1%8a%d1%82-%d0%bd%d0%b0-%d1%82%d1%8a%d1%80%d0%bd%d0%be%d0%b2%d0%be-%d1%81%d0%b5-%d1%81%d1%80%d0%b5%d1%89%d0%bd%d0%b0-%d1%81-%d0%b0%d0%bc%d0%b5%d1%80%d0%b8%d0%ba%d0%b0%d0%bd/", "text": "Кметът на Велико Търново Даниел Панов се срещна с американския предприемач Едмънд Бек, който гостува в старопрестолния град заедно със съпругата си. Обсъдени бяха форми на съвместно партньорство по отношение съхранението на недвижимите паметници на културата, материалното и нематериално културно наследство. Общата позиция бе, че уникалното богатство на старопрестолния град определя общата посока, в която местната власт и бизнесът да работят. Даниел Панов и заместник-кметът Снежана Данева-Иванова благодариха на Едмънд Бек за усилията, които полага за опазване на знакови сгради като Хан Хаджи Николи и хотел „Цар Борис“. Американският предприемач остана приятно изненадан от широката реставрационна дейност на къщите в старата част на Велико Търново. Той подчерта, че и други, закупени от него сгради ще бъдат възстановени при строго спазване на типичния архитектурен стил и характерното оцветяване на фасадите. Разговорът обхвана теми, свързани с големите инфраструктурни проекти на национално ниво, чийто център ще бъде именно Велико Търново – съединяването на магистрала „Хемус“ и изграждането на аутобан от Русе до старата столица, част от транспортния коридор между Европа и Азия. Даниел Панов представи и бъдещите инвестиционни намерения на Общината – изграждането на нов градски център на мястото на старото военно училище, крайбрежна алея покрай р. Янтра и северен пътен възел в подножието на крепостта Трапезица. Едмънд Бек бе удостоен със старопрестолна грамота за приноса му към опазването на културно-историческото наследство на Велико Търново.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.03", "title": " Кметът на Търново се срещна с американския предприемач Едмънд Бек"}
{"url": "https://trud.bg/%d0%b0%d0%b2%d1%80%d0%b0%d0%bc-%d0%b3%d1%80%d0%b0%d0%bd%d1%82-%d0%ba%d0%b0%d0%bd%d0%b4%d0%b8%d0%b4%d0%b0%d1%82%d1%8a%d1%82-%d0%b1%d0%b5%d0%b7-%d0%ba%d1%8a%d1%81%d0%bc%d0%b5%d1%82/", "text": "Преди 10 години една мениджърска рокада хвърли в смут футболната част на Англия. „Челси“, воден дотогава от Жозе Моуриньо, назначи за заместник на португалеца същия този Аврам Грант. Новината буквално смрази „Стамфорд Бридж“ и всички фенове на тима търкаха невярващо очи при вида на заглавията във водещите таблоиди. А там с големи букви пишеше: „Кой е Аврам Грант? От Специалния до Неизвестния“, игра на думи с прякора на Жозе. По това време наставникът вече бе утвърдено име в израелския футбол. Там специалистът бе водил успешно „Апоел“ (Петах Тиква), „Макаби“ (Тел Авив), „Апоел“ (Хайфа) и „Макаби“ (Хайфа). На родна земя 62-годишният наставник бе вдигнал общо 4 шампионски титли. В последствие води и националния отбор на Израел в периода 2002-2006. И с единствения си сезон начело на „Челси“, Аврам Грант показа на Англия, че назначението му не е чак толкова случайно. Опитният тактик до последно се бори на 3 фронта, но в крайна сметка остана с празни ръце. Съдба, която ще го преследва и през следващите му години като треньор. С него „сините“ от Лондон стигнаха до финал за Купата на Лигата, където загубиха от „Тотнъм“ с 1:2. По-големият пробив обаче дойде в Шампионската лига. Там бандата на Джон Тери и Франк Лампард успя да се класира до заветния финал. В Москва, под проливен дъжд, съперник бе не кой да е, а „Манчестър Юнайтед“ на сър Алекс Фъргюсън. Стига се до дузпи, където едно подхлъзване на капитана Тери при изпълнението от бялата точка буквално връчи трофея в ръцете на големия съперник. Дъждът прикри сълзите в очите на „сините“, но болката беше голяма. Във Висшата лига „Челси“ финишира втори и в края на кампанията Грант бе освободен с неустойка от 5,7 млн паунда. За букмейкърите раздялата е напълно очаквана още при… назначението. Последваха и може би най-големите разочарования в кариерата на иначе спокойния треньор. В два последователни сезона израелецът изпадна от елита на Англия. Първо с „Портсмут“ през 2009/2010, а след това и с „Уест Хем“ година по-късно. В първия случай обаче Грант няма вина. Той буквално беше опрян до стената, след като бившият тим на Светослав Тодоров обяви фалит, а от актива на „сините“ бяха извадени и цели 9 точки. В края на кампанията „Помпи“ все пак игра финал за ФА Къп, но загуби от „Челси“ с 0:1 след гол на Дидие Дрогба. За Грант това се оказа трети загубен мач за трофей в рамките на малко повече от година. На 3 юни Грант получи назначение за мениджър на „Уест Хем“. Там обаче резултатите са плачевни, а в края на кампанията „чуковете“ логично поеха към Чемпиъншип. Свирепите фенове на лондонския тим и до днес вдигат кръвно, когато се спомене името на израелеца. Именно със звучния провал в източен Лондон приключи престоя на Грант на Острова. Следващият му ход се оказа също толкова изненадващ, колкото и този през 2007 година – пое „Партизан“ през пролетта на 2012-а. В Белград Грант бе приет радушно, а задачата му – елементарна. Да направи „гробарите“ шампиони при 10 точки преднина от „Цървена звезда“. Тогава за „черно-белите“ играеше и българският защитник Иван Иванов. В края на сезона сръбският гранд вдигна трофея, но записа 3 поражения от големия враг „Звезда“. И през лятната пауза Грант се възползва от клауза в договора си разрешаваща му да си тръгне. А в Белград и до днес не знаят каква е причината. Следва близо 2-годишна пауза преди израелецът отново да седне на скамейката. Този път като селекционер на Гана. „Това е триъгълникът на Аврам – страст, талант и психическа сила – обясня той по време на престоя си в Африка. – Всичко е в главата. Психиката се променя. Можете да видите много играчи, които от загубеняци се превърнаха в победители. Просто трябва да им промениш мисленето. Затова дойдох и в Африка, за да разбера как така толкова таланти, каквито има в Гана, не могат да направят нещо голямо.“ През 2015-а воденият от него тим достига до финал за Купата на африканските нации… и отново го губи. В случая от Кот д`Ивоар след дузпи (8:9). „Явно нямам късмет на финали извън родината ми Израел – призна израелецът. – Два пъти с „Челси“, веднъж с „Портсмут“, сега и с Гана…”. До снощи Грант все още се считаше за кандидат номер 1 за „Левски“, но неочаквано скочиха шансовете на италианеца Делио Роси. Дали и този път Аврам няма да загуби?   Много от големите треньори в европейския футбол имат зад гърба си солидна кариера и като играчи. При Аврам Грант обаче това не е така. Израелецът никога не е играл на професионално ниво в своята кариера, въпреки че е имал необходимите качества. На 17 години той катастрофира с мотоциклет. Две седмици е в кома в реанимацията, а впоследствие 2 месеца е прикован на легло. Кракът му е контузен тежко и точно тогава идва тежката новина – с футбола е приключено. Въпреки големия удар, тогава ръка му подава треньор от школата на родния му клуб „Апоел“ (Петах Тиква), където Грант навърта като помощник в продължение на 14 години. След дългия период на чиракуване, той застава начело на клуба и печели 2 купи на страната. По-късно, през 2008 година, получава предложение и за селекционер на България, което тактично отклонява. Вероятно заради „малък портфейл“ на офертата.   Ако той подпише с “Левски”, аз ще съм му помощник. Не сме говорили за пари или схеми на игра, но приказвахме много в последните 48 часа. Иска да е ясно всичко. В момента “Левски” си има треньор и докато не приключи отношенията си с него, трябва да изчакаме. Но аз ще съм дясната му ръка в “Левски”. Познаваме се от много години и отдавна искам да работя с него. Аврам е страхотен треньор и всеки може само да се учи от него.   Аврам Грант е голямо име. Определено ще бъде от полза на “Левски”. В “Партизан” го помнят със смесени чувства. По-голямо име е от Делио Роси. Италианецът обаче също е на много високо ниво. Лично аз ще съм му бъда благодарен цял живот. Той ми даде път към професионалния футбол. Мисля, че и двамата са добри варианти за “Левски”.   Изведе скромния ни “Портсмут” до финал за ФА Къп, който загубихме от “Челси” на стадион “Уембли” с 0:1. Доказа себе си в най-трудните условия, а е невъзможно да се намерят по-трудни от тези в “Портсмут” през 2010 година. Клубът бе затънал в дългове и не получи лиценз за Лига Европа. Заради това Грант подаде оставка.   Общата ни любов към храната и спорта направи от случайното ни запознанство голямо приятелство. Покани ме да работим заедно и поиска от мен да съм в екип с диетолог и клубния лекар. Наясно е с различието на хранене сред религиозните футболисти. Винаги е държал да се съобразяваме с това. Храненето на играчите е важно за него, колкото физическото им състояние.", "date": "2017.08.03", "title": " Аврам Грант – Кандидатът без късмет"}
{"url": "https://trud.bg/%d0%bd%d0%b0%d0%b9-%d1%81%d1%82%d0%b0%d1%80%d0%b8%d1%8f%d1%82-%d0%bd%d0%b8-%d1%87%d0%b5%d1%80%d0%bd%d0%be%d0%bc%d0%be%d1%80%d1%81%d0%ba%d0%b8-%d0%ba%d1%83%d1%80%d0%be%d1%80%d1%82-%d1%81%d1%82%d0%b0/", "text": "Уникален за крайбрежието ни термален комплекс заработи в пика на сезона в Св. Св. Константин и Елена. Аquahouse Thermal & Beach се шири на площ от 6000 кв. м на самия бряг на морето. Той няма да затваря през зимата, превръщайки най-стария ни и известен с лековитите си минерални води черноморски курорт в целогодишна дестинация за морски, СПА и балнеоложки туризъм, обявиха инвеститорите от „Св. Св. Константин и Елена холдинг“ АД. В термалния комплекс има 14 вътрешни и външни басейни и водни съоръжения, разположени в зони за почивка и балнеология. Басейни за деца с температура на водата от 32 градуса, два от които са подходящи и за бебета, външна финландска сауна, джакузи, топъл минерален и 25-метров плувен басейни са пръснати в аква зоната за плаж и релакс. Водните съоръжения са оборудвани със специални струи за отпускане на мускулите и освобождаване от стреса. Там има и терапевтичен минерален басейн, подходящ за профилактика на болести на периферната нервна система и опорно-двигателния апарат и за рехабилитация при ортопедични, гинекологични и кожни проблеми. Хамам, парна баня, билкова и инфрачервена сауни, солна стая и вътрешен контрастен басейн допълват балнеоекстрите на комплекса. В отделен сектор за уелнес клиентите могат да разпускат с фитнес, калолечение, електро- и магнитолечение, минерални вани и тангентор, а в зоната за хранене – да избират ястия от здравословни менюта, част от които са подходящи за вегетарианци и вегани. Аquahouse Thermal & Beach предлага детокс, антестресови и лечебни програми, но е достъпен и за желаещите да починат за кратко. 3-часов престой в аква зоната с чадър и шезлонг струва 10 лв., а за цял ден билетът е 15 лв. Входът за малчугани до 6 г. е безплатен, за децата до 14 г. таксата е 50%. За останалите услуги са предвидени и абонаментни карти с отстъпки. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.03", "title": " Най-старият ни черноморски курорт става целогодишна дестинация"}
{"url": "https://trud.bg/%d0%bc%d0%b8%d1%82%d0%bd%d0%b8%d1%87%d0%b0%d1%80%d0%b8-%d1%85%d0%b2%d0%b0%d0%bd%d0%b0%d1%85%d0%b0-5-%d1%82%d0%be%d0%bd%d0%b0-%d1%85%d0%b5%d1%80%d0%be%d0%b8%d0%bd%d0%be%d0%b2-%d0%bf%d1%80%d0%b5%d0%ba/", "text": "5 тона оцетен анхидрид – прекурсор за производство на хероин, задържаха митническите служители на Митнически пункт „Калотина“. Това е най-голямото количество задържано на граница през тази година, съобщиха от Агенция „Митници“. На 2 август вечерта на трасе „Входящи товарни МПС“ пристига товарен автомобил с хърватска регистрация, управляван от гражданин на Босна и Херцеговина. По документи камионът превозва 32 палета соларни панели от хърватска фирма за получател в Турция. Товарното превозно средство е селектирано за рентгенова проверка, при която митническите служители забелязват, че в каросерията има стока с необичайна плътност. При последвалата щателна проверка митническите служители установяват, че в товарното помещение на камиона, между соларните панели, се превозват и пет пластмасови контейнера. Петте съда са с вместимост 1000 литра всеки и са пълни с безцветна течност с остър мирис на оцет. Взети са проби за лабораторен анализ като предварителните данни показват, че намереното вещество е оцетен анхидрид с общо тегло 5000 литра. Образувано е досъдебно производство под надзора на Окръжна прокуратура – София. На шофьора на товарния автомобил ще бъде повдигнато обвинение за контрабанда на прекурсор и ще постанови задържането му до 72 часа. Оцетният анхидрид е вещество с невисока на легалния пазар собствена стойност (около 1700 лева на тон), което има приложение в индустрията и най-вече в кожарската промишленост, но също така е прекурсор за производство на хероин. От задържаните 5 тона оцетен анхидрид могат да бъдат произведени 2 тона хероин, остойностени по цени на съдопроизводството на над 180 млн. лева. Това е най-голямото количество оцетен анхидрид задържано от българските митници през тази година след като през април, отново на МП Калотина, митническите служители спряха „керван“ от три камиона, превозващи ябълки от Сърбия за Ирак. Между ябълките митническите служители откриха 178 туби с общо 3560 л оцетен анхидрид. Общото количество на задържания от българските митнически власти оцетен анхидрид през 2017 г., включително последния случай, е 10 623 литра при пет случая. Опитите за трафик през България на прекурсора е нова тенденция след като повече от десет години такъв род контрабанда отсъстваше от българските граници. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.03", "title": " Митничари хванаха 5 тона хероинов прекурсор на „Калотина“"}
{"url": "https://trud.bg/%d0%b3%d0%b0%d0%bd%d0%b3%d1%81%d1%82%d0%b5%d1%80%d1%81%d0%ba%d0%b0%d1%82%d0%b0-%d0%b2%d0%be%d0%b9%d0%bd%d0%b0-%d0%bd%d0%b0-%d0%b4%d0%be%d0%bd%d0%b0%d0%bb%d0%b4-%d1%82%d1%80%d1%8a%d0%bc%d0%bf/", "text": "„Те отвличат хора, изнудват, изнасилват и обират. Мачкат жертвите си. Бият ги с бухалки, режат ги с мачете, ръгат ги с ножове. Те превърнаха спокойните ни паркове и квартали в кървави бойни полета. Те са животни!“ Думите са на президента на САЩ Доналд Тръмп. Изречени преди броени дни, на 28 юли, пред кадети от полицейска академия в Лонг Айлънд, Ню Йорк. И не са насочени срещу руснаците, севернокорейците или иранците. Точно обратното. Отнасят към един много конкретен сегмент от американското общество – уличните банди! И по-специално най-голямата напаст от всички – МС-13. За да привлечеш вниманието на американския президент (особено конкретният), върху нещо различно от собственото му его, се изисква доста тежест! Особено когато става въпрос за улични гангстери. В случая обаче, говорим за етнически подбрана престъпна организация, която вече четвърто десетилетие се простира върху три континента, обслужва пет картела и има приблизително 70 000 верни до гроб членове – МС-13,  „Мара Салватруча“. И съвсем не е шега работа. Във Федералното бюро за разследване на САЩ (ФБР) от 2004 година функционира специална национална работна група за борба с „Мара“-та, която не само си приписва поражение след поражение, но се смята фактически за една от основните предпоставки МС-13 да се превърне в най-мащабната улична банда в света. С елементарна логика. „Мара Салватруча“ (буквално – бандата на хитрите салвадорци) се появява в предградията на Лос Анджелис през 1980-те, за да брани интересите на имигрантите от Салвадор, които наравно с комшиите си от Никарагуа и Хондурас, бягат от спонсорираните от ЦРУ на САЩ граждански войни в Латинска Америка. „Бандата на салвадорците“ започва бързо да интегрира и други латиноамерикански националности и постепенно се превръща в престъпна организация, в пряк конфликт с утвърдените вече в Калифорния мексикански и чернокожи групировки (особено двата най-големи „черни“ кланове – Bloods и Crips, чиято взаимна вражда е с национален обхват). Бандата започва да набира скорост през 1990-те, когато създадената от тях организация и инфраструктура привлича вниманието, както на мексиканските картели, така и на американските власти. „Мара“-та вече е сериозна заплаха дори за федералното правителство на САЩ, което при Бил Клинтън започва кампания за депортиране на латиноамерикански граждани с престъпни досиета от американска територия. И МС-13 преминава на директна издръжка от Вашингтон. Всеки  депортиран лидер на групировката само утвърждава допълнително тежестта си пред затворниците в Салвадор, Никарагуа или Хондурас (всички в Топ 10 на най-бедните страни на планетата). И с освобождаването си се връща обратно в САЩ с десетки, понякога стотици, нови „тарикати“. Геометричната прогресия е ясна. От шепа хора, за малко над десетилетие, „Мара“-та се сдобива с легиони. Навсякъде! От Ел Салвадор и Тегусигалпа, през Хюстън и Лос Анджелис, до Ню Йорк, Торонто и Барселона, МС-13 се превръща в синдикат на латиноамериканските престъпници от двете страни на Атлантика. Които движат всички изброени от Доналд Тръмп в началото бизнеси, плюс останалото – от трафик на хора до детска проституция. За справка: за времето, в което функционира специалната работна група на ФБР за борба с МС-13 (от 2004 г. насам), са задържани между 3 и 4 000 предполагаеми членове на „Мара“-та. За същия период, приетите в редицата на групировката новобранци са десетки хиляди. Тук идва числото „13“ в името – времето, което трае посвещаването на новите членове – 13 секунди, в които кандидатът трябва да оцелее под ударите на цялата банда (с каквото намерят), за да бъде приет. Жив или мъртъв. С подобно условие е разбираемо, защо „Мара“-та е избрана от двата най-кървави мексикански наркокартели – Синалоа и Зетас – за естествен съюзник в САЩ при разпространението на дрога и утвърждаването на територия. В същия контекст списъкът с враговете на „Мара“-та започва с правителствата на САЩ, Мексико, Хондурас, Никарагуа, Салвадор и продължава със страници с имената на практически всички съществуващи престъпни организации от Северна и Южна Америка. С банда с размерите на три армии трябва да се съобразяваш, няма как! Още повече, че ако се поинтересувате – именно МС-13 превърнаха последното десетилетие Ел Салвадор в световна столица на убийствата. И такава „награда“ има, да. Не че там се хвалят особено с постижението. Сред основните теории за произхода на “Мара Салватруча”, най-утвърдената е, че в основата си престъпната организация е продължение на салвадорското партизанско движение Фронт за освобождение “Фарабундо Марти”. Но, в крайна сметка всички знаем, че разликата между терористите и борците за свобода, е от коя страна на историята завършват. Така е!", "date": "2017.08.03", "title": " Гангстерската война на Доналд Тръмп\t\t\t"}
{"url": "https://trud.bg/%d0%b3%d1%80%d1%8a%d1%86%d0%ba%d0%b0%d1%82%d0%b0-%d0%bf%d0%be%d0%bb%d0%b8%d1%86%d0%b8%d1%8f-%d0%b0%d1%80%d0%b5%d1%81%d1%82%d1%83%d0%b2%d0%b0-%d0%b1%d1%8a%d0%bb%d0%b3%d0%b0%d1%80%d0%b8-%d0%b7%d0%b0/", "text": "АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.03", "title": " Гръцката полиция арестува българи за незаконно къмпингуване на Халкидики"}
{"url": "https://trud.bg/%d1%80%d0%b0%d0%b7%d0%b4%d0%b0%d0%b2%d0%b0%d1%82-%d0%bd%d0%b0-%d0%b2%d1%81%d0%b5%d0%ba%d0%b8-%d0%bf%d0%b0%d1%86%d0%b8%d0%b5%d0%bd%d1%82-%d0%b1%d1%83%d1%82%d0%b8%d0%bb%d0%ba%d0%b0-%d0%b8%d0%b7%d0%b2/", "text": "Социална кампания в разгара на летния сезон инициираха болниците от най-голямата верига лечебни заведения у нас, част от групата  „Булфарма“. От юли до края на септември, всеки пациент приет или изписан от лечебните заведения „ “-гр.София, „ “-гр.Пловдив, „ “-гр. Бургас, „ “-гр.Пазарджик, „Здраве“-гр.Велинград и „Проф.д-р Д.Ранев“-гр. Пещера получава безплатно бутилка изворна вода от 1.5л. като символ на здравето. Кампанията има за цел да напомни, че редовната консумация на вода е от изключително важно значение за правилното функциониране на организма особено през летните месеци с цел избягване на дехидратация на тялото и последващите от нея здравословни проблеми. Основен дарител в кампанията е Изворна вода „Бачково“. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.03", "title": " Раздават на всеки пациент бутилка изворна вода\t\t\t "}
{"url": "https://trud.bg/%d0%b7%d0%b0%d0%b4%d1%8a%d1%80%d0%b6%d0%b0%d1%85%d0%b0-%d1%87%d0%b5%d1%82%d0%b8%d1%80%d0%b8%d0%bc%d0%b0-%d0%b1%d0%b8%d0%bb%d0%b8-%d1%88%d1%83%d0%bc%d0%b5%d0%bd%d0%b5%d1%86-%d0%b1%d0%b5%d0%b7-%d0%bf/", "text": "Шуменски полицаи арестуваха група от четирима, пребила 29-годишен мъж, безпричинно. Както „Труд“ писа, той бил нападнат близо до центъра на Шумен на ул.“Цар Освободител“ и след побоя е с фрактура на ребро. Уличното нападение без повод станало към 4 часа призори в неделя, а в сряда буйният квартет е бил установен. Побойницете са А.И./18г./, П.А./20г./ и още двама непълнолетни на 16 и 17 г. Взети са им мерки за неотклонение „подписка“ и са пуснати, съобщават от полицията. Битият шуменец вървял по улицата заедно със свой приятел и жена, когато внезапно ги нападнали четирима непознати. Повалили ги на земята и при побоя паднала чанта на потърпевшия. Тогава 16-годишният я отмъкнал с наличните в нея 130 лева. Пострадал, но с по-леки травми, е и приятелят на ограбения мъж. Преди нападението четиримата побойници са били в заведение и най-вероятно под въздействие на алкохол и адреналин са решили да премерят сили с друга компания. Пред криминалисти обяснили, че не са имали никакво намерение да ограбват мъжа. Привлечени са като обвиняеми за извършена лека телесна повреда по хулигански подбуди, а 16-годишният и за извършена кражба. Работата по образуваното досъдебно производство продължава под надзора на прокурор от Районна прокуратура Шумен. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.03", "title": " Задържаха четирима, били шуменец без причина"}
{"url": "https://trud.bg/%d0%b4%d1%80%d0%be%d0%b3%d0%b0-%d0%b7%d0%b0%d0%bb%d0%b8%d0%b2%d0%b0-%d0%bc%d0%be%d1%80%d0%b5%d1%82%d0%be-%d0%bf%d0%b5%d1%82%d0%b8%d0%bc%d0%b0-%d0%bd%d0%b0%d0%b4%d1%80%d1%83%d1%81%d0%b0%d0%bd%d0%b8/", "text": "Дрога залива морето. Нонстоп полицията залавя пияни и надрусани шофьори. Най-много са случаите в курорта Слънчев бряг. При полицейска операция само за едно денонощие са засечени петима след употреба на наркотици и алкохол зад волана. „При операцията само за последното денонощие са съставени общо 310 акта, от които: 5 акта за управление на МПС след употреба на алкохол с концентрация над 1,2 промила и наркотични вещества, 11 акта за управление на МПС след употреба на алкохол с концентрация под 1,2 промила, 6 акта за установени неправоспособни водачи на МПС идр. нарушения“, казаха от ОД на МВР в Бургас. Предния ден униформените заловиха и сина на Найден Милков, /бизнесмен, известен като един от основателите на Първа частна милиция и от дуетите си с певицата Тони Дачева/- Димитър Милков да бърка дрога. Близо 40 грама саморъчно произведен метамфетамин /пико/, както и 10 грама суха зелена тревна маса /канабис/, са намерени и иззети от дома му. Открити са и прекурсори за производство на наркотични вещества. Току-що приготвения метамфетамин бил още в тавичка от йенско стъкло. Пласиращите дрога, хванати в курорта по морето са бургазлии, има също и хора от Сливен и Ямбол. В Бургас най-често се залавят продаващи марихуана. Продължава и залавянето на мобилните лаборатории или така наречените „лаборатории в раница“, където нужните на „мастър шефовете“ инструменти се носят и на всяко уречено и удобно място, извършват „готвенето“.", "date": "2017.08.03", "title": " Дрога залива морето, петима надрусани зад волана за денонощие\t\t\t"}
{"url": "https://trud.bg/%d0%be%d1%82%d0%ba%d1%80%d0%b8%d1%85%d0%b0-%d1%82%d1%80%d1%83%d0%bf%d0%b0-%d0%bd%d0%b0-%d0%b1%d0%b8%d0%b2%d1%88-%d0%bf%d0%be%d0%bb%d0%b8%d1%86%d0%b0%d0%b9-%d0%be%d1%82-%d0%bf%d0%bb%d0%be%d0%b2%d0%b4/", "text": "Трупът на пенсионирания наскоро от Първо РУ на МВР-Пловдив полицай Димитър Димитров е бил открит в четвъртък сутринта от брат му едва на деветия ден от изчезването му. 51-годишния бивш служител на реда, който е родом от пловдивското село Първенец, бе обявен за издирване на 27 юли – ден, след като синът му Илия го закарал миналия четвъртък на обичайната разходка из Родопите, но баща му изненадващо не се появил на уговорената за 3 часа по-късно среща край „Комина” на село Плочник. По първоначални данни при първия оглед на мъртвото тяло на бившия полицай не са открити следи от насилие. Най-вероятно той е претърпял инцидент в стръмната планинска местност, където трупът е намерен от брат му, докато търсел ядливи гъби. В продължение на цяла седмица Димитър Даскалов беше напразно издирван от десетки свои бивши колеги полицаи и от ловната дружинка в село Извор, в която членувал с помощта на кучета, както и от доброволци. Според приятели и близки до загиналия полицай той със сигурност не се е бил загубил в Родопите, тъй като познавал отлично района, за който дори отговарял служебно като служител на Първо РУ на МВР-Пловдив, където отскоро работел синът му Илия Даскалов. Следите на Димитър Даскалов се губели след разклона за село Бойково още от 26 юли привечер, а районът, където бил намерен трупът му от неговия брат, бил обходен от хората, които го търсели в предишните дни, но не бил забелязан от тях заради гъстата горска растителност и затънтената местност. По неофициална информация най-вероятната причина за смъртта на Димитър Даскалов, който напоследък страдал от високо кръвно налягане, е мозъчен инсулт или инфаркт. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.03", "title": " Откриха трупа на бивш полицай от Пловдив на 9-ия ден от изчезването му"}
{"url": "https://trud.bg/%d0%ba%d0%b0%d0%bc%d0%b8%d0%be%d0%bd-%d1%80%d0%b0%d0%b7%d0%bb%d1%8f-%d0%b3%d0%be%d1%80%d0%b8%d0%b2%d0%be-%d0%b8-%d0%b7%d0%b0%d1%82%d0%b2%d0%be%d1%80%d0%b8-%d1%80%d0%b8%d1%88%d0%ba%d0%b8%d1%8f-%d0%bf/", "text": "Временно е ограничено движението в двете посоки по път II-73 Шумен – Карнобат /“Ришки“ проход/, в района на Камчия, поради аварирал тежкотоварен автомобил и разлив на гориво. Това съобщиха от пресцентъра на Агенция „Пътна инфраструктура“ (АПИ). Необходимо е водачите да изчакват на място. Всички граждани и транспортни фирми могат да получават информация за актуалната пътна обстановка от безплатното приложение LIMA, интернет страницата на АПИ – www.api.bg, и по всяко време от денонощието на тел. 0700 130 20 в АПИ. В агенцията целогодишно при 24-часов режим работи Ситуационен център, който събира и обобщава данните за състоянието по републиканските пътища. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.03", "title": " Камион разля гориво и затвори Ришкия проход в района на Камчия"}
{"url": "https://trud.bg/%d0%bc%d0%be%d0%bd-%d0%b3%d0%be%d1%82%d0%b2%d0%b8-%d0%b7%d0%b0%d0%ba%d0%be%d0%bd%d0%be%d0%b2%d0%b8-%d0%bf%d1%80%d0%be%d0%bc%d0%b5%d0%bd%d0%b8-%d0%b7%d0%b0-%d0%b4%d0%b0-%d1%81%d0%b5-%d1%81%d0%bf%d1%80/", "text": "През последните дни, когато отново се разгоряха спорове около правилата за приема на първокласници в София, лятната ваканция на учениците и задължителното обучение на 4-годишните, встрани от фокуса на вниманието на медиите и обществото остана едно предупреждение, което отправи образователният министър Красимир Вълчев. Чака ни глад за учителски кадри, алармира той. Според министър Вълчев опасността да се изправим пред криза в образованието заради този проблем е съвсем реална, а процесът вече е започнал. „В последните две-три години и в следващите 10-12 години ще имаме голям брой педагогически специалисти, които ще навлязат в пенсионна възраст. Може би в следващите между 5 и 10 години ще бъде най-големият разрив между – от една страна броят на учителите, които ще навлязат в пенсионна възраст, и от друга страна – броят на учителите, които ние можем да осигурим и да попълним на техните места“, каза министър Вълчев. Според директори дефицитът е най-силен в посока природни дисциплини и информационни технологии. Този проблем се усеща още от сега, а след няколко години това наистина ще се превърне в криза, информира  . Химия и физика и за дисциплините, които са с по-малък хорариум в учебните планове, започват да липсват. Стартовата заплата на един начинаещ учител е 660 лева. Възнаграждението на преподавател с между 15- и 18-годишен стаж може да достигне между 900 и 1000 лева. Доходът се повишава, ако някой се ангажира с допълнителни дейности – на класен ръководител или заместващ учител. Увеличаването на заплатите е само едната важна стъпка, която трябва да се направи и през последните две години трендът на повишаване на заплатите, преобладаващо на стартовите, вече е факт, подчертава Диян Стаматов.  „Този тренд в годините се следва, но много важна стъпка е подкрепата по време на самото обучение за учителска правоспособност“. За да предотвратят кризата, от просветното министерство са решили да създадат информационна система, която да срещне с търсенето и предлагането. „Регионалните управления ще попълват информация за броя на учителите, които навлизат в пенсионна възраст и предстои да се пенсионират, от друга страна професионалните направления и специалностите, които завършват студентите с педагогическа правоспособност, ще вкарват като информация желанията за работа в определени региони“, обясни Красимир Вълчев. Основен приоритет остава в системата да бъдат приобщени млади хора. Но се търсят и резервни възможности, например: „Да осигурим възможности за работа и след пенсионна възраст, включително и при облекчени условия. Голяма част от навлизащите в пенсионна възраст учители, а и не само за учители – работещи в други професии, са склонни да продължат да работят и след пенсионна възраст, но при по-облекчени условия. Ние ще предложим промени в нормативната уредба, така те да могат да го правят – за определени длъжности, при частично норма преподавателска работа“. В момента министерството подготвя законови промени в тази посока. Така топката остава в ръцете на депутатите, които наесен, когато се завърнат от лятната си почивка, трябва да се заемат с решаване на проблемите на образованието. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.03", "title": " МОН готви законови промени, за да се справи с недостига на учители"}
{"url": "https://trud.bg/%d0%b4%d0%b2%d1%83%d0%b4%d0%bd%d0%b5%d0%b2%d0%b5%d0%bd-%d1%81%d1%8a%d0%b1%d0%be%d1%80-%d0%b2-%d0%bd%d0%b0%d0%b9-%d0%b3%d0%be%d0%bb%d1%8f%d0%bc%d0%be%d1%82%d0%be-%d1%81%d0%b5%d0%bb%d0%be-%d0%b2-%d0%be/", "text": "  Традиционният събор на най-голямото село на Община Раковски – Стряма, ще се проведе този петък и събота. Той се прави повече от век на празника Свети Илия, който всяка година се провежда първата събота на месец август, а за поредна година в Стряма се организират двудневни тържества с богата програма. ”За мен е чест, че с общи усилия успяваме да съхраним изконните български традиции, които обединяват хората и поддържат родовата памет“, твърди кметът на Стряма Васил Черепелийски и отправя покана към всички жители и гости да станат част от празника на селото. На 4 август (петък ) от 19 часа народното веселие ще открият музикантите от оркестър“Славей“ с ръководител Слави Ангелов и гост солист Ангел Ламбов. В събота организаторите на събора са подготвили атракции, забавни игри и състезания за присъстващите. Дърпане на въже, скачане с чували и теглене на трактор са само част от изненадите. От 19 часа оркестър „Фолк Палитра“ с ръководител Петър Войников и гост солисти Пепи Христозова и Ангел Ламбов ще разпалят настроението с народни ритми, а от 21.30 часа детски танцов ансамбъл „Стрямалийче“ с ръководител Пенко Димитров ще вдигне гостите на събора за кръшни танци.Кулминацията на празненствата ще е зарята, която ще озари небето над Стряма точно в 22.00 часа. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.03", "title": " Двудневен събор в най-голямото село в Община Раковски по случай празника Свети Илия"}
{"url": "https://trud.bg/%d1%81%d1%82%d0%be%d0%bb%d0%b8%d1%87%d0%bd%d0%b0-%d0%be%d0%b1%d1%89%d0%b8%d0%bd%d0%b0-%d0%b2%d0%ba%d0%b0%d1%80%d0%b2%d0%b0-%d1%84%d0%b8%d1%80%d0%bc%d0%b8%d1%82%d0%b5-%d0%b4%d0%bb%d1%8a%d0%b6%d0%bd/", "text": "Столична община пуска до дни електронна система, чрез която всички държавни институции ще проверяват за неплатени данъчни задължения фирмите, участващи по обществени поръчки. Това обяви зам.-кметът по финансите Дончо Барбалов на пресконференция, на която представи резултатите от изпълнението на бюджета за първите седем месеца на годината. Изискването всяка компания, която участва в подобна процедура, да предостави удостоверение от общината, че няма неплатени данъци, е заложено в Закона за обществените поръчки. „Сега фирмите се редят на опашки, за да получат тези удостоверения. Цената за един брой е 6 лева“, каза зам.-кметът Барбалов и посочи, че през миналата година общината е издала близо 21 300 хил. такива удостоверения, а от началото на настоящата – почти 15 000. За първите 7 месеца на тази година в общината са постъпили над 396 млн. лв., като това е 63% от предвидените приходи по годишен план. Най-много средства са постъпили от такса смет – почти 132 милиона лева. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.03", "title": " Столична община вкарва фирмите-длъжници в електронна система, достъпна за всички институции"}
{"url": "https://trud.bg/%d1%84%d0%b5%d1%81%d1%82%d0%b8%d0%b2%d0%b0%d0%bb%d1%8a%d1%82-%d0%b7%d0%b0-%d0%b1%d0%b5%d0%b7%d0%bc%d0%be%d1%82%d0%be%d1%80%d0%bd%d0%be-%d0%bb%d0%b5%d1%82%d0%b5%d0%bd%d0%b5-%d0%b2%d1%8a%d0%b7/", "text": "Въздушното пространство над Сопот се отваря през септември за завръщането на фестивал „Въздухария“. Безмоторни летателни апарати ще порят въздуха в дните между 8 и 10 септември над Манастирската поляна, където фестивалът ще очаква всички хвърчащи хора, но и зрителите – любители на въздушните спортове. „Въздухария“ е празник за всички хора, които обичат природата и живота в хармония със света около тях. За всички, които вече смело достигат небесните простори и за онези, които винаги са носили свободолюбивия дух в себе си, но все още не са успели да полетят.  И в това си издание „Въздухария“ ще се постарае да събере на едно място професионалисти и любители на летенето с безмоторни апарати. Както подобава, въздушните преживявания ще бъдат подкрепени и с чудесни забавления на земя, а музиката ще бъде неизменна част от дните на събитието. „Въздухария“ е единственият по рода си фестивал за безмоторно летене на Балканите, който е съчетан с творчески, образователни занимания на открито и чудесната заобикаляща атмосфера на Стара Планина, а наименованието му вече носи емоционални спомени за всички, участвали и присъствали в предишните му издания.В последното издание на летателния фест над 400 души полетяха с парапланер, а посетителите на Манастирската поляна бяха 4000. Актуална информация следете на официалната . АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.03", "title": " Фестивалът за безмоторно летене „Въздухария“ се завръща през септември"}
{"url": "https://trud.bg/%d0%bf%d1%80%d0%be%d1%82%d0%b5%d1%81%d1%82%d0%b8%d1%80%d0%b0%d1%89%d0%b8%d1%82%d0%b5-%d0%bf%d0%be%d0%bb%d0%b8%d1%86%d0%b0%d0%b8-%d0%be%d1%82-%d0%b1%d0%bb%d0%b0%d0%b3%d0%be%d0%b5%d0%b2%d0%b3%d1%80/", "text": "„Омръзна ни да работим  в мизерни условия и да взимаме смешно малко пари на фона на задълженията ни, искаме 20% ръст на заплатите и чисто нов закон за МВР. Това заявиха полицаи и служители от Благоевград, които  използваха обедната си почивка, за да протестират и поставят на дневен ред синдикалните си искания. Над 100 души се събраха на улицата, униформените  бяха подкрепени и от семействата си. Сред тях бе и председателят на полицейския синдикат Валентин Попов. Сред протестиращите бяха и волнонаемните по трудов договор. Те развяха знамена на КНСБ. „И ние сме част от системата на МВР, доста хора от нас съкратиха преди време като ни заявиха,че тези които оставаме ще имаме по-добри заплати. А какво стана, сега работим два пъти повече, а заплатите същите с 20 лева над минималната за страната, оплакаха се волнонаемните. Служителите пък разказаха ,че работят в сграда , която от 30 години не ремонтирана. „Столове  сме си донесли от дома, на седмица ни се полагат по две папки от най-мизерните, които не стигат да подредим материалите и затова сме принудени да си купуваме сами папки и вообще канцеларски материали. Преди време на единия етаж работещите събраха пари помежду си и сами си направиха ремонт, боядисаха и си поставиха ламинат, защото ги е срам  от хората, които обслужват да идват в мизерни условия. Сега при жегите е ад по стаите, а зимата е студ, това не е нормално, разказаха служителите , които предварително се извиниха,че няма да кажат имената си,защото ,признаха си, страх ги е. Валентин Попов пък заяви,че недокомплекта в МВР  се измерва в хиляди, а не в тези 700, които били назначени наскоро. И попита дали е сигурно,че след година и половина тези хора ще останат на работа в системата или ще избягат. Утре  протеста на полицаите продължава в Бургас. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.03", "title": " Протестиращите полицаи от Благоевград: Омръзна ни да работим в мизерни условия и за малко пари"}
{"url": "https://trud.bg/%d0%b4%d0%b2%d1%83%d0%b4%d0%bd%d0%b5%d0%b2%d0%b5%d0%bd-%d1%81%d1%8a%d0%b1%d0%be%d1%80-%d0%b2-%d0%bd%d0%b0%d0%b9-%d0%b3%d0%be%d0%bb%d1%8f%d0%bc%d0%be%d1%82%d0%be-%d1%81%d0%b5%d0%bb%d0%be-%d0%b2-2/", "text": "Традиционният събор на най-голямото село на Община Раковски  – Стряма, ще се проведе този петък и събота. Той се прави повече от век на празника Свети Илия, който всяка година се провежда  първата събота на месец август, а за поредна година в Стряма се организират двудневни тържества с богата програма. ”За мен е чест, че с общи усилия успяваме да съхраним изконните български традиции, които обединяват хората и поддържат родовата памет“, твърди кметът на Стряма Васил Черепелийски и отправя покана към всички жители и гости да станат част от празника на селото. На 4 август (петък ) от 19 часа народното веселие  ще открият  музикантите от оркестър“Славей“ с ръководител Слави Ангелов и гост солист Ангел Ламбов. В събота организаторите на събора са подготвили  атракции, забавни игри и състезания за присъстващите. Дърпане на въже, скачане с чували и теглене на трактор са само част от изненадите.От 19 часа оркестър „Фолк Палитра“ с ръководител Петър Войников и гост солисти Пепи Христозова и Ангел Ламбов ще разпалят настроението с народни ритми, а от 21.30 часа  детски танцов ансамбъл „Стрямалийче“ с ръководител Пенко Димитров ще вдигне гостите на събора за кръшни танци. Кулминацията на празненствата ще  е зарята, която  ще озари небето над Стряма точно в 22.00 часа.", "date": "2017.08.03", "title": " Двудневен събор ще се проведе в село Стряма по случай празника Свети Илия"}
{"url": "https://trud.bg/net1-%d1%81%d1%82%d0%b0%d0%b2%d0%b0-%d0%bf%d0%b0%d1%80%d1%82%d0%bd%d1%8c%d0%be%d1%80-%d0%bd%d0%b0-%d1%82%d0%b0%d0%b7%d0%b3%d0%be%d0%b4%d0%b8%d1%88%d0%bd%d0%be%d1%82%d0%be-%d0%b8%d0%b7%d0%b4%d0%b0/", "text": "ще отбележи по иновативен начин 10-годишнината от създаването на компанията. Алтернативният телеком за софиянци ще подкрепи и ще празнува заедно с независимите изпълнителни и млади таланти, които ще се включат във второто издание на фестивала #ОРИК. Тридневното културно събитие, в което благодарение на подкрепата на  , пред публика ще представят своята музика и изпълнения – Jeremy, MIRY, Funky Miracle и Славин Славчев и др. ще се проведе в Княжеската градина на 29-30 септември и 1-ви октомври. Стратегията на NET1 е да дава алтернативен избор на гражданите на столицата, да ги подкрепя в стремежа за по-добро качество на живот, позитивна конкуренция и перспектива. Фестивалът #ОРИК, под патронажа на кмета на София Йорданка Фандъкова, е този елемент от културния календар на столицата, който в пълна степен отговаря на тази философия и дава възможност на компанията да се асоциира и да отбележи годишнината си заедно с участниците и публиката на събитието. Очаквайте повече подробности за фестивала и как точно NET 1 ще участва в него през следващите седмици.", "date": "2017.08.03", "title": " NET1 става партньор на тазгодишното издание на ОРИК Фестивал\t\t\t "}
{"url": "https://trud.bg/%d0%bc%d0%b8%d0%bd%d0%b8%d1%81%d1%82%d0%b5%d1%80%d1%81%d1%82%d0%b2%d0%be%d1%82%d0%be-%d0%bd%d0%b0-%d1%82%d1%83%d1%80%d0%b8%d0%b7%d0%bc%d0%b0-%d0%bf%d1%80%d0%b5%d0%ba%d1%80%d0%b0%d1%82%d1%8f%d0%b2/", "text": "Министерството на туризма ще прекрати договора за наем на морски плаж „село Лозенец“, Община Царево, Област Бургас, считано от 1 октомври 2017 г., предвид обществения отзвук и неприемане извършването на дейности на морския плаж от страна на наемателя, от една страна, а от друга, обективната невъзможност той да реализира както права, така  и задължения по него. Това съобщават от Министерството на туризма. До решението се е стигнало след направени серия от проверки на морската ивица през летния сезон, последната от които е била в края на месец юли 2017 г.  Инспекциите на място са били както планирани, така и по сигнали и жалби за състоянието на плаж „село Лозенец“, постъпили  от  Сдружение с нестопанска цел „Всички за Лозенец“ и др. Договорът с наемателя на морски плаж „с. Лозенец“, Община Царево, Област Бургас, е сключен на 05.07.2016 г. с определеното за наемател търговско дружество след публично обявен на официалната страница на Министерството на туризма и проведен по реда на Правилника за прилагане на Закона за държавната собственост търг с тайно наддаване. Според договора за наем той не може да бъде прекратен в периода 1 юни – 30 септември, докато трае активният летен сезон. Затова контрактът ще бъде прекратен на следващия възможен ден – 1 октомври 2017 г., за което фирмата е информирана. По  закон почистването, осигуряването на спасители и на медицинска служба на неохраняемите плажове, т.е. тези, които нямат  стопани –  концесионери и наематели, трябва да бъдат осигурени от областните управи. Ще се отнася за незаконни преместваеми обекти на морските ивици, тяхното премахване е в прерогативите на кмета на общината, на чиято територия е плажът. Основната цел на Министерството на туризма във връзка с морските плажове е да бъдат гарантирани безопасността на туристите по ивиците, както и да се осигури спокойната работа за инвеститорите в туризма – хотелиери, стопани на плажа, туроператори и т. н.  версия за печат АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.03", "title": " Министерството на туризма прекратява договора за наем на морски плаж „село Лозенец“ от 1 октомври"}
{"url": "https://trud.bg/%d0%bc%d0%b8%d1%82%d0%bd%d0%b8%d1%87%d0%b0%d1%80%d0%b8-%d0%be%d1%82%d0%ba%d1%80%d0%b8%d1%85%d0%b0-390-%d0%b1%d1%83%d1%82%d0%b8%d0%bb%d0%ba%d0%b8-%d1%81%d1%8a%d0%bc%d0%bd%d0%b8%d1%82%d0%b5%d0%bb%d0%b5/", "text": "390 бутилки високоградусов алкохол с неправилно поставени бандероли откри митническа мобилна група при проверка в хотел в района на Царево. При оглед на складовото помещение на хотела, митническите служители установили наличие на 390 бутилки с различни алкохолни напитки – ракия, водка, мастика, бренди, облепени с валиден образец на акцизен бандерол под прозрачно термосвиваемо фолио, съобщиха от Агенция „Митници“. При детайлния оглед митничарите констатирали, че при премахване на фолиото бандеролът се отделя от бутилката без да се нарушава целостта му. Тоест, не е поставен върху потребителската опаковка по начин, който да гарантира, че употребата на стоката е невъзможна без неговото унищожаване чрез разкъсване. Бутилките са иззети като веществени доказателства. Подобно нарушение предполага да се наложи санкция на лицензирания складодържател, поставил бандеролите. Преди две седмици при друга проверка митническите служители констатираха в района на Приморско такова неправилно поставяне на бандероли и при други 522 бутилки. Възможността бутилката да бъде отворена без да се наруши целостта на бандерола създава риск от повторно използване на ценните книги. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.03", "title": " Митничари откриха 390 бутилки съмнителен алкохол в хотел в Царево"}
{"url": "https://trud.bg/%d0%bd%d0%b0%d1%88%d0%b8-%d1%83%d1%87%d0%b5%d0%bd%d0%b8-%d1%80%d0%b0%d0%b7%d1%80%d0%b0%d0%b1%d0%be%d1%82%d0%b2%d0%b0%d1%82-%d0%b4%d0%b8%d0%b3%d0%b8%d1%82%d0%b0%d0%bb%d0%b5%d0%bd-%d0%bf%d0%be%d0%b4/", "text": "Дигитален подпис на българските бири разработва екип от Центъра по биология на храните, СУ „Св. Климент Охридски“, Института по криобиология и хранителни технологии (ИКХТ) съвместно със Съюза на пивоварите в България. Това е нов инструментален подход за изследване на състава на пивото и структурата на отделните вещества в него посредством ядрено-магнитен резонанс (ЯМР). Новаторската разработка за дигитален подпис на българските бири, която ще покаже идентичността на всяка търговска марка на родния пазар, е дело на гл. ас. д-р Никола Бурджиев, д-р Сергей Иванов и доц. д-р Силвия Милева. Изучаването на пиво чрез ЯМР е един от първите опити в световната практика. Статистическата обработка на получените данни показва, че на този етап няма различия между произведените от един и същ производител отделни партиди на съответната марка пиво. В същото време е налице добра различимост между   изследваните търговски марки и видове бира. Тези първи резултати предпоставят възможността чрез ЯМР изследвания на пивото да се постигне идентификация на производителя, типа и търговската марка, а в бъдеще да се определят компонентния състав и количествено да бъдат измерени отделните съединения в бирата. Предизвикателството е още по-голямо, тъй като в пивото има над 400 установени и анализирани съединения заради естествените суровини, веществата, получени от метаболизма на пивоварните дрожди  и спецификите на пивоварната технология. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.03", "title": " Наши учени разработват дигитален подпис на българската бира"}
{"url": "https://trud.bg/%d0%b7%d0%b0%d1%82%d0%b2%d0%be%d1%80%d0%b8%d1%85%d0%b0-%d1%80%d0%b8%d1%88%d0%ba%d0%b8%d1%8f-%d0%bf%d1%80%d0%be%d1%85%d0%be%d0%b4-%d0%b7%d0%b0%d1%80%d0%b0%d0%b4%d0%b8-%d0%b0%d0%b2%d0%b0%d1%80%d0%b8/", "text": "я  – „ я ” , превозващ жито ези, които все още могат да променят маршрута си да използват обходен маршрут през Провадия – Обзор", "date": "2017.08.03", "title": " Затвориха Ришкия проход заради аварирал камион"}
{"url": "https://trud.bg/%d0%b2-%d0%b0%d1%81%d0%b5%d0%bd%d0%be%d0%b2%d0%b3%d1%80%d0%b0%d0%b4-%d1%81%d0%bf%d0%b8%d0%bf%d0%b0%d1%85%d0%b0-%d0%ba%d1%80%d0%b8%d0%bc%d0%b8%d0%bd%d0%b0%d0%bb%d0%bd%d0%be-%d0%bf%d1%80%d0%be%d1%8f/", "text": "37-годишен криминално проявен мъж е в ареста на РУ на МВР-Асеновград, след като бе спипан да кара дрогиран и с отнета шофьорска книжка в рамките на едногодишно административно наказание. При последвало претърсване в колата, на адреса му в града и ползван от него имот в пловдивското село Новаково разследващите открили и иззели над 229 грама марихуана, 16 насаждения от рода на конопа, мелничка и две електронни везни. Извършителят е отведен за срок до 24 часа в полицията. След доклад на случая в Районната прокуратура задържането му било удължено до 72 часа. Работата продължава разследващ полицай от РУ – Асеновград. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.03", "title": " В Асеновград спипаха криминално проявен зад волана без книжка и дрогиран"}
{"url": "https://trud.bg/%d0%b3%d0%be%d1%80%d1%81%d0%ba%d0%b8-%d0%bf%d0%be%d1%87%d0%b8%d1%81%d1%82%d0%b8%d1%85%d0%b0-50-%d0%ba%d0%b8%d0%bb%d0%be%d0%bc%d0%b5%d1%82%d1%80%d0%b0-%d0%bf%d0%be-%d0%b3%d1%80%d0%b0%d0%bd%d0%b8%d1%86/", "text": "Екипи на Югозападното държавно предприятие продължават интензивната работа по отстраняване на дървета и храсти в 3-метровата ивица от граничната бразда с Република Македония. До момента са почистени 50 километра от предвидения за тази година участък с обща дължина 73,4 километра. Той обхваща землището на с. Горна Брезница, община Кресна до връх Тумба в Беласица планина, землището на с. Габрене. Повече от 240 служители от териториалните поделения на ЮЗДП в област Благоевград са ангажирани с отстраняване на самозалесили се дървета и храсти. Предстои почистването на най-трудния и тежък участък по склоновете на планините Огражден и Беласица до крайната точка – връх Тумба, където се събират границите на България, Гърция и Република Македония. Цялостната дейност се очаква да приключи до средата на септември. През миналата година със съдействието на горски служители на ЮЗДП бяха почистени общо 79 километра по българо-гръцката и българо-македонската граници. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.03", "title": " Горски почистиха 50 километра по границата с Македония от дървета и храсти"}
{"url": "https://trud.bg/%d0%ba%d0%b0%d0%bc%d0%b5%d1%80%d0%b8%d0%b5%d1%80%d0%ba%d0%b0-%d0%be%d0%ba%d1%80%d0%b0%d0%b4%d0%b5-%d0%b4%d0%b2%d0%b0%d0%bc%d0%b0-%d0%b4%d0%b0%d1%82%d1%87%d0%b0%d0%bd%d0%b8/", "text": "40 годишна камериерка от Руен била заловена да краде. Пред ченгетата обяснила, че го направила, защото и трябвали пари.  830 лева тя отмъкнала от 21 годишен датски турист, отседнал в Слънчев бряг. Задържаната крадла си пизнала и за друга кражба – на сумата от 750 лв., собственост друг датски турист, отседнал в същия хотел. Жената направила пълни самопризнания по случаите, като описала механизма за извършените от нея деяния.", "date": "2017.08.03", "title": " Камериерка окраде двама датчани"}
{"url": "https://trud.bg/%d0%b2-%d0%ba%d0%b0%d0%bb%d0%be%d1%8f%d0%bd%d0%be%d0%b2%d0%be-%d0%b0%d1%80%d0%b5%d1%81%d1%82%d1%83%d0%b2%d0%b0%d1%85%d0%b0-%d0%bf%d0%b8%d1%8f%d0%bd-%d1%80%d0%be%d0%ba%d0%b5%d1%80-%d0%b1%d0%b5%d0%b7/", "text": "Полицаите от РУ на МВР-Хисаря задържаха за 24 часа 33-годишен рокер от пловдивското село Калояново, който бе спипан в сряда около 18 часа в тройна издънка – да кара без книжка и след употреба на 1,69 промила алкохол нерегистриран мотор „Сузуки”. След 22 часа в сряда същата мярка е била взета в РУ – Асеновград спрямо 49-годишен криминално проявен и осъждан местен жител, седнал зад волана на лек автомобил “Форд” с 2,24 промила алкохол. По случаите са образувани бързи производства. През последното денонощие на територията на Областна дирекция на МВР – Пловдив са регистрирани 23 криминални престъпления – 7 кражби, ПОМПС, притежание на наркотици, 2 измами и 12 други. Разкрити са 11 престъпления. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.03", "title": " В Калояново арестуваха пиян рокер без книжка и с нерегистриран мотор"}
{"url": "https://trud.bg/%d0%ba%d1%83%d0%ba%d0%bb%d0%b5%d0%bd-%d1%82%d0%b5%d0%b0%d1%82%d1%8a%d1%80-%d0%bf%d0%be%d1%81%d1%80%d0%b5%d1%89%d0%b0-%d0%b4%d0%b5%d1%86%d0%b0-%d0%b2-%d0%b1%d0%be%d0%bb%d0%bd%d0%b8%d1%86%d0%b0/", "text": "Актьорите от „Отделение – приключение” срещнаха децата в УМБАЛ Бургас с Малкия принц. Театърът по творбата на Антоан дьо Сент-Екзюпери е първото куклено представление, което гостува в болницата. То бе толкова вълнуващо, че успя да предизвика усмивки както по лицата на малчуганите, така и на техните родители.  А детският смях, който се разнесе по коридорите,  сгря душите на лекарите и медицинските сестри от  Второ педиатрично отделение. Това стана благодарение на прекрасните актьори Цветомир Иванов, който е познат от малкия екран като водещ на предаването „Семейни войни”, Наталия Петкова от Куклен театър – Благоевград  и Яна Иванова от Куклен театър – Видин. „Целта ни е да зарадваме децата, които са болни и са далеч от дома си. Инжекциите и лекарствата не винаги са най-приятното нещо, затова искаме да ги развеселим и да им помогнем да се почувсват  по-добре. Може да се каже, че срещата с Малкия принц има вълшебно-лечебен ефект”, каза Цветомир Иванов, който е и режисьор на представлението. Организатор е парти агенция „Маска”, а актьорите посещават  детски отделения в цялата страна. „Благодарим Ви за милия жест и за това, че накарахте малките ни пациенти да се усмихват”, каза координаторът по  терапевтичната  дейност на болницата д-р Йорданка Корудерлиева. Красивите декори, костюми и куклите накара децата да гледат в захлас. Художници на декорите са Даниела Сеферинкина и Аделина Първанова, а всичко – от розата до планетите, на които пътешества главният герой, е дело на двете куклени актриси. Декорът е впечатляващ, защото е изцяло от хартия, но всеки детайл от него има силно въздействие. Част от екипа на представлението са и Пламен Петков и Славенка Матеева. За малките пациенти имаше и специална изненада. Актьорите бяха подготвили импровизирана работилничка, в която всяко дете изработи своя роза за спомен от срещата с Малкия принц.", "date": "2017.08.03", "title": " Куклен театър посреща деца в болница\t\t\t"}
{"url": "https://trud.bg/%d0%bf%d0%bb%d0%b0%d0%b6%d1%83%d0%b2%d0%b0%d1%89%d0%b8%d1%82%d0%b5-%d0%ba%d1%80%d0%b0%d0%b9-%d0%b2%d0%b0%d1%80%d0%bd%d0%b0-%d0%bf%d0%be-%d0%bc%d0%b0%d0%bb%d0%ba%d0%be-%d0%bd%d0%be-%d0%bf%d0%be/", "text": "„Културата на летовниците, избрали да почиват  във Варна и курортите край града се повишава. Това е една от причините от началото на сезона да няма нито един фатален инцидент в морето, а другата е, че плажуващите са видимо по-малко“, обясни д-р Иван Иванов, управител на ДКЦ I „Св. Клементина“. Общинското лечебно заведение от 10 г. обслужва охраняемите пясъчни ивици в града и комплексите. Близо 60 лекари, медсестри и фелдшери дежурят със спасителите от 1 юни. „За разлика от минали лета сега безплатна помощ на пясъка търсят основно хора, пострадали на брега“, уточни д-р Иванов. Според него най-често медиците превързват рани, помагат на получили различни травми на пясъка и на хипертоници, които колабират в жегите. Няма ужилени от оси и пчели,  но са факт първите случаи на опарване от медузи. Преди ден на Златни пясъци помощ потърсили двама души с алергични реакции след допир с мекотелите. Най-тежкият воден инцидент от началото на сезона пък станал навръх Илинден в курорта Св.Св.Константин и Елена извън работно време. Дете за малко не се удавило, след като скочило от буна в бурното море. Водните гардове и медиците още били на плажа и успели да го спасят. „През август морето става опасно, родителите не бива да оставят без надзор децата си и да им позволяват да се къпят при червен флаг“, предупреди д-р Иванов.", "date": "2017.08.03", "title": " Плажуващите край Варна – по-малко, но по-културни\t\t\t"}
{"url": "https://trud.bg/%d0%b6%d0%b5%d0%bd%d0%b0-%d1%81%d1%82%d1%80%d0%be%d1%88%d0%b8-%d1%81%d1%82%d1%8a%d0%ba%d0%bb%d0%be-%d0%bd%d0%b0-%d0%bf%d0%b0%d1%82%d1%80%d1%83%d0%bb%d0%ba%d0%b0-%d0%bc%d1%8a%d0%b6-%d1%83%d0%b4%d0%b0/", "text": "Полицай и патрулка пострадаха при ромско меле в град Смядово, Шуменско. Към 20 мъже и жени се сбили и полицаи от участък „Полиция“ в Смядово се отзовали на ул.“Славянска“, за да разтърват враждуващите. Сигналът за инцидента бил получен минути преди 22 часа вечерта в сряда, съобщават от полицията. Някои от участниците в боя оказали съпротива на униформените. Полицаите се вклинили сред побойниците, за да ги разделят и респектират. Въпреки че срещу ромите застанал местен униформен с авторитет в махалата, един от мъжете го ударил в рамото. Много агресивна била и жена, която с няколко удара успяла да строши предното панорамно стъкло на полицейския „Опел“. Въпреки съпротивата, полицаите успели да овладеят ромите. Двамата извършители на полицейско посегателство са задържани в ареста за едно денонощие. Това са 43-годишният Христо К. и 38-годишната Катя В. Той е известен на полицията с шофиране след употреба на алкохол, а жената да момента не е имала криминални прояви. Срещу двамата е образувано бързо производство за хулиганство. Причините за ромския бой са битови и уж започнали с невинно гостуване на мъж. После близки отишли в къщата на домакините и се стигнало до пререкание и юмруци.", "date": "2017.08.03", "title": " Жена строши стъкло на патрулка, мъж удари полицай"}
{"url": "https://trud.bg/%d1%80%d1%83%d1%81%d0%bd%d0%b0%d0%ba-%d0%b8-%d0%b0%d0%bb%d0%b1%d0%b0%d0%bd%d0%b5%d1%86-%d0%bf%d1%80%d0%b5%d0%b4%d0%b8%d0%b7%d0%b2%d0%b8%d0%ba%d0%b0%d1%85%d0%b0-%d0%ba%d0%b0%d1%82%d0%b0%d1%81%d1%82/", "text": "", "date": "2017.08.03", "title": " Руснак и албанец предизвикаха катастрофи с трима ранени"}
{"url": "https://trud.bg/%d0%b8%d0%b7%d0%ba%d1%83%d0%bf%d1%83%d0%b2%d0%b0%d0%bd%d0%b5%d1%82%d0%be-%d0%bd%d0%b0-%d0%b6%d0%b8%d1%82%d0%be%d1%82%d0%be-%d1%82%d1%80%d1%8a%d0%b3%d0%bd%d0%b0-%d0%be%d1%82-%d0%bf%d0%be-%d0%b2%d0%b8/", "text": "Изкупните цени на житото от новата реколта тръгнаха от по-високи стартови нива в сравнение с миналата година, когато бяха 270 лв/тон. След жътвата, която върви към своя край, пшеницата се търгува по 280-290 лв/тон франко пристанище, посочи за „Труд д-р Стефан Иванов, шеф на „Зърнени храни „АД Силистра и Варна, един от най-големите производители и износители в страната. Средните добиви в Добруджа са между 550-750 кг на декар.  На пристанище Варна се товарят 7 големи кораба, предимно фуражна пшеница по фючърсни сделки, сключени през април-май. Има покачване на цените, но не се знае докога, всичко зависи от международните борси, коментира експертът. Съотношението евро-долар заради Брекзит продължава да оказва негативно влияние. Тази година се очаква произведеното жито в България да е 5.5 млн.тона, а с преходния остатък близо 6 млн.тона. Все още няма представителни извадки за качеството на новата реколта. Не се знае и с какво количество, а и на какви дъмпингови цени Русия ще атакува международните пазари. Нейното производство е 72 млн. тона, на Украйна-40-50 млн.тона, а Румъния с 8-9 млн.тона.  Родните фермери очакват много добра реколта от слънчоглед, който комбайните започват да прибират след десетина дни, както и от царевица. Прогнозните изкупни цени са съответно 550-600лв/тон и 270-280 лв./тон.", "date": "2017.08.03", "title": " Изкупуването на житото тръгна от по-високи цени\t\t\t"}
{"url": "https://trud.bg/%d0%be%d1%89%d0%b5-%d0%b4%d0%b2%d0%b5-%d0%bf%d0%bb%d0%be%d0%b2%d0%b4%d0%b8%d0%b2%d1%81%d0%ba%d0%b8-%d0%b1%d0%b0%d0%b1%d0%b8-%d0%b8%d0%b7%d0%b3%d0%be%d1%80%d1%8f%d1%85%d0%b0-%d1%81-4800-%d0%b8-2000/", "text": "Поредните две пловдивски баби – на 84 и 75 години, изгоряха съответно с 4800 и 2000 лв., след като им бил приложен един и същи сценарий „искане на пари за съдействие на полицията” от телефонни измамници. Около 13 часа в сряда по-възрастната пенсионерка хвърлила през терасата на жилището си пакет с 4800 лв., а час по-рано нейната съгражданка се разделила с 2000 лв. По двата случая са образувани досъдебни производства срещу неизвестен извършител в Четвърто и Второ РУ на МВР-Пловдив, където ужилените възрастни жени подали сигнали, когато разбрали, че са станали поредните жертви на ало мошениците.", "date": "2017.08.03", "title": " Още две пловдивски баби изгоряха с 4800 и 2000 лв. покрай „съдействие на полицията”"}
{"url": "https://trud.bg/%d0%b1%d0%bb%d0%b8%d0%b7%d0%be-40-%d0%bc%d0%bb%d0%b0%d0%b4%d0%b8-%d1%82%d0%b0%d0%bb%d0%b0%d0%bd%d1%82%d0%b8-%d1%89%d0%b5-%d1%83%d1%87%d0%b0%d1%81%d1%82%d0%b2%d0%b0%d1%82-%d0%b2-%d0%b1%d0%b0%d0%bb/", "text": "Занятията на седмото издание на балетната академия в еленското село Марян стартират на 5 август. Нейни организатори са примабалерината Диляна Никифорова, д-р по театрознание, и детският балетен театър „Капка“ в Бургас. Близо 40 млади таланти от четири държави ще усъвършенстват класическия балет и ще се учат от най-опитните артисти и преподаватели у нас – примабалерините Диляна Никифорова, Дарина Бедева и Капка Роглева, солистите Трифон Митев и Радул Роглев. За втора година преподавател в лятното училище за балет ще бъде Данита Ема от САЩ, гостуваща в България по програма „Fulbright Specialist“. Децата, които ще участват в лятната академия са на възраст от 7 до 18 години и са разделени в три групи. Повечето от тях са от утвърдени балетни школи в страната, а също от Италия, Англия и САЩ. Таланти има и от областта – от „Виргиния балет“ В.Търново с ръководител Виргиния Казарина и от школата „Грация“ от Г. Оряховица, ръководена от Соня Георгиева. Те ще участват и в двата балетни концерта, с които ще завърши академията – на 17 август на сцената на читалището в Марян и на 18 август в градското читалище в Елена под патронажа на кмета на общината инж. Дилян Млъзев.  Балетните спектакли включват съвместни изпълнения на всички деца, участвали в академията, и тези на професионалните балетни артисти.  Тази година в афиша на балетната академия са включени два едноактни балета – „Пахита“ и сцената на сенките от „Баядерка“, в които ще участват примабалерините Диляна Никифорова и Марта Петкова  и премиер-солистите Трифон Митев и Никола Хаджитанев от националния балет.  И това издание на балетната академия ще бъде подпомогнато от  Фондация „Америка за България“, един от основните приоритети на  която е  да дава възможност на млади дарования от цялата страна да се усъвършенстват и да проявяват своя талант.", "date": "2017.08.03", "title": " Близо 40 млади таланти ще участват в балетна академия Марян"}
{"url": "https://trud.bg/%d0%b7%d0%b5%d0%bb%d0%b5%d0%bd%d0%be-%d0%bb%d1%8f%d1%82%d0%be-%d1%81-net1-%d0%be%d0%b1%d0%bb%d0%b0%d0%b3%d0%be%d1%80%d0%be%d0%b4%d1%8f%d0%b2%d0%b0-%d0%b3%d1%80%d0%b0%d0%b4%d1%81/", "text": "Със специално събитие, което се проведе на 20 юли в градинката при бл. 540 в ж.к. „Люлин“,  отбеляза първата по рода си „ ”. Мястото на събитието беше избрано сред финалистите в конкурса „Homemade Green Sofia“, на който NET 1 беше партньор. Градинката в Люлин взе специалната награда заради старанието и грижите, които полагат хората там, за да поддържат красиви зелените площи в междублоковите пространства. Богатата програма на първата зелена вечер на НЕТ 1, включваше игри с различни награди,  оформяне на трикольор от 150 цветя, засадени от децата в квартала, музика и професионална анимация, детско научно шоу с впечатляващи експерименти и демонстрации и прожекцията на филма „Преди потопа“ с Леонардо Ди Каприо, предоставен от партньорите от National Geographic Bulgaria. Управителят на NET 1, Петър Ризов поздрави живущите в блока и призова все повече хора да озеленяват и развиват междублоковите градски пространства, като с това станат част от общите усилия за подобряване на градската среда и качеството на живот в столицата. В рамките на събитието бе представена новата услуга на оператора – NET 1 Pocket TV, като участниците в него получиха безплатен едномесечен абонамент за приложението. Така те ще могат да гледат телевизия през мобилните си устройства навсякъде и по всяко време. NET 1 предостави и  още една награда за живущите – безплатен Wi-Fi в градинката. Партньори на вечерта бяха Каменица, която предостави разхлаждащи напитки за участниците и National Geographic Bulgaria, а за доброто настроение на децата се погрижи Явор от ДНК – Детски научен клас. „Зеленото лято с NET 1” продължава, като повече информация ще има съвсем скоро. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.03", "title": " „Зелено лято с NET1“ облагородява градската среда\t\t\t "}
{"url": "https://trud.bg/%d0%b5%d0%bb-%d1%82%d0%b0%d0%b1%d0%bb%d0%be-%d1%81%d0%b0%d0%bc%d0%be%d0%b4%d0%b5%d0%bb%d0%ba%d0%b0-%d0%be%d1%82%d0%ba%d1%80%d0%b8%d1%85%d0%b0-%d0%bd%d0%b0-%d0%bf%d0%bb%d0%b0%d0%b6%d0%b0-%d0%ba%d0%be/", "text": "Самоделно елтабло, и то на държавен терен, бе открито на плажа „Корал“. Не е ясно кой го е направил. Собственици се оплакали че на техни терени има самонастанили се къмпингари. На всичко отгоре къмпингарите са си вързали ток. Всички имат котлони и печки, телевизори и сателитни чинии. В близост до плажа в имоти, собственост на „Ибердрола Имобилиария Риъл Естейт Инвестмънтс“ ЕООД са разположени палатки и каравани, а обитателите им генерират битови отпадъци, които изхвърлят в контейнери поставени и подържани от Община Царево, съобщиха от кметството. В същото време не е ясно чии са тези палатки, а в кметството валят сигнали за нарушенията на къмпингуващите. За поредна година ставаме свидетели на един и същ парадокс който води до един и същ въпрос: има ли разлика между диво и друг вид къмпиране и кой от двата може да се счита за незаконен, каза пред „Труд“ кметът Георги Лапчев. В четвъртък, проверка начело с градоначалника Лапчев, е установила куп нередности. По време на проверката е било направено и геодезическо заснемане на бунгала и палатки, които са разположени върху имот държавна собственост- плаж Корал. Обектите, които се намират в района на плаж за природосъобразен туризъм- Корал, са захранени с електричество и вода. Проверяващите установиха, че импровизираното табло се намира в държавен имот, казаха от общината. Кметът и експертите на Царево отново ще изискат от EVN и ВиК да бъде преустановено подаването на ток и вода към имотите, попадащи зад цялата територия на плаж Корал. Ще бъдат изпратени указания към собствениците да ги преведат във вид с грижа на добър стопанин: имотите да бъдат ограничени, да бъдат поставени ясни знаци, за това, че те са тяхно притежание. Така поредицата от сигнали, които те изпращат към всички институции ще може да завършат с реални действия от страна на община, полиция и противопожарна служба. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.03", "title": " Елтабло – самоделка откриха на плажа „Корал“ (СНИМКИ)\t\t\t"}
{"url": "https://trud.bg/%d1%84%d0%be%d0%bb%d0%ba-%d0%b7%d0%b2%d0%b5%d0%b7%d0%b4%d0%b8%d1%82%d0%b5-%d0%b0%d0%bd%d0%b5%d0%bb%d0%b8%d1%8f-%d0%b8-%d0%b3%d0%b0%d0%bb%d0%b8%d0%bd-%d1%89%d0%b5-%d0%bf%d0%b5%d1%8f%d1%82-%d0%bd%d0%b0/", "text": "Две от звездите на родния поп фолк – Анелия и Галин, ще пеят по време на тридневния летен събор в най-младата община у нас – Сърница, който ще се проведе на 11, 12 и 13 август. Лично кметът Неби Бозов и председателят на Общинския съвет Салих Османджиков канят всички жители и гости на Сърница да присъстват на празника и се повеселят по време на тридневния музикален маратон край бреговете на язовир „Доспат”. Община Сърница беше създадена на 1 януари 2015 г. с указ на президента Росен Плевнелиев и освен града включва и селата Побит камък и Медени поляни. Всенародното веселие в Сърница пък ще стартира на 11 август (петък) от 19 часа с изпълнения на местни самодейни състави, народната певица Савка Сариева и поп фолк фурията Галин. Върхът в съботната програма на 12 август ще е концертът на Анелия, а преди нея на сцената в центъра на Сърница ще се вихрят народните изпълнители Росица Пейчева и Николай Славеев със своя бенд, както и куп самодейни състави от съседни общини в Родопите, като празненствата ще започнат в 11 часа преди обяд и ще продължат до полунощ. Виевската фолк група пък ще весели жителите и гостите на Сърница в продължение на 2 часа на 13 август, като съборът в последния трети ден започва от 11 и ще продължи до 16.30 часа. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.03", "title": " Фолк звездите Анелия и Галин ще пеят на събора на най-младата община у нас"}
{"url": "https://trud.bg/%d1%80%d0%b0%d1%87%d0%ba%d0%be%d0%b2-%d1%81-%d0%bc%d0%b0%d1%80%d0%b8%d1%8f-%d0%b8%d0%b3%d0%bd%d0%b0%d1%82%d0%be%d0%b2%d0%b0-%d0%b2%d0%b5%d1%87%d0%b5-%d0%bd%d0%b5-%d1%81%d0%bc%d0%b5-%d0%b7%d0%b0%d0%b5/", "text": "Димитър Рачков и Мария Игнатова вече не са заедно. Това стана ясно от съобщение на самия Рачков, което той разпрати до медиите. Ето какво пише в него: „Във връзка с многобройните запитвания и нестихващ интерес от страна на някои медии, както и за да спестя допълнително време, енергия и творчески ентусиазъм, който води до различни сюжетни и драматургични обрати на т.нар. „журналисти“ и папараци от жълтите медии, съобщавам официално, че аз и Мария Игнатова вече не сме заедно. Това е първият ми и последен коментар в тази връзка и с него смятам темата за приключена!“.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.03", "title": " Рачков: С Мария Игнатова вече не сме заедно"}
{"url": "https://trud.bg/%d0%bf%d0%bb%d0%be%d0%b2%d0%b4%d0%b8%d0%b2-%d0%bf%d0%be%d0%b4%d0%bf%d0%b8%d1%81%d0%b2%d0%b0-%d0%bd%d0%be%d0%b2%d0%be-%d1%81%d0%bf%d0%be%d1%80%d0%b0%d0%b7%d1%83%d0%bc%d0%b5%d0%bd%d0%b8%d0%b5-%d0%b7/", "text": "Община Пловдив ще подпише ново споразумение за приятелски връзки и сътрудничество с побратимения си град Петра от Хешимитското кралство Йордания, което ще е своеобразно продължение на подписания още през 2004 г. договор. Желанието на двете страни е да препотвърдят ангажиментите, поети преди 13 години за развитие на сътрудничество в няколко направления – местни власти, промишленост и търговия, туризъм и култура. Парафирането на новото споразумение най-вероятно ще о ще стане по време на официалното посещения на делегация от Пловдив през април-май 2018 г. в Петра, стана ясно след посещението в Пловдив на извънредния и пълномощен посланик на Йордания у нас Сакер Малкауи. Това е втората му от началото на 2017 г. среща с градоначалника под тепетата Иван Тотев. По време на разговорите, освен че бяха постигнати конкретни договорености, свързани с  преподписването на споразумението за сътрудничество между Пловдив и Петра, бяха обсъдени и съвместни идеи за размяна на изложби на танцови състави и други форми на сътрудничество, свързани с 2019 г., когато градът под тепетата ще бъде Европейска столица на културата. Тогава в Пловдив се очаква да пристигне голяма делегация от Петра, а преди това експерти от двата града ще обменят опит в опазването на културно-историческото наследство. В Йордания има около 28 000 исторически места, които са активно посещавани от туристи през цялата година. В град Джераш пък има 6 функциониращи амфитеатъра, подобни на този в Пловдив, с перфектна акустика и активно използвани за културни прояви, разкри Негово превъзходителство Сакер Малкауи.  По време на разговорите между кмета Иван Тотев и екипа му с посланика на Йордания бяха отбелязани много общи неща, по които двата хилядолетни града си приличат, както и приоритетното място, което заема туризмът в политиката на управление на Пловдив и Петра . През 2007 г. побратименият с Пловдив град Петра е обявен за едно от чудесата на света и за люлка на световната цивилизация, която привлича милиони чуждестранни туристи годишно. Фолклорен ансамбъл от Петра е една от големите атракции на 23-ия Международен фолклорен фестивал в Пловдив, който продължава до 5 август. Богатият репертоар на ансамбъла от Йордания включва музикални изпълнения със съвременен аранжимент и ориенталски ударни инструменти, фолклорни песни,  както и автентичния арабски танц дабках – неизменно присъстващ в радостните обреди и сватбите на редица близкоизточни култури.", "date": "2017.08.03", "title": " Пловдив подписва ново споразумение за сътрудничество с Петра"}
{"url": "https://trud.bg/%d0%b7%d0%b0%d1%82%d0%b2%d0%b0%d1%80%d1%8f%d1%82-%d1%87%d0%b0%d1%81%d1%82-%d0%be%d1%82-%d0%b1%d1%83%d0%bb-%d0%b2%d0%b0%d1%81%d0%b8%d0%bb-%d0%b0%d0%bf%d1%80%d0%b8%d0%bb%d0%be%d0%b2/", "text": "Двете платна на бул. „Васил Априлов“ в Пловдив в участъка от бул. „Шести септември“ до бул. „Свобода“ се затварят за движение  от 7.00 часа на 5 август (събота) до 17.00 часа на 6 август (неделя), съобщиха от общинско предприятие „Организация и контрол на транспорта“. Причината е извършването на строително-монтажни работи по изграждането на топлопровод от ЕВН  „България Топлофикация“ ЕАД.По тази причина се променят маршрутите на автобусите по 5 линии на масовия градски транспорт – тези с номера 10, 15, 17, 113 и 222, както следва:  /ЖР „Тракия“ –  кв. „Христо Смирненски“/: ул. „Захари Стоянов“ – спирка №264, направо по бул. „Пещерско шосе“ – спирки №170, 171, надясно по бул. „Копривщица“ /запад/ – спирки №439, 313, и по маршрута, утвърден с общинската транспортна схема. В обратна посока: бул. „Шести септември” – спирка №240 – бул. „Шести септември” /юг/,  направо по  бул. „Шести септември“ – спирки №115 – НЗОК, 116 – Второ ДКЦ, № 117 – кино „Фламинго”, надясно по бул. „Руски“ – спирка №167 – Бунарджика, наляво по ул. „Гладстон“ – спирка №247 – Синдикален дом, и по маршрута, утвърден с общинската транспортна схема.  /кв. „Прослав“ –  ИЗК „Марица“/: бул. „Свобода“ – спирка №316 – МОЛ „Пловдив“, ляв завой по ул. „Владивосток”, спирка №268 – Данъчното, десен завой по бул. „Шести септември” – спирка №240,  направо по  бул. „Шести септември“ – спирки №115 – НЗОК, №116 – Второ ДКЦ  и  по  маршрута, утвърден с общинската транспортна схема. В обратна посока: бул. „Шести септември – спирка №142–сладкарница „Неделя”, направо по бул. „Шести септември“ – спирки №143 – Областна администрация, №314 – стадион „Пловдив“,  и  по маршрута, утвърден с общинската транспортна схема.  /ЖР „Тракия“ – локално платно на бул. „Свобода“/: бул. „Васил Априлов“ – спирка №169 – срещу ВМИ, надясно по ул. „Захари Стоянов“ – спирка №154, направо по ул. „Гладстон“, наляво по бул. „Руски“ – спирки №155, 156, наляво по бул. „Шести септември“ – спирка №142, надясно по бул. „Васил Априлов“ – спирка №383,  и  по маршрута, утвърден с общинската транспортна схема. В обратна посока: бул. „Васил Априлов” – спирка №451 – бул. „Васил Априлов” пред №85, наляво   по бул. „Шести септември“ – спирки №116 – Второ ДКЦ, 117 – кино „Фламинго”, надясно по бул. „Руски“ – спирки №167 – Бунарджика, №168 – МОЛ „Марково тепе“, надясно по ул. „Любен Каравелов“, наляво по бул. „Васил Априлов“ – спирка №329 – „Копчето“, и  по маршрута , утвърден с общинската транспортна схема.  /Централна гара – КАТ/: бул. „Васил Априлов“ – спирка №169 – срещу ВМИ, надясно по ул. „Захари Стоянов“ – спирка №154, направо по ул. „Гладстон“, наляво по бул.“Руски“ – спирки №№ 155, 156,  наляво по бул. „Шести септември“ – спирка №142, надясно по бул. „Васил Априлов“ – спирка №383,  и  по маршрута , утвърден с общинската транспортна схема. В обратна посока: бул.„Васил Априлов” , спирка №402 – пешеходната пътека , спирка №451- бул. „ Васил Априлов” пред № 85,  наляво   по бул. „Шести септември“ – спирки №116 – Второ ДКЦ, 117-кино „Фламинго”, надясно по бул. „Руски“ – спирки №167 – „Бунарджика”, №168 – МОЛ „Марково тепе“, надясно по ул. „Любен Каравелов“, наляво по бул. „Васил Априлов“ – спирка №329 – „Копчето“, и  по маршрута, утвърден с общинската транспортна схема.  /кв. „Прослав“ – ПУ „Паисий Хилендарски“/: бул. „Васил Априлов“ – спирка №169 – срещу ВМИ, надясно по ул. „Захари Стоянов“ -спирка №154, направо по ул. „Гладстон“, наляво по бул. „Руски“ – спирки №155, 156,  наляво по бул. „Шести септември“ – спирка №142, надясно по бул. „Васил Априлов“ – спирка №383,  и  по  маршрута, утвърден с общинската транспортна схема. В обратна посока: бул.„Васил  Априлов” , спирка №402 – пешеходната пътека, спирка №451- бул. „ Васил Априлов” пред № 85,  наляво   по бул. „Шести септември“ – спирки №116 – Второ ДКЦ, №117 – кино „Фламинго”, надясно по бул. „Руски“ – спирки №167 – „Бунарджика”, №168 – МОЛ  „Марково тепе“, надясно по ул. „Любен Каравелов“, наляво по бул. „Васил Априлов“ – спирка №329 – „Копчето“, и  по маршрута, утвърден с общинската транспортна схема.", "date": "2017.08.03", "title": " Затварят част от бул. „Васил Априлов“ в Пловдив, пет градски автобуса променят маршрутите си"}
{"url": "https://trud.bg/%d0%be%d1%82%d0%b1%d0%be%d1%80-%d0%bd%d0%b0-%d0%b5%d0%bc%d0%b8%d1%80%d1%81%d1%82%d0%b2%d0%b0%d1%82%d0%b0-%d1%81%d0%b5-%d0%bf%d1%83%d1%81%d0%ba%d0%b0-%d0%b2-%d0%bd%d0%b0%d0%b9-%d1%81%d1%82%d0%b0%d1%80/", "text": "Отбор по плуване от Обединените арабски емирства, който е на лагер в Кранево, ще направи доста труден и оспорван най-стария плувен маратон „Галата-Варна“ в неделя. В добра форма арабските професионалисти ще се надпреварват за призовите места в 77-то издание на състезанието, което се провежда под патронажа на спортния министър Красен Кралев. Организатори са община Варна, ВМС на РБългария и ПСК“Черно море“. Стартът ще бъде даден в 10 ч. от нос Галата, като маратонците трябват да преплуват 4500 м до буна №2. За преплували дистанцията се считат всички, които са пристигнали на финала до 90 минути след първия. Председател на организационния комитет е кметът на Варна Иван Портних.Главен съдия е Велислав Цеков. По традиция в маратона могат да участват граждани и гости на Варна от страната и чужбина, родени преди 2005 г. и по- големи. Преди да се пуснат във Варненския залив, те преминават задължителен медицински преглед. Наградният фонд за призьорите в маратона „Галата-Варна“ е 7000 лв. Това е най-старото плувно състезание у нас и се провежда всяка година от 1939-а насам, с прекъсване през 1944 г. поради политическите събития от онова време. Родоначалници на плувния маратон са инж. Георги Бърнев, инж. Васил Кърджиев и адвокатът Демирджиев, които първи преплуват разстоянието от Галата до Варна (около 4000 м) на 14 август 1914 г.  Рекордът по участие е от 2016 г., когато на старта застанаха 293-ма плувци. Рекордът по време принадлежи на Михаил Георгиев от 2009 г. Тогава той преодоля дистанцията за 47,03 мин  Община Варна, ВМС на Република България и ПСК „Черно море” организират плувен празник в морето „1000 х 1000” (1000 плувци по 1000 м). Той ще се проведе на 5 август, ден преди маратона „Галата – Варна” и ще бъде генерална тренировка за него. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.03", "title": " Отбор на Емирствата се пуска в най-стария плувен маратон"}
{"url": "https://trud.bg/%d0%ba%d0%be%d0%bb%d0%b0-%d1%81%d0%b5-%d0%b1%d0%bb%d1%8a%d1%81%d0%bd%d0%b0-%d0%b2-%d0%ba%d0%b0%d0%bc%d0%b8%d0%be%d0%bd-%d0%b7%d0%b0%d0%b3%d0%b8%d0%bd%d0%b0-%d1%81%d0%bb%d0%be%d0%b2%d0%b5%d0%bd%d0%b5/", "text": "Словенски гражданин загина след зверска катастрофа на автомагистрала „Хемус“ близо до разклона на с. Невша, съобщиха от полицията във Варна. Сигнал за произшествието бил подаден в 13,40 ч. Чужденецът и негов сънародник пътували в посока София с лек автомобил „Шкода“. След маневра за изпреварване возилото се блъснало в ТИР и излетяло в крайпътната отводнителна канавка. Пътуващите в смачканата до неузнаваемост лека кола били извадени от спасителни екипи на пожарната и откарани с линейки във варненската МБАЛ „Св. Анна“. Единият ранен издъхнал в болницата около 16 ч. Лекари се борят за живота на другия словенец, който също е получил тежки травми. Движението по магистралата не е отклонено, въпреки че огледите продължават, уточниха от полицията.", "date": "2017.08.03", "title": " Кола се блъсна в камион, загина словенец"}
{"url": "https://trud.bg/%d0%be%d1%87%d0%bd%d0%b8%d1%82%d0%b5-%d0%bb%d0%b5%d0%ba%d0%b0%d1%80%d0%b8-%d1%81%d1%8a%d0%b2%d0%b5%d1%82%d0%b2%d0%b0%d1%82-%d0%bd%d0%b5-%d0%b3%d0%bb%d0%b5%d0%b4%d0%b0%d0%b9%d1%82%d0%b5-%d0%bf%d1%80/", "text": "Лятото е в разгара си и Слънцето „работи“ здраво. Продължителното излагане на интензивна слънчева светлина обаче уврежда не само кожата, но и очите. Това се дължи на ултравиолетовите лъчи (UVA, UVB,UVC), които са невидими за човешкото око. Част от тях се филтрират от озоновия слой в стратосферата, но с неговото изтъняване все повече се увеличава интензитетът на това излъчване, предупреждава водещият пловдивски очен лекар д-р Станка Узунова, доказан специалист в тази област. „Всеки вероятно добре съзнава необходимостта да защитава кожата си от Слънцето, но трябва да защитаваме и очите си. Затова е необходимо да използваме слънчеви очила с филтър, предпазващ от ултравиолетовите лъчи. Напоследък се говори много за все по-нарастващата ултравиолетова радиация и вредното й въздействие върху хората. И наистина има сериозни доводи много да се говори за това. В някои държави като Англия, Австралия и Нова Зеландия има приети национални програми за информация и превенция на населението. Слънчевите очила далеч не са само стилен моден аксесоар, а и основно средство за защита на очите от ултравиолетовото излъчване. Мнозина погрешно смятат, че UV-лъчите са по-силни през летния сезон. Това обаче съвсем не е така. Определящо е колко време прекарваме на слънце, независимо дали лятно или зимно. Ето защо за очилата винаги е толкова важно да бъдат качествени.  Степента на защита, която обикновено е посочена върху дръжката, етикета или в паспорта на очилата, не зависи от цвета на стъклата. Търсете знак UV 400! Той означава, че в химическия състав на стъклата влизат добавки, които осигуряват именно 100% защита”, твърди д-р Узунова. Според нея по-евтините стъкла за слънчеви очила най-често са некачествени и изработени от пластмаса или минерално стъкло, които пропускат в голяма степен ултравиолетовите лъчи. Те предпазват единствено от ярката видима светлина. Намалявайки яркостта на преминалата светлина подобни очила карат зеницата на окото да се разшири, което води до попадане в окото на още повече UV лъчи. Поради това особено внимание при избора на слънчеви очила трябва да се обръща на степента на пропускливост на ултравиолетови лъчи. Наличието на маркер CE означава удовлетворяване на изискванията на европейските директиви, а именно 100 % филтриране на електромагнитни лъчи с дължина до 400 nm.  Важно е при избора на слънчеви очила да се знае и какво означава обозначението „Filter Cat. 0-4”. „Това означение показва степента на пропускливост на светлината от слънчевите очила или степен на затъмнение на стъклата. Класификация по европейски стандарт е следната:  Категория 0 – подходяща за облачно време и основно като моден аксесоар,  пропускащи 80-100% от светлината като стъклата са много светли;  Категория 1 – подходяща за променливо време (редуващо се слънце и облачност), пропускат 43-80% от светлината, а стъклата са в светли тонове;  Категория 2 – подходяща при умерена слънчева светлина, променлива облачност и при шофиране. Пропускат 18-43% от светлината, а стъклата са умерено затъмнени;  Категория 3 – подходяща при ярко слънце и при шофиране, пропускат 8-18% от светлината, а стъклата са тъмни; Категория 4 – това е най-високата степен, подходяща при ярко слънце, на морския бряг и при разходки в планината. Добре е обаче да се знае, че очила с филтър от четвърта категория не са подходящи за шофиране. Внезапна промяна на условията на осветеност – облаци или влизане в тунел, могат да предизвикат неприятен инцидент. Пропускат 3-8% от светлината, а стъклата са с много тъмен цвят.  За градски условия и за шофиране са подходящи очилата, които пропускат светлина от 18 до 43%, тоесткатегория 2 или 3”, съветва д-р Станка Узунова. За хората, които носят диоптрични очила, пък има два варианта – да си направят слънчеви очила с диоптър или да поръчат фотосоларни стъкла, които потъмняват на силна светлина, както и да използват контактни лещи. За шофьорите пък пловдивската офтамоложка препоръчва да ползват поляризирани слънчеви очила. „Всеки шофьор се е сблъсквал с неприятните отблясъци, които се получават от мократа пътна настилка или от отраженията на предното стъкло на автомобила. Освен, че дразнят окото, слънчевите отблясъци могат да бъдат причина и за пътни произшествия. Ползването на поляризирани слънчеви очила може да намали риска от пътни инциденти, а понякога се оказва и решаващо за избягването им. Подобрената видимост дава възможност за по-бърза реакция, която в повечето случаи е от изключително значение. Вграденият в слънчевите очила поляризиращ филтър премахва опасните заслепяващи отблясъци от пътя и по този начин дава по-добра видимост, по-ярки и контрастни цветове, намалява умората на очите. Дразнещите окото отблясъци мога да бъдат блокирани само с поляризирЗа страниците „Здраве и медицина” Очните лекари съветват: Не гледайте пряко в Слънцето! Използвайте очила с филтър, предпазващ от ултравиолетовите лъчиащ филтър с високо качество. Поляризираните лещи филтрират светлинните вълни, разпространяващи се в хоризонтална посока и по-този начин помагат да се елиминират отблясъците. Това дава възможност на човека да вижда максимално ясно и контрастно. Най-качествените полароидни слънчеви очила са снабдени с уникални поляризирани плаки, които са съставени от 7 слоя, идеално прилепващи един към друг. Основен елемент в тях се явява поляризиращият филтър в средата. От двете страни той е обграден от два слоя, които елиминират вредното ултравиолетово излъчване. Следващите два слоя изпълняват ролята на буфер и придават гъвкавост и устойчивост на материала. Последните два повърхностни слоя предпазват тази плака от надраскване и механични повреди”, твърди д-р Узунова. Тя е категорична, че дори и с най-качествениците слънцезащитни очила не е безопасно да се гледа директно към слънцето. „Никога не гледайте директно към слънцето! .Независимо от степента на затъмняване, различните филтри и защити на обикновените слънчеви очила, те не са подходящи за пряко наблюдение на слънцето. Човек трябва да е много внимателен, защото без подходяща защита има сериозна опасност от изгаряне на ретината и слепота. Това може да се направи само със специални очила, предназначени за директно наблюдение”, твърди специалистката. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.03", "title": " Очните лекари съветват: Не гледайте пряко в Слънцето! Използвайте очила с филтър, предпазващ от ултравиолетовите лъчи"}
{"url": "https://trud.bg/%d0%bf%d1%80%d0%be%d1%82%d0%b5%d1%81%d1%82-%d0%b2-%d0%ba%d0%b0%d0%b2%d0%b0%d1%80%d0%bd%d0%b0-%d1%83%d1%82%d1%80%d0%b5-%d1%81%d1%80%d0%b5%d1%89%d1%83-%d0%b0%d0%b1%d1%81%d0%be%d0%bb%d1%8e%d1%82%d0%bd/", "text": "Гражданска инициатива „Да спасим крайморска Добружда“ разпространи декларация с призив за масов протест утре в Каварна срещу решения на министъра на околната среда: Ние, организациите, гражданските групи и жителите на трите общини Каварна, Балчик и Шабла, излизаме на масов протест на 04 август 2017 г., Петък, от 8:30 ч. пред сградата на община Каварна (гр. Каварна, ул. „Добротица“ 26)! Гражданска инициатива „Да спасим Добруджа” кани представителите на медиите за да отразят масовият протест и справедливите искания на хората от трите общини. Искаме от Министър-председателя на Р България г-н Бойко Борисов, до 12:00ч на 04 август 2017г. да отмени смъртната присъда на Крайморска Добруджа, наложена със заповед № РД-526 от 21.07.2017г на Министъра на околната среда и водите, с която се налагат абсолютни забрани за земеделие и строителство в нашите земи и се отнемат нашите конституционните права на свободна собственост. С тази заповед населението в трите общини се обрича на мизерия! Това е поминъкът на хората! Правителството явно не разбира, че за да угоди на интересите на няколко зелени активисти, които злепоставят българската държава в Брюксел, извършва геноцид върху българския народ и неговите интереси за развитие на модерна България. Под диктата на зелената мафия хората остават без възможност да изкарват доходи от собствените си земи и риболов. Кой ще ни върне платените пари и ще ни обезщети за вашите безмилостни решения? Поставяте хората на колене! В наше отсъствие „екологични експерти” са определили и картирали погрешно границите на зони НАТУРА 2000, вкарвайки имотите на милиони българи в безпрецедентен за Европейския съюз особен режим на забрани и ограничения на гражданските права. НАТУРА 2000 в България е 40% от цялата територия на страната – ниво, което го няма в нито една европейска държава. Зоните НАТУРА 2000 в Крайморска Добруджа не отчитат реалното състояние на имотите и наличието на защитени видове в тях. С обявяване на НАТУРА зони в голяма част от акваторията на Черно Море ще се забрани и ограничи рибностопанската дейност на българските рибари, без да им се дава алтернатива чрез законови практики и режими, докато българската риба ще отива към съседни териториални води. Методът на картиране на всички зони не е точен, чрез изследване на място, а е извършен чрез допускания и предположения. Под диктата на шепа хора от жълтите павета в София, които за всичко блокират Орлов мост в защита интересите си за получаване на милиони евро от европейски екологични проекти, вие предадохте нас, жителите на Крайморска Добруджа и ни обрекохте на мизерия и пълна липса на възможност да защитим правата си по Конституция. Българският народ няма да ви прости това национално предателство! В случай, че искането ни за отмяна на смъртната присъда на Крайморска Добруджа – Заповедта за забрана на земеделие и строителство в общините Каварна, Балчик и Шабла не бъде отменена до 12 часа на 04.08.2017г.,  ще преминем към гражданско неподчинение. НАШИТЕ ИСКАНИЯ:  1. Незабавна отмяна на заповедта за забрана на земеделието и строителството в Добруджа № РД-526 от 21.07.2017г на Министъра на околната среда и водите;  2. Да отпаднат всички забрани за земеделие, риболов, туризъм, лов и всички дейности, свързани с поминъка на хората;  3. Възстановяване на правото на ползване върху земята и имотите на собствениците и ползвателите или връщане на всички платени от хората пари;  4. Включване на собствениците и ползвателите на имоти в управлението на НАТУРА 2000 и предоставяне на директно финансиране за опазване на природата в земите им, които да компенсират загубите им;  5. Ново картиране на НАТУРА 2000 в присъствието на собствениците;  6. Незабавно приемане на общите устройствени планове на общините Каварна, Балчик и Шабла гарантиращи развитието на Добруджа и поминъка на хората;  7.    Въвеждане на ясни и законни практики, а не забрани за риболов и улов на бяла мида по принцип. Комуникация с рибностопанския бранш  и разрешителен режим извън размножителния период на видовете. Да се узаконят в националното законодателство уредите за добив на бяла мида, разрешени вече в ЕС. Контрол на границите с Гърция и Румъния за контрабанден износ на бяла мида.", "date": "2017.08.03", "title": " Протест в Каварна утре срещу абсолютни забрани за земеделие и строителство\t\t\t"}
{"url": "https://trud.bg/%d0%b0%d1%80%d1%85%d0%b5%d0%be%d0%bb%d0%be%d0%b7%d0%b8-%d0%be%d1%82-%d0%b1%d0%b0%d0%bd-%d0%bf%d1%80%d0%be%d1%83%d1%87%d0%b2%d0%b0%d1%82-%d1%80%d0%b0%d0%bd%d0%bd%d0%be%d1%85%d1%80%d0%b8%d1%81%d1%82/", "text": "Археолози от Националния археологически институт към БАН и екип от историческия музей в Сливен провеждат разкопки край град Кермен – съобщиха от общината в Сливен. Ръководител на експедицията е доц.д-р Христо Попов – зам.-директор на Археологическия институт. Преди десет години той е извършил проучвания в землището на сливенското с.Скобелево и от тогава има интерес към района. В продължение на няколко години е правил геофизическо обследване на терена, което регистрира наличието на обекти с висока археологическа стойност. Обектът, който изследват историците в момента, включва два големи архитектурни комплекса – трикорабна базилика и вила от римския период. „Геофизичните проучвания показаха редица обекти, но сега изследваме най-интересния. Локализирахме го през 2015 година, а през 2016 успяхме да регистрираме очертанията му. Можем да потвърдим със сигурност, че базиликата е раннохристиянска, каквито бяха първоначалните ни предположения. Тя е с дължина над 30 метра. Най-вероятно е била построена в средата на 4 век след Христа и е една от най-ранните църкви в района“, каза доц. Попов. Според него, откритата базилика е по-стара и по-голяма от църквите на Кабиле, Ямболско, и Туида в Сливен. До християнския храм се намира вилата, която е с двор над 7-8 декара, с представителна жилищна част, множество помещения, а по периферията са разположени многобройни стопански постройки. „Очевидно тук е живял много заможен човек. От теренните измервания имаме резултати, че в  района има много села от римския период и е интензивно обитаван през античността. Античната селищна мрежа изглежда едва ли не по-голяма от съвременната. Само в района на Кермен има 4 села от римски период, две – в района на Скобелево и Бозаджии, а в посока Младово и Коньово са още повече. Ако към днешна дата има три села и един град, то тогава е имало поне 7-8 села, които са се намирали между последните възвишения на Средна гора и Кермен“, допълни доц. Попов.  Целият район е слабо изследван и може да даде сериозна информация при проучванията, смята археологът. С работата на експедицията се запознаха на място зам.-кметовете на Сливен Румен Иванов, Пепа Чиликова и кметът на Кермен Живко Жечев. Проучванията ще продължат до средата на август. Финансира ги Министерството на културата. Общината в Сливен от своя страна е осигурила работници по временната заетост, както и жилище на екипа.", "date": "2017.08.03", "title": " Археолози от БАН проучват раннохристиянска базилика край Кермен"}
{"url": "https://trud.bg/%d0%b1%d1%83%d1%82%d0%b0%d1%82-%d0%bd%d0%b5%d0%b7%d0%b0%d0%ba%d0%be%d0%bd%d0%bd%d0%b8%d1%82%d0%b5-%d0%ba%d1%8a%d1%89%d0%b8-%d0%b2-%d1%88%d0%b5%d0%ba%d0%b5%d1%80-%d0%bc%d0%b0%d1%85%d0%b0%d0%bb%d0%b0/", "text": "Незаконните цигански постройки в “Шекер махала” в Пловдив ще бъдат премахнати в най-скоро време. Това съобщи вицепремиерът, който отговаря за етническите въпроси – Валери Симеонов, след среща в Министерския съвет с граждански инициативен комитет от пловдивския квартал. Повод за нея бяха многократните нарушения на обществения ред, както и на закона за устройство на територията от жителите на квартала. “Набелязахме мерките, които ще бъдат изпълнени във възможно най-кратък срок”, каза Симеонов. Първата от тях е възстановяване на полицейския участък в махалата. Сградата я имало, но трябвало да се ремонтира, за да се ползва за нуждите на полицията. Предвижда се още постоянно полицейско присъствие в квартала. Симеонов обеща и реакция на службите за сигурност при възпрепятстване на движението по време на масовите ромски тържества. “Ще се реагира незабавно при сигнали за шумна музика, които тормозят гражданите”, заяви Симеонов.", "date": "2017.08.03", "title": " Бутат незаконните къщи в Шекер махала\t\t\t"}
{"url": "https://trud.bg/%d0%b4%d1%8a%d1%80%d0%b6%d0%b0%d0%b2%d0%b0%d1%82%d0%b0-%d0%be%d1%82%d0%bf%d1%83%d1%81%d0%bd%d0%b0-%d0%bd%d0%b0%d0%b4-14-%d0%bc%d0%bb%d0%bd-%d0%bb%d0%b2-%d0%b7%d0%b0-%d0%b2%d1%8a%d0%b7%d1%81%d1%82/", "text": "Осигурени са общо 1 417 967 лв от държавната хазна за ремонт на разбития път към Преображенския манастир, който е на около 5 км от Велико Търново и за възстановяване на рухналия преди няколко месеца мост във великотърновското село Шемшево.  С решение на Министерски съвет са отпуснати 250 065 лв. за трайно възстановяване на общинския път към светата обител. Целевият разход бе одобрен на последното заседание на кабинета, след като проектът първо получи зелена светлина от Междуведомствената комисия за възстановяване и подпомагане към МС.  Финансирането на този наложителен ремонт бе ангажимент, който пое лично председателят на Парламентарната група на ГЕРБ, избран от Великотърновския регион, Цветан Цветанов.  През март, по време на предизборната кампания Цветанов посети Преображенския манастир и при разговора си с игумена отец Георги заяви, че една от първите му задачи като народен представител в 44-тото Народно събрание ще бъде да съдейства за отпускането на необходимия финансов ресурс.  Преображенският манастир е не само любимо място за миряни от околностите, но и атрактивна дестинация за български и чужди туристи. Осеяната с дупки 2,5-километрова отсечка към манастира е единствената пътна връзка, а трасето не е ремонтирано от десетилетия. Състоянието на пътя се влоши още повече след изминалия зимен сезон.  Финансирането обезпечава напълно необходимите дейности, които включват фрезоване на старата настилка, изграждане на пътни банкети и отводняване, както и полагане на ново асфалтово покритие.  „Преображенският манастир е истински символ на българщината и неизменна част от облика на региона, затова съм щастлив, че оказваме необходимата подкрепа“, коментира председателят на ПГ на ГЕРБ Цветан Цветанов.  Пътят е построен през 1935 година, като единственият ремонт, който е правен е полагането на тънък слой асфалт през 70-те години, обясни игуменът Отец Георги, който вече почти 30 години е в манастира. „За тези години кой ли не дойде и какво ли не обеща, но всичко остана само на думи. Затова сега сме радостни и приятно изненадани, и казваме голямо „благодаря“ на г-н Цветанов! Нека Господ му помага да изпълнява и занапред добрите си намерения. Да съградиш път, мост и чешма е нещо, което остава и нещо, най-видяно пред Бога. Защото по пътя минава и царят и пъдарят. Това няма давност и в него не може да има корист“, коментира Отец Георги. „Изказваме благодарност и от името на всички, които в бъдеще ще посещават манастира, защото в момента всеки ден слушаме упреци“, каза още Отец Георги.  На последното си заседание Министерският съвет одобри финансиране и за възстановяване на моста над р. Янтра между Велико Търново и с. Шемшево.  Отпуснатите средства са в размер на 1 167 902 лева. Част от свода на 130-годишния мост рухна след обилните снеговалежи в края на февруари и затвори пътя между старата столица и четири села. Съоръжението е част от общинската пътна мрежа и ще бъде изградено наново, което според оценката на експертите е икономически по-изгодно. Мостът ще е по-широк и с по-голяма товароносимост, предвид непосредствената близост на Западната промишлена зона във В. Търново и отварянето на все повече предприятия там.  Осигуряването на финансиране за изграждане на съоръжението също бе ангажимент, поет от председателя на ПГ на ГЕРБ Цветан Цветанов.", "date": "2017.08.03", "title": " Държавата отпусна над 1,4 млн.лв за възстановяване на мост и ремонт на пътя за Преображенския манастир\t\t\t"}
{"url": "https://trud.bg/%d0%b1%d0%b0%d0%bd%d0%ba%d0%b8%d1%82%d0%b5-%d0%bf%d0%bb%d0%b0%d1%82%d0%b8%d1%85%d0%b0-119-%d0%bc%d0%bb%d0%bd-%d0%bb%d0%b2-%d0%bd%d0%b0-%d0%b3%d1%80%d0%b0%d0%b6%d0%b4%d0%b0%d0%bd%d0%b8-%d0%b8-%d1%84/", "text": "Банките платиха общо 119 млн. лв. лихви по депозити на граждани и фирми, показва статистиката на Българската народна банка /БНБ/ към 30 юни. 105 млн. лв. от тях са изплатените доходности по влогове на домакинства, а 13,7 млн. лв. – на компании. Данните на централната банка показват, че въпреки рекордно ниските лихви, хората предпочитат да си държат парите във финансовите институции. Платените от банките пари по депозити към края на първото полугодие са с 93 млн. по-малко спрямо година по-рано, но това не пречи депозитите в банковата система през периода от април до юни 2017 г. да продължават да се увеличават. Спестяванията на домакинства нарастват със 172 млн. лв. и вече са 47,5 млрд. лв., а на фирмите с 387 млн. лв. до 21,5 млрд. лв. Средствата в банките на кредитни институции се повишават с 9,8% до 428 млн. лв., отчита още централната банка. През юни средният лихвен процент по новите левови депозити, предлагани от банките у нас се понижава с 0.39 процентни пункта., до 0.44%, а по тези в евро – с 0.36 пр.п., до 0.30% 2017 г. спрямо година по-рано. При депозитите договорени в левове той спада с 0.74 пр.п., до 0.67%, а по тези в евро – с 0.65 пр.п., до 0.55%. Депозитите над 1 млн. лв. към края на март са общо 762 броя, което е с 83 повече спрямо март 2016 г. В тях българите кътат 1,79 млрд. лв.", "date": "2017.08.03", "title": " Банките платиха 119 млн. лв. на граждани и фирми"}
{"url": "https://trud.bg/%d0%bd%d0%b0%d0%b4-150-%d0%bf%d0%be%d0%b6%d0%b0%d1%80%d0%b0-%d0%b7%d0%b0-%d0%b4%d0%b5%d0%bd-%d0%b2-%d0%b0%d0%b4%d1%81%d0%ba%d0%b0%d1%82%d0%b0-%d0%b6%d0%b5%d0%b3%d0%b0/", "text": "Само за едно денонощие в адската жега да лумнали над 150 пожара, съобщиха от МВР. От “Пожарна безопасност и защита на населението” предупреждават, че опасността остава много висока и през следващото денонощие. През целия ден продължиха действията по изгасяването на големия пожар край бургаското село Изворище. Стихията се разви на фронт от над един километър и изпепели 700 дка горски насаждения. В борбата с пожара участват 10 пожарни екипа, доброволци и техника от община Бургас, както и селскостопански машини от местни производители. Огънят е унищожил повече от 10 къщи, постройки и бараки, както и десетки фургони. Продължи и гасенето на пожара, избухнал в сряда сутринта край пловдивското село Поповица. Огънят тръгна от фуражните складове до кравефермата край селото. Синоптиците предупреждават, че опасните жеги продължават и утре. За 6 области на страната – Видин, Монтана, Враца, Плевен, Русе и Благоевград утре е обявен оранжев код за много високи температури – там се очаква максималните стойности да са около и над 37 градуса. Във всички останали области е в сила жълт предупредителен код, като се очаква максималните температури да са между 34 и 37 градуса. Над Черноморието ще е слънчево. Ще духа слаб до умерен север-североизточен вятър. Максималните температури там ще са доста по-приятни – 29-32 градуса. Горещините ще продължат до неделя, в понеделник на някои места ще превали слаб дъжд.   Летните горещини доведоха до сериозно засушаване на водоемите в Пиринско. Така десетки села минаха на режим на водата, но причината основно е в това, че масово хората поливат ниви и градини с питейна вода. В селищата където има сериозен режим, кметовете осигуриха водоноски. Рестрикциите не пожалиха дори монасите от Роженската света обител в Санданско, и там забраниха поливането и ги призоваха да пестят водата. Предвидени са сериозни санкции, за онези, които бъдат заловени да поливат нерегламентирано.  Благоевградските села Българчево и Зелен дол се опитаха дори да протестират срещу водния режим, но стана ясно, че няма как да им бъде осигурена вода, която я няма и не се пести.   Безводие заплашва селата и в Кюстендилско. Заради сушата и нерегламентирано поливане на градините с питейна вода, стотици хора са на воден режим. Най-тежко е положението в село Дворище. Налага се хората си носят вода от близките села, в които все още няма режим на водата. В засегнатото село Дворище живеят над 100 души, по-голямата част от които имат градини. Заради сушата кметът на общината забрани поливането с питейна вода и определи глоба от 500 лева за нарушителите. От ВиК-Кюстендил са категорични,че проблемът с липсата на вода идва от многото незаконни отклонения. В Асеновград седем села остават на воден режим заради сушата и намаления дебит на водоизточниците. Повече от месец пресъхват чешмите в Червен, Тополово, Новаково, Горно и Долнослав, Конуш и Избегли.   Магнитни бури ни връхлитат през следващите дни, сочат геомагнитните прогнози. Пикът на явлението ще бъде утре, но влиянието му ще се усеща и през уикенда, макар и по-слабо. Лекарите предупреждават, че магнитните бури може да имат негативни последици върху по-чувствителните хора и често предизвикват световъртеж, гадене, главоболие и дори депресия. Най-податливи са възрастните хора, децата и хронично болните. При някои хора магнитните бури повишават и кръвното налягане.", "date": "2017.08.03", "title": " Над 150 пожара за ден в адската жега\t\t\t"}
{"url": "https://trud.bg/%d0%bf%d0%b5%d1%80%d0%b0%d1%82%d0%b0-%d0%b5-%d0%bd%d0%b5%d0%b2%d0%b8%d0%bd%d0%b5%d0%bd-%d0%bf%d0%be-%d0%b4%d0%b5%d0%bb%d0%be%d1%82%d0%be-%d1%81%d0%b2%d0%b8%d0%bd%d1%81%d0%ba%d0%b8-%d0%be%d0%bf%d0%b0/", "text": "Петър Низамов – Перата е невинен по делото „свински опашки”. Това реши бургаският окрйжен съд, като се мотивира със сериозни пропуски и в разследването, съобщи  . Перата беше разследван близо година за граждански арест на трима емигранти от Афганистан, извършен край границата ни с Турция. Случаят стана известен, след като самият Низамов се похвали с видеоклип в социалната мрежа. Решението на съда е окончателно и не подлежи на обжалване.", "date": "2017.08.03", "title": " Перата е невинен по делото „свински опашки“\t\t\t"}
{"url": "https://trud.bg/%d0%b4%d0%b5%d0%bf%d1%83%d1%82%d0%b0%d1%82%d1%8a%d1%82-%d0%be%d1%82-%d0%b1%d1%81%d0%bf-%d0%b2%d0%b0%d0%bb%d0%b5%d0%bd%d1%82%d0%b8%d0%bd-%d0%bb%d0%b0%d0%bc%d0%b1%d0%b5%d0%b2-%d1%80%d1%83%d1%88%d0%b8/", "text": "Жителите на лясковското село Добри дял се обърнаха за помощ към народния представител от БСП от Великотърновския регион Валентин Ламбев за спасяване на местната църква. Храмът „Успение на Пресвета Богородица“ е в окаяно състояние, алармираха те, и спешно се нуждае от спасителен ремонт. Паднали парчета от стенописа на тавана, течащ покрив, неукрепени стени – това изброиха като проблеми миряните. Те се страхуват, че камбанарията скоро може да падне. „Не можем само със средства на хората от селото да поддържаме църквата, а храмът вече се нуждае от по-голям ремонт“, изразиха болката си присъстващите. Те разказаха как строителството на църквата започнало през 1856г. Преди около 40 години в селото построили още една църква, но тази е особено значима за жителите, защото е първата. В село Добри дял депутатът от „БСП за България“ говори и за другите проблеми на хората. Жителите се притесняват от предстоящото закриване на детската градина. Те твърдят, че закриването ще засили обезлюдяването на селото.  Членове на читалищното настоятелство подчертаха, че тяхното читалище е единственото в общината, което не е оземлено. Жителите очакват кмета на Общината в скоро време на оземли културната институция, което ще позволи допълнителен приход в малкия им бюджет.", "date": "2017.08.03", "title": " Депутатът от БСП Валентин Ламбев: Руши се църквата в лясковското село Добри дял"}
{"url": "https://trud.bg/%d0%b2%d0%b8%d0%b6%d1%82%d0%b5-%d0%b0%d0%ba%d1%86%d0%b5%d0%bd%d1%82%d0%b8%d1%82%d0%b5-%d0%b2-%d0%b1%d1%80%d0%be%d1%8f-%d0%bd%d0%b0-%d0%b2%d0%b5%d1%81%d1%82%d0%bd%d0%b8%d0%ba-%d1%82%d1%80%d1%83-21/", "text": "Целта е за 10 години да се съкрати с 50% броят на пристигащите чужденци.           България и Македония счупиха прокобата, Зоран Заев и Бойко Борисов изглежда си получиха мястото в историята – коментар на Емил Спахийски.       Трябва ни регламент за алкохолните турове и за проституцията, казва проф. Стоян Маринов, декан на факултет „Управление“ в Икономическия университет-Варна, в интервю за „Труд“.           Кипърският въпрос очевидно не е ръцете на самите кипърци – анализ на Димитър Гърдев.           Узаконят ли марихуаната, цяла Южна България ще гледа канабис вместо домати, прогнозира д-р Теменужка Любенова.         Силует на Антъни Скарамучи. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.03", "title": " Вижте акцентите в броя на вестник „Труд“ в петък, 4 август 2017"}
{"url": "https://trud.bg/%d1%82%d1%8a%d0%bc%d0%bd%d0%be%d0%be%d1%80%d0%b0%d0%bd%d0%b6%d0%b5%d0%b2%d0%b0-%d0%bb%d1%83%d0%bd%d0%b0-%d0%b8-%d0%b7%d0%b2%d0%b5%d0%b7%d0%b4%d0%b5%d0%bd-%d0%b4%d1%8a%d0%b6%d0%b4-%d0%be%d1%81%d0%b2/", "text": "Тъмнооранжева луна и звезден дъжд ще осветят небето в нощта на 7-и срещу 8-и август. Това каза пред “Труд” директорът на Националната астрономическа обсерватория “Рожен” д-р Никола Петров. Частичното лунно затъмнение ще е видимо от страната ни след 21 часа в понеделник. Тогава спътникът на земята ще изгрее в необичаен вид. “Луната няма да бъде в изцяло лунно затъмнение, когато изгрее. Ще й остават около 20 минути някъде. По-голямата й част ще бъде тъмна, а малка част ще бъде по-светла като сърп. Ще изглежда малко необичайно. В 21.30 ч тя вече ще бъде в пълно затъмнение и ще бъде тъмнооранжева с кафяво-червен оттенък. Това ще трае в продължение на още около половин час. Трябва да се гледа на изток”, посочи ученият. От няколко дни вече е видим и летният звезден дъжд или метеорният поток Персеиди. “Персеидите сега се наблюдават от началото на нощта. Но най-голяма вероятност да се видят ярки падащи звезди и повече на брой има след 3 часа сутринта. Това не е случайно. Преди изгрева на слънцето навлизащите в земната атмосфера метеори, имат много голяма обща крайна скорост. Те горят с по-голяма температура и са по-ярки”, допълни д-р Петров. По-думите му няколко дни след лунното затъмнение, е пикът им и те ще могат да се гледат през цялата нощ.", "date": "2017.08.03", "title": " Тъмнооранжева луна и звезден дъжд осветяват небето\t\t\t"}
{"url": "https://trud.bg/%d1%81%d1%82%d0%b0%d1%80%d1%82%d0%b8%d1%80%d0%b0-%d1%81%d0%b5%d0%b4%d0%bc%d0%be%d1%82%d0%be-%d0%b8%d0%b7%d0%b4%d0%b0%d0%bd%d0%b8%d0%b5-%d0%bd%d0%b0-%d0%bd%d1%84%d1%84-%d1%84%d0%be%d0%bb%d0%ba/", "text": "За седми пореден път в китното свищовско село Царевец стартира Националния фолклорен фестивал „Фолклорен извор“. Хиляди участници и любители на българския фолклор ще се наслаждават  4  дни на уникални изпълнения, типични за различните краища на България. И тази година Фестивалът започна с молебен за здраве и благополучие, след което народната певица Гуна Иванова изпя химна на фолклорния фестивал: „В Царевец добре дошъл е всеки….”. Приветствие към всички участници и гости направи кметът на село Царевец Марин Любенов, който подчерта значимостта на това събитие, съхраняващо и популяризиращо българския фолклор. Кметът на община Свищов Генчо Генчев, който е и член на журито, благодари на всички спомоществователи и основни партньори, с помощта на които, вече 7 години Национален фолклорен фестивал „Фолклорен Извор”  придобива все по-голяма популярност и значение. В своята реч кметът Генчев призова присъстващите към едноминутно мълчание, в памет на внезапно починалия спортен деятел и общественик на село Царевец Тончо Маринов. За своя 40 годишен живот младият човек оставя ярка диря в сърцата на много спортисти и приятели. В приветственото си слово Генчо Генчев не забрави да благодари и на всички участници, заради които „Фолклорен извор“ е жив и ще е жив докато са обединени от любовта към българския фолклор. След като кметът откри НФФ „Фолклорен извор“, водещите Вера и Росен обявиха получените поздравителни адреси, като Росен Маринов изчете адреса от името на министъра на Културата Боил Банов. Председателят на националната селекция на CIOFF – България Емил Павлов поднесе лично своите поздрави към организаторите на фолклорния фестивал и участниците. Той сподели, че за него е истинско удоволствие „Фолклорен извор“ да бъде част от семейството на европейските фолклорни фестивали. Фестивалът продължи с представяне на авторитетното жури в състав: Юлия Цанкова, Гуна Иванова, д-р Силва Хачерян, проф. Елена Кутева, Димитър Манов, Даниел Спасов и Генчо Генчев. Изпълнението на духова музика „Заедно“ от град Троян беше специален поздрав към присъстващите, след което конкурсната програма започна с изпълнението на Детски танцов състав „Пламъче“ при НЧ „Просвета – Драгомирово 1912“, с. Драгомирово. През целия ден участници от различни краища на страната ще представят своите музикални изпълнения, а вечерта всички ще се наследят на Групата за песни и танци от град Хрубиешов, Полша, които са специални гости за тазгодишното издание на фестивала. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.03", "title": " Стартира седмото издание на НФФ „Фолклорен извор” в Свищовско"}
{"url": "https://trud.bg/%d1%81%d1%82%d0%b0%d1%80%d1%82%d0%b8%d1%80%d0%b0-%d0%bf%d1%8a%d1%80%d0%b2%d0%b8-%d0%bd%d0%b0%d1%86%d0%b8%d0%be%d0%bd%d0%b0%d0%bb%d0%b5%d0%bd-%d1%82%d1%83%d1%80%d0%bd%d0%b8%d1%80-%d0%bf%d0%be-%d1%88/", "text": "", "date": "2017.08.03", "title": " Стартира Първи национален турнир по Шоудаун в Благоевград"}
