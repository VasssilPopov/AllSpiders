{"url": "https://trud.bg/%d1%81%d1%86%d0%b5%d0%bd%d0%b0%d1%80%d0%b8%d1%81%d1%82%d1%8a%d1%82-%d0%bd%d0%b0-%d0%bc%d0%b0%d1%81%d0%ba%d0%b8%d1%80%d0%b0%d0%bd%d0%b8%d1%8f%d1%82-%d0%bf%d0%b5%d0%b2%d0%b5%d1%86/", "text": "Добрият телевизионен сценарий никога не те хваща като белезници или окови Зуека и Рачков са гаранция за успех Днес е грандиозният финал на първия сезон на мистериозното шоу „Маскираният певец” по Нова телевизия. Форматът беше напълно непознат за зрителите, но само след няколко представления на живо хиляди българи се ангажираха да разпознават кой се крие зад екстравагантните маски. Точно преди големия завършек на успешния сезон, „Труд” разговаря със сценариста на предаването – Влади Априлов, който сподели интересни подробности около работата в шоуто. „На финала участниците ще пеят по две песни – една бавна и една бърза. Паралелно с това сме поканили всички отпаднали участници, които ще изпеят общо парче и освен тях момчетата от охраната се готвят да изпълнят обща песен”, каза сценаристът за бляскавото шоу, което предстои тази вечер. Той обясни, че неговата роля включва много работа зад кадър. „Подготвянето сега на сценарий е най-лесната част. Трудното беше преди това, защото трябваше да подберем 16 участници, да водим разговори с тях, да снимаме видеа на всеки, да съгласуваме улики, да направим клипове за уликите и това да бъде скрито. Толкова много предавания и формати сме правили и знаем, че дори на нас да ни е ясно какво правим, при зрителите невинаги е така. Хората са малко недоверчиви и постепенно събирахме аудитория”, каза Влади Априлов. По думите му най-големият проблем в първия сезон са били участниците, защото те в началото не са знаели какво ще правят. „Аз съм бил при всеки един от тях, разговаряли сме, убеждавал съм ги колко е интересно да останат скрити до края. В началото не им се вярваше. У нас много от звездите са такива, че искат да се показват по телевизията, да се говори за тях, а сега участват в шоу, където никой не знае кой кой е. Впечатляващо е, че се увлякоха във формата и разбраха, че най-големият успех е да останеш скрит до края. Затова такива образи като Къци Вапцаров и Димо Алексиев са изключително попадение. Те направиха всичко възможно, за да не бъдат разпознати. При евентуален втори сезон няма да имаме такива проблеми, защото всички са гледали и знаят какво трябва да правят. Ще наблегнем на не толкова ясни улики, на повече криене на гласовете и останалите фактори, които издават участниците”, обясни той. Априлов сподели, че екипът не се е съмнявал дали шоуто ще бъде успешно. „Начело на формата застанаха двете най-емблематични телевизионни фигури – Васил Василев – Зуека и Димитър Рачков, които са гаранция за успех. Макар че на зрителите им е направило впечатление, че в този формат са по-сдържани отколкото обикновено, защото такава е тяхната роля – те просто водят следствието. Не са в стихията си, както в „Като две капки вода”. Присъствието на тях двамата, както и на хората от панела – Гала, Ники Кънчев, Геро и Мария Илиева – със сигурност носи успех. И когато започнахме да правим маските, да снимаме видеата, заради които обиколихме цялата страна, видяхме, че шоуто ще се получи. Доволни сме от това, което направихме”, допълни сценаристът. Влади Априлов сподели, че чужди екипи са дошли да гледат как правим шоуто у нас. Сред тях били румънци и хървати, които ще правят предаването в техните държави. „Ние приехме голямо предизвикателство, защото сме единствената страна в света, която прави 2-3 часа шоу на живо с 16 участници. Затова на чуждите екипи им е интересно да видят как става това, да се учат и да придобият опит. Всички отбелязват колко е весело”, призна той. За създателите на „Маскираният певец” е било изненада в какъв голям хит ще се превърне шоуто в социалните мрежи. „На практика ние се изправихме срещу огромна зрителска аудитория, въоръжена с всякакви средства за разпознаване. Гледайки всеки епизод, народът веднага започваше дискусии, търсеха в интернет информация, изваждаха сведения, улики, автобиографии. Видяхме се в чудо и умувахме как да направим така, че да измислим интересна улика, която хем да има отношение към лицето, хем да остане неразпозната. Доста е трудна тази задача. Допуснахме и някои грешки, разбира се. В следващ сезон повече и по-добре ще крием участниците си. Априлов направи сравнение с американския вариант на предаването, което те са гледали, за да направят българската версия. „Там участват артисти, бейзболни звезди, състезатели по американски футбол, баскетболни знаменитости, обществени фигури и т. н. В България за съжаление нямаме особено голям избор. На всички ни се иска да имаме волейболист, журналист, обществена фигура, политик и бизнесмен например, които пеят. У нас тези хора дори и да пеят, те не се показват по телевизията. В такъв случай си принуден да заложиш на артисти. Освен тях обаче успяхме да вкараме готвач, президент на футболен клуб и други малко по-различни от певци хора”, каза сценаристът. По думите му българинът трудно може да бъде излъган и голяма част от участниците бързо са били разкрити. Имаше обаче и изненади като Къци Вапцаров и Димо Алексиев. „Ето ви един парадокс на предаването – когато зрителят се досети кой стои зад маската, тогава се активизира фенска маса и гласуват за любимеца си да продължи. В случая на Димо Алексиев, той много добре се прикри и ако зрителите знаеха, че това е той, щеше още да е във формата. Хора като Къци разбраха, че всъщност могат да бъдат разпознати единствено по гласа и пеенето. Затова се стараеха да не бъдат хванати и използваха програми, за да се маскират още по-добре. Но някои певци избраха парчета, които изпълняват по участия. Там личи кои са те и зрителят се досеща. Тъй като участниците имаха доста задачи, решихме те сами да избират песните, които изпълняват, за да се чувстват по-комфортно. При нов сезон обаче ние ще избираме песните, предварително обсъдени с участниците, за да бъде още по-секретно”, призна Априлов. Той разказа малко повече и за работата му с водещите Зуека и Рачков, които определя за легенди. „На тях се дължи голяма част от успеха на „Маскираният певец” и „Като две капки вода”. Не се работи лесно с тях, защото искат всичко да им е изпипано, да има логика и да бъде интересно. Най-вече защото те са такива актьори, че искат да имат за какво да се хванат от сценария. Подавайки им нещо интересно, те импровизират, вихрят се и правят шоу. Затова в „Капките” сме добри – там не е написана пиеса със сценарий 200 листа, а просто са заложени дадени елементи, върху които водещите се хващат и импровизират. Понякога се получава съвсем различно нещо от сценария и тогава се получава адски смешно, непринудено и много добро шоу. Добрият телевизионен сценарий никога не те хваща като белезници или окови. Той трябва да определя посоката, но да имаш възможност да импровизираш, да „кривнеш” от него и успешно да се върнеш.", "date": "2019.12.07", "title": " Сценаристът на „Маскираният певец” Влади Априлов пред „Труд”: При следващ сезон ще крием участниците три пъти повече"}
{"url": "https://trud.bg/%d0%ba%d0%b0%d1%82%d1%8f-%d1%80%d0%b0%d0%b4%d0%b5%d0%b2%d0%b0-%d0%be%d1%82-%d0%bf%d0%bb%d0%b5%d0%b2%d0%b5%d0%bd-%d1%86%d0%b5%d0%bd%d1%82%d1%8a%d1%80%d1%8a%d1%82-%d0%bd%d0%b0-%d0%b4-%d1%80-%d0%b5/", "text": "Специално за “Труд” д-р Людмила Емилова представя своята поредица на дълголетието. Тя е лекар с три специалности – вътрешни болести, кардиология и ревматология и здравен мениджмънт. След като изпитва системата за лечение с плодове, чай и мед върху себе си и успява да се спаси от много тежки болести, решава, че ще се довери на природосъобразната медицина. Насърчава я създателката на метода Лидия Ковачева. През 1993 г. д-р Емилова открива медицинския си център за безлекарствено лечение, през който са преминали над 46 000 пациенти от цял свят. Мнозина са се спасили от шаблонно дефинираните от официалната медицина като нелечими заболявания и като бонус са стопили килограми, при това с траен ефект. През 1997 г. д-р Емилова става единственият български член на Лекарската асоциация към Обществото за натурална хигиена на САЩ. Само 500 грама не достигали на Катя за печален рекорд в килограмите, когато в края на септември т.г. дошла при д-р Емилова. Жената тежала 119,5 кг при ръст 169 см и имала сериозен списък с болести и друг – с лекарствата, които трябвало да приема, докато е жива. Имала обаче и надежда, че стряскащите констатации на официалната медицина ще отстъпят пред програмата на българската лекарка. Катя пристигнала в медицинския център от Италия, където живее със съпруга си Серджо. Обиколила е много места по света, живяла е в различни страни, над 3 години била наблюдател в омиротворителни мисии в Косово. Определя като номадски и начина си на хранене за дълги периоди и го обяснява с липса на време за себе си и недостатъчно познаване на възможностите на алтернативните методи на лечение. За д-р Емилова знаела от своята майка – запален участник в клуб за поддръжка на лечението с плодове, чай и мед в Плевен. Създали го пациенти и последователи на лекарката с желание да популяризират постиженията й с чудодейни избавления, дори на отписани от официалната медицина случаи. През 2004 г. Катя намерила време да остане за 14 дни в центъра. Тежала 98 кг, имала проблеми с щитовидната жлеза, упорито и мъчително главоболие. Направила общо 20 дни на плодове, чай и мед и се захранила за 10, по индивидуална схема от лекарката. Оплакванията отзвучали само за дни, килограмите се стопили с 11. Жената се чувствала отлично и с много настроение и оптимизъм дори сменила гардероба си, защото продължила да отслабва и при захранването. На следващата година отново посетила центъра и споделя, че резултатите от двете 20-дневни програми се запазили за близо 7 години. През това време Катя всяка седмица гладувала по веднъж седмично и не прекалявала с големи количества храна, но консумирала млечни и тестени храни, месо и риба. Съпругът й преди време имал ресторант, където натрупал опит и в кухнята, и у дома двамата заедно приготвяли различни вкусотии, наблягали и на салатите. При идване в България Серджо бил поканен да готви в предаване на Ути Бъчваров. Представили го като пеещия готвач, защото винаги гарнира ястията с вълнуващи италиански песни. Семейството живее в малък град на 80 км от Венеция. Къщата им е на високо място, обградено от красиви хълмове. Зеленината влиза през прозореца, а сърни и елени са като домашни животни. Толкова са станали доверчиви и близки, че когато изядат розовите храсти, Катя успява да реагира с усмивка. Тя е широко скроен човек, винаги готов да поеме по света и да скъсява с лекота не само разстояния, но и пречки в общуването. Не се уморява да разказва за постиженията на д-р Емилова и да прави сравнения между нея и лекарите, с които се е наложило да общува през годините. При Емилова имаш усещането, че си единствен на света и много специален, разказва Катя. Лекарската грижа е денонощна, изследванията са отлично организирани и достъпни, за разлика от Европа, където се налага да чакаш с месеци, а цените са космически. Най-важното е, че българската лекарка е отлично подготвен специалист, непрестанно сверяващ знанията си със световните научни постижения, и готов да обясни всичко на достъпен език. След 2011 г., когато загубила в кратко време двамата си родители, и от стрес и натоварвания Катя за кратко време натрупала много килограми. Открили й диабет тип 2, сърдечна аритмия, бронхиална астма. За диабета й дали лекарства и никой не я посъветвал как да се храни, за да избегне усложненията на болестта. Жената се будела с умора и потиснато настроение. От честите пристъпи на задух излизала с помощта на инхалатор, но спасението било за кратко. Казва, че се е чувствала като надут до спукване балон и това усещане я депресирало. Серджо се тревожел за съпругата си, която намирал коренно променена – без дух и радост в очите. Катя решила, че няма да отлага повече избавлението, този път без да прави компромиси. Пристигнала в медицинския център с нагласата да се спаси и с огромно доверие към д-р Емилова. Още в първите дни се почувствала добре, хапчетата станали излишни. Най-удивително за жената било, че отново диша с лекота без инхалатори. Не можела да повярва, че го е постигнала, сякаш по чудо. Направила 25 дни на плодове, чай и мед и започнала захранването под контрола на д-р Емилова. До 25 дни ще го завърши в дома си. Споделя, че дължи на лекарката връщането си към щастливите дни и го описва като разчупване и изхвърляне на мъчителна обвивка, сковавала тялото и душата й. Отслабнала е над 10 кг, 7 от които мазнини. Обиколката на талията й се е намалила с цели 10 см и отново идва ред на нов гардероб. Катя не спира да се шегува, че се е отървала от „гъши“ мозък. Казва, че е мислила като тези птици, вместо да се заеме сериозно със здравето си. В центъра са установили, че има уголемен и силно омазнен черен дроб (като гъши). Да се разделиш с шаблонното отношение на официалната медицина е голямо щастие, убедена е Катя. При д-р Емилова тя видяла как жена с диабет спира инсулина и се чувства отлично. Планира да доведе в медицинския център и съпруга си, развил наскоро диабет, убедена, че и той ще се избави от „нелечимата“ болест.   Пълнозърнести спагети с два вида сос (1 порция) 100 г пълнозърнести спагети се сваряват във вода с 1 щипка сол до степен ал денте (не напълно сварени, леко твърди) и се отцеждат. Сервират се със сос по избор (тук са предложени два варианта). Сос 1 Продукти: 30 г сурово кашу, 100 мл соево мляко, 1 ч. лъж. био дижонска горчица, ½ скилидка чесън, по 1 щипка морска или хималайска сол и риган, 4-5 листенца пресен босилек. Приготовление: Поставяме в блендер всички продукти без босилека. Блендираме до получаване на хомогенна смес. Прибавяме ситно нарязания босилек и сипваме при спагетите. Сос 2 Продукти: 30 г сурови слънчогледови семки, 1 средно голяма прясна червена чушка, сок от 1/3 лимон, 3-4 маслини каламата, 4-5 био каперси, ½ скилидка чесън, 1/3 ч. лъж. мисо паста, 1 щипка риган, 4-5 листенца пресен босилек, 50-60 мл студена вода. Приготовление: Изкисваме във вода семките за 30 мин. Прецеждаме ги и слагаме в блендер с останалите продукти, като оставяме настрана каперсите, маслините и босилека. Блендираме до хомогенна смес. Прибавяме каперсите, обезкостените и нарязани на ивици маслини и ситно нарязания боселик. Смесваме и сипваме при спагетите.", "date": "2019.12.07", "title": " Катя Радева от Плевен: Центърът на д-р Емилова е храм за духа и тялото\t"}
{"url": "https://trud.bg/%d1%82%d1%83%d1%81%d0%ba-%d0%bf%d1%80%d0%b5%d0%b4%d1%83%d0%bf%d1%80%d0%b5%d0%b4%d0%b8-%d0%bc%d0%b0%d0%ba%d1%80%d0%be%d0%bd-%d0%b7%d0%b0-%d0%be%d1%82%d0%bd%d0%be%d1%88%d0%b5%d0%bd%d0%b8%d0%b5%d1%82/", "text": "Лидерът на Европейската народна партия (ЕНП) Доналд Туск, който доскоро беше председател на Европейския съвет, предупреди френския президент Еманюел Макрон за отношението към Западните Балкани и предупреди, че процесът на разширяване не трябва да е вреден за Северна Македония и Албания. „Мога да се съглася, че процесът на разширяване се нуждае от реформа, както изисква Макрон, но не в ущърб на тези страни. Противопоставянето му е стратегическа и геополитическа грешка, защото Съюзът се нуждае от стабилни Балкани“, заяви Туск в интервю за полския всекидневник „Газета Виборча“. Туск разкритикува Макрон, че блокира началото на преговорите за присъединяване за Северна Македония и Албания, като предупреди, че е ставало дума за официално начало на преговорите, т.е. даване на положителен сигнал на Западните Балкани, а не потвърждаване на разширяването. „Ако към Макрон трябва да се отнасяме като към европейски лидер, той трябва да се чувства отговорен за цяла Европа, а не само за Франция. Това винаги е било характерно за Ангела Меркел. Всички грешат, но тя винаги мисли за Европа като за цяло и е готова да подчини някои вътрешни интереси в защита на Европа като цяло“, каза Туск. В интервюто новият председател на ЕНП критикува Макрон също и за отношението му към НАТО. „Трябва да сме много внимателни в този критичен момент, когато във Вашингтон за първи път имаме президент, който открито е против ЕС като партньор. Но президентите идват и си отиват. И макар сега да имаме сезонни проблеми с Тръмп, Макрон е този, който е един от най-важните лидери в Европа, който трябва силно да пази отношенията ни със САЩ“, каза Туск. Той се спря и на положителните изявления на Макрон относно Русия и нейния президент Владимир Путин. „Не съм толкова разочарован, колкото дезориентиран. Какво иска да постигне, какви са истинските му цели? Надявам се Макрон да остане последователен в защитата на Украйна от Русия. Ако не успеем да я защитим, това ще бъде проблем за цяла Европа, защото украинският въпрос ни представя – Европа със своите принципи“, допълни още Доналд Туск. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.12.07", "title": " Туск предупреди Макрон за отношението му към Западните Балкани"}
{"url": "https://trud.bg/%d0%b8%d0%bd%d1%82%d0%b5%d0%bd%d0%b7%d0%b8%d0%b2%d0%b5%d0%bd-%d1%82%d1%80%d0%b0%d1%84%d0%b8%d0%ba-%d0%bd%d0%b0-%d0%b3%d0%ba%d0%bf%d0%bf-%d0%ba%d0%b0%d0%bf%d0%b8%d1%82%d0%b0%d0%bd-%d0%b0%d0%bd%d0%b4/", "text": "Трафикът е интензивен на ГКПП „Капитан Андреево“ на българо-турската граница и ГКПП „Дунав мост – Русе“ на българо-румънската на изход за товарни автомобили, по данни към 18.00 часа. Това съобщиха от пресслужбата на ГД „Гранична полиция“. Поради извършване на ремонтни работи на ГКПП „Кулата“ на българо-гръцката граница е възможно да има промени в организацията на движението на товарните автомобили през пункта. Трасетата ще се ремонтират поетапно, без да се спира преминаването на превозни средства. Преминаването през всички контролно-пропускателни пунктове на границите със Сърбия, Северна Македония и Гърция се осъществява нормално. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.12.07", "title": " Интензивен трафик на ГКПП „Капитан Андреево“ и ГКПП „Дунав мост – Русе“"}
{"url": "https://trud.bg/%d0%bf%d0%be%d0%bb%d0%b5%d0%b4%d0%b8%d1%86%d0%b0%d1%82%d0%b0-%d0%bf%d1%80%d0%b0%d1%82%d0%b8-%d0%b1%d0%bb%d0%b8%d0%b7%d0%be-100-%d0%b4%d1%83%d1%88%d0%b8-%d0%b2-%d0%bf%d0%b8%d1%80%d0%be%d0%b3%d0%be/", "text": "Близо 100 души с травми са приети в спешния кабинет на „Пирогов“, съобщи БТВ. 20 от тях са приети за лечение в болницата. Една трета от пострадалите са потърсили медицинска помощ още в сутрешните часове. Тогава, заради ниските температури минала нощ, ледът беше направил придвижването по улиците задача с повишена трудност. Утре рано сутринта отново се очакват мъгли, възможни са заледявания по улици и пътища. Температурите слабо ще се повишат към обяд, но не подценявайте зимните условия. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.12.07", "title": " Поледицата прати близо 100 души в „Пирогов“"}
{"url": "https://trud.bg/%d0%bf%d1%8a%d1%82%d0%bd%d0%b8%d1%87%d0%b5%d1%81%d0%ba%d0%b8-%d0%b2%d0%bb%d0%b0%d0%ba-%d0%b4%d0%b5%d1%80%d0%b0%d0%b9%d0%bb%d0%b8%d1%80%d0%b0-%d0%ba%d1%80%d0%b0%d0%b9-%d0%ba%d1%8a%d1%80%d0%b4%d0%b6/", "text": "Дерайлирал е пътнически влак преди гара Кърджали, предаде  . Дизелова мотриса е дерайлирала в междугарието с. Мост – Кърджали, в района на с. Желязна врата тази вечер към 17,30ч. В този момент във влака е имало трима пътници, съобщиха от пресцентъра на БДЖ. Никой не е пострадал. Влакът се е ударил в паднал къс скала на релсите. Заради инцидента районът на междугарието е затворен. Затова пътниците от влака Момчилград – Пловдив са свалени на гара Кърджали и са извозени с автобуси до гара Димитровград, откъдето ще бъдат прехвърлени на влак, съобщиха от БДЖ. Утре предстои мотрисата да бъде изтеглена. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.12.07", "title": " Пътнически влак дерайлира край Кърджали"}
{"url": "https://trud.bg/%d0%bf%d0%be%d0%b6%d0%b0%d1%80-%d0%b3%d0%be%d1%80%d0%b8-%d0%b2-%d0%be%d0%b1%d1%89%d0%b5%d0%b6%d0%b8%d1%82%d0%b8%d0%b5-%d0%b2-%d1%81%d1%82%d1%83%d0%b4%d0%b5%d0%bd%d1%82%d1%81%d0%ba%d0%b8-%d0%b3%d1%80/", "text": "Пожар избухна в късния следобед в събота в общежитие в Студентски град в София. Инцидентът е станал в 61 блок, съобщи  Сигналът е подаден малко преди 17.00 часа. Пожарни коли и линейки веднага са се отзовали и до вечерта огънят беше погасен. За щастие, пострадали няма. Пламъците, които са тръгнали от първия етаж на сградата, са предизвикани от късо съединение, установиха огнеборците. Студентката Ивелина, подала сигнала в пожарната, разказа: „Аз бях на шестия етаж, когато започна да гори, имаше много дим. Тръгнах да излизам навън, но стигнах на четвъртия етаж и почна да ми става лошо. Върнах се обратно, но много се притесних, защото бях в безизходица, и на терасата не можеше да се диша заради дима“. Тя добави, че на първия етаж има изгорели стаи и не зна къде ще спят обитателите им. Самата тя има къде да отиде и няма да нощува в общежитието тази вечер. „Много хора плачеха, момичетата излизаха притеснени. А в нашия блок няма пожарогасители, човек може да спи и ей така да си изгори“, каза неин колега, който уточни, че в блока няма и пожарна аларма. Инцидентът се случва точно в навечерието на утрешния студентски празник. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.12.07", "title": " Пожар гори в общежитие в Студентски град в София"}
{"url": "https://trud.bg/%d1%81%d0%b5%d0%b2%d0%b5%d1%80%d0%bd%d0%b0-%d0%ba%d0%be%d1%80%d0%b5%d1%8f-%d1%80%d0%b0%d0%b7%d0%b3%d0%be%d0%b2%d0%be%d1%80%d0%b8%d1%82%d0%b5-%d0%b7%d0%b0-%d0%b4%d0%b5%d0%bd%d1%83%d0%ba%d0%bb%d0%b5/", "text": "Северна Корея заяви в събота, че разговорите за денуклеаризация със Съединените щати са „извън масата за преговори“, като обвиниха европейските страни-членки на Съвета за сигурност на ООН, които наскоро осъдиха „провокативните“ изстрелвания на балистични ракети от Пхенян, предава АФП. Изявлението на посланика на Северна Корея в ООН Ким Сонг дойде, след като Белгия, Естония, Франция, Германия, Полша и Обединеното кралство в сряда осъдиха „продължаващите изпитания на балистични ракети от страна на Северна Корея“ и призоваха за строго прилагане на санкциите срещу Пхенян. Говорейки за „параноята“ на европейците и „враждебната политика“ на Съединените щати през последните месеци, Сонг каза, че Северна Корея „няма нужда да води продължителни разговори със САЩ сега и денуклеаризацията вече е слязла от масата за преговори. “ Сонг също нарече европейското изявление „поредната сериозна провокация“, казвайки, че Северна Корея предприема „справедливи мерки за укрепване на националните отбранителни способности“. „Тъй като тези шест държави-членки на ЕС създават много проблеми да играят ролята на домашни любимци на Съединените щати през последните месеци, не може да не се чудим какво получават в замяна на покорството им към Вашингтон“, продължава изявлението. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.12.07", "title": " Северна Корея: Разговорите за денуклеаризация със САЩ са „извън масата за преговори“"}
{"url": "https://trud.bg/%d0%bc%d0%b0%d0%ba%d0%b5%d0%b4%d0%be%d0%bd%d1%81%d0%ba%d0%b8-%d0%b0%d0%b2%d1%82%d0%be%d0%b1%d1%83%d1%81-%d1%81%d0%b5-%d0%bf%d1%80%d0%b5%d0%be%d0%b1%d1%8a%d1%80%d0%bd%d0%b0-%d0%b2-%d1%81%d1%8a%d1%80/", "text": "Македонски автобус се преобърна в Сърбия и 26 пътници бяха ранени след инцидента на магистралата Прокупле – Блаце, информира македонският телевизионен канал “Телма“. Автобусът, пътуващ за еднодневна екскурзия до Копаоник тази сутрин, около 10 часа местно време (11 часа българско време) е излязъл от пътното платно, което се реконструира от един месец. На мястото на инцидента са пристигнали незабавно екипи на спешната помощ и полицията, 18 от ранените са откарани в болницата в Блаце, а осем в Прокупле. От болницата в Прокупле съобщават, че въпреки че пътниците са леко ранени, те ще бъдат задържани за допълнителни прегледи. Болницата в Блаце неофициално съобщиха, че повечето от пътниците са от Радовиш. Не е известно от къде е тръгнал автобусът, чиято крайна дестинация е трябвало да бъде Копаоник, коя е фирмата-превозвач и какви са конкретните причини за инцидента. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.12.07", "title": " Македонски автобус се преобърна в Сърбия, 26 души са ранени (СНИМКИ)"}
{"url": "https://trud.bg/%d0%b5%d0%ba%d0%b0%d1%82%d0%b5%d1%80%d0%b8%d0%bd%d0%b0-%d0%b7%d0%b0%d1%85%d0%b0%d1%80%d0%b8%d0%b5%d0%b2%d0%b0-%d0%b8%d0%b7%d0%ba%d0%b0%d0%b7%d0%b2%d0%b0%d0%bd%d0%b5%d1%82%d0%be-%d0%bd%d0%b0-%d0%bf/", "text": "Не мисля, че изказванията на   имат общо с предприемане на реципрочната мярка по  . Това каза пред журналисти вицепремиерът и министър на външните работи Екатерина Захариева   в НДК. „Очаквано беше, въпреки че много се забави реакцията на руската страна. Още в края на октомври говорителят на външно министерство направи съвсем кратък коментар тогава, когато ние обявихме за персона нон грата техен дипломат, че най-вероятно тяхната реакция ще бъде реципрочна мярка така, както се случи скоро в Германия. Така че не мисля, че има връзка между двете събития“, добави още тя. По думите й посочването на конкретен дипломат е задължително. „Те посочват, като идеята е наистина да бъде от същия ранг. Те посочват точно кой дипломат да бъде определен за персона нон грата“, обясни външният министър. Много говорим за европейска перспектива, много говорим за сътрудничество в НАТО, но в същото време виждате, че европейската перспектива се бави. Много говорим и за влиянието на други държави, не само на Русия. Не е тайна, че не само Русия има геостратегически интерес към Балканите. Имат и страни от Близкия Изток, има и Китай, има и Турция. И в същото време като че ли Европейският съюз (ЕС), все още не всички държави от него са готови да започнат преговори с Република Северна Македония и Република Албания, заяви вицепремиерът. Захариева напомни, че решението за започване на преговори за членство в ЕС на двете страни се отлага вече три пъти.  „Тогава да не се учудваме, няма вакуум в международните отношения. Тогава, когато ЕС не е много видимо представен, макар че според мен това не е точно така, а по-скоро е много пропагандата в обратната посока, тогава разбира се големи други играчи се намесват в региона. Всеки се бори за геополитическо влияние“, добави тя. По думите на външния министър българската позиция относно европейската перспектива на Западните Балкани неслучайно винаги е била много ясна и непроменена. „Ние считаме, че от интерес на България, а и от интерес на Европейския съюз страните от Западните Балкани трябва да вървят по пътя на демократичните реформи, промени, добросъседство, просперитет и икономическо развитие, така че всичко да бъде добре. Ние сме директни съседи на две от шестте, така че ще продължим подкрепата и да се опитваме с аргументи да убедим все още скептичните държави, че това е ситуация от интерес и на Западните Балкани, и на ЕС“, допълни Екатерина Захариева. България е канена в Берлинския процес де факто от две години и сега в Полша беше обявена за член, защото в началото беше канена като наблюдател. И още на първата година, когато де факто беше приета за член, България получи и председателството на Берлинския процес, като мога да кажа, че това е първата страна от региона. Много знаково е, че председателството ще бъде съвместно с една от балканските държави – знаково е, че председателството поемат точно България и Северна Македония, заяви Захариева. По думите й председателството ще помогне за повишаване на доверието особено между екипите в министерствата. „Защото Берлинският процес е много всеобхватен. Той не обхваща само Министерството на външните работи, не обхваща само министър-председателя или Министерски съвет, а икономика, местни власти, вътрешни министри, млади хора, околна среда“, добави външния министър. Стана ясно, че приоритетите на България и Северна Македония предстои да бъдат утвърдени, като един от тях ще бъде свързаността. „Не само инфраструктурна свързаност, но свързаност дигитална, между младите хора и помирение чрез образование. Иска ми се този приоритет да звучи така. И околна среда. Това ще бъде фокусът. В същото време Берлинският процес се движи по всички направления, които са започнали. Там имаме сигурност, помирение, много икономика. Така че ще има много срещи, като самита на лидерите ще бъде в София“, добави още Екатерина Захариева. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.12.07", "title": " Екатерина Захариева: Изказването на Путин за „Турски поток“ и изгоненият български дипломат нямат общо"}
{"url": "https://trud.bg/%d1%82%d1%80%d0%b8-%d0%b7%d0%b5%d0%bc%d0%b5%d1%82%d1%80%d0%b5%d1%81%d0%b5%d0%bd%d0%b8%d1%8f-%d0%bd%d0%b0-%d0%b3%d1%80%d1%8a%d1%86%d0%ba%d0%b8%d1%8f-%d0%be%d1%81%d1%82%d1%80%d0%be%d0%b2-%d0%ba%d1%80/", "text": "Гръцкият остров Крит беше засегнат от земетресение с магнитуд 4,4 по скалата на Рихтер в събота, съобщи Атинският институт по геодинамика, цитиран от БГНЕС. Трусът бил в 17 часа, а епицентърът е регистриран на 28 километра югозападно от град Сфакия, на юг Крит, на дълбочина 10 километра. По-рано през деня още два труса с магнитуд съответно 4 и 3,5 по скалата на Рихтер разтърсиха острова. Едното земетресение е отчетено на 27 километра, а второто на 26 километра северозападно от малкия остров Гавдос. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.12.07", "title": " Три земетресения на гръцкия остров Крит"}
{"url": "https://trud.bg/%d0%b7%d0%b0%d1%85%d0%b0%d1%80%d0%b8%d0%b5%d0%b2%d0%b0-%d0%b1%d1%8a%d0%bb%d0%b3%d0%b0%d1%80%d0%b8%d1%8f-%d1%83%d1%81%d0%bf%d1%8f-%d0%b4%d0%b0-%d0%bd%d0%b0%d0%bb%d0%be%d0%b6%d0%b8-%d1%82%d0%b5%d0%bc/", "text": "България успя да наложи темата за Западните Балкани като приоритет на целия Европейски съюз (ЕС). Това каза вицепремиерът и министър на външните работи Екатерина Захариева по време на конференцията „Западни Балкани“ в НДК. Тя отбеляза, че почти не минава седмица, в която някъде из Европа да не се организира форум или конференция, свързани с темата за интеграция на Западните Балкани и европейската им перспектива. „Това се случи в последните 2 години. Няма да бъда скромна. За това не малка заслуга има България. 15 години минаха от Солун 2003 г. Едва по време на Българското председателство през 2018 г. беше организиран вторият форум на върха по отношение на европейската перспектива на Западните Балкани. За 15 години се случиха много неща. България, Румъния, Хърватска станаха членове на ЕС. Част от страните от Западните Балкани станаха съюзници в НАТО. През тези 15 години все още 6 от държавите в нашия регион като че ли се препъват по пътя на ясното бъдеще“, добави вицепремиерът. По думите й вината за незапочване на преговори за членство на Албания и Северна Македония в ЕС не пада само върху Съюза.  „Не считам, че вината за това е само на Европейския съюз. Голяма отговорност и много голяма роля трябва да играят и страните от Западните Балкани. Когато искаш да бъдеш част от най-демократичния и успешен проект, трябва да изпълняваш критериите за това. Разбирам, че част от тези реформи са трудни, болезнени и скъпи, минали сме през този процес не чак толкова отдавна. Тогава, когато през тези години част от реформите в тези държави са били само на думи, по-скоро действия са предприемани в обратна посока – влошаване на добросъседски отношения, неприсъединяване към общата политика за сигурност и отбрана на ЕС“, допълни Захариева. Вицепремиерът припомни, че вече съществува всеобхватна стратегия на Европейската комисия, която дава ясна перспектива за всички 6 държави от региона на Западните Балкани. „Имаме придвижване напред на болезнени отворени двустранни въпроси. Почти 30 години тези въпроси стояха отворени. България направи страшно много и си спомням, когато преди започването на нашето председателство, представяхме идеите си и като основен външнополитически приоритет и приоритетът, с който нашето председателство ще остане в историята. Страшно много министри, комисари и експерти някак си се опитваха да охладят нашия ентусиазъм и ни даваха съвети, че това е трудна тема, че настроенията за разширяване в ЕС не са ентусиазирани. И че ако България иска успешно председателство, по-добре да избере по-удобна тема по отношение на външнополитическите приоритети“, допълни още тя. „Има много позитивно и голямо развитие в част от отворените теми. Имаме Договора за добросъседство, решение на спора с името на Република Северна Македония, отворени повече преговорни глави за Сърбия и Черна гора. Но имаме блокиране на диалога между Белград и Прищина, невъзможност за формиране на правителство в Босна и Херцеговина. За съжаление срещаме поне от българска гледна точка недостатъчно добро темпо за изпълнение на Договора за приятелство и добросъседство, особено в частта на работата на историческата комисия. Забавяне на реформи, свързани с върховенството на правото, правата на хората в част от тези държави. За нас нещата никога не са само черни или бели“, каза още Екатерина Захариева. Вицепремиерът напомни, че темата за Западните Балкани ще залегне като основна и по време на започващото от 1 януари 2020 Хърватско председателство на Съвета на Европа. „Това е основен приоритет и на Хърватското председателство. България успя да наложи темата за Западните Балкани като тема на целия ЕС“, посочи тя. Екатерина Захариева обърна внимание и на предстоящото ни председателство на Берлинския процес, което ще бъде съпредседателствано от Северна Македония. „Идея на България беше да имаме съпредседателство с една от страните от Западните Балкани. Много позитивен напредък има през тези 2 години. Много се надявам през следващите 6 месеца все пак да дадем шанс Европейският съвет да даде шанс на тези две държави. Разбира се, че и ние имаме условия. Имаме ясни условия към Северна Македония и Албания, но започването на преговори за членство не е краят за преговори за членство“, добави още вицепремиерът.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.12.07", "title": " Захариева: България успя да наложи темата за Западните Балкани като приоритет на целия ЕС"}
{"url": "https://trud.bg/%d1%81%d1%8a%d0%b4%d1%8a%d1%82-%d0%bf%d1%83%d1%81%d0%bd%d0%b0-%d0%be%d1%82-%d0%b0%d1%80%d0%b5%d1%81%d1%82%d0%b0-%d1%81%d0%b8%d0%bd%d0%b0-%d0%bd%d0%b0-%d0%bc%d0%b8%d0%bd%d1%8e-%d1%81%d1%82%d0%b0%d0%b9/", "text": "Синът на алкохолния бос Миню Стайков излиза на свобода. Това реши този следобед състав на Софийския районен съд, предаде  . На Стайков бяха   за това, че противозаконно е попречил на органите на властта да изпълнят задълженията си и защото е подал сигнал с невярно съдържание на националния телефон 112. В четвъртък  , след като отказал да съдейства на полицията. Той се возил в брониран автомобил с въоръжени мъже и отказал да даде документите си за проверка. А пред органите на реда обяснил, че е тръгнал на автостоп към Айтос и така се озовал в джипа. След това пък позвънил на тел. 112 и съобщил, че е отвлечен. Според съда Стайков младши се е усъмнил в легитимността на проверяващите го полицаи, тъй като веднъж бил отвличан, но след като се уверил, че проверката е истинска е предал документите си за проверка, след това доброволно е бил отведен в полицейско управление без да оказва съпротива. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.12.07", "title": " Съдът пусна от ареста сина на Миню Стайков"}
{"url": "https://trud.bg/7-%d0%b4%d1%83%d1%88%d0%b8-%d1%81%d0%b0-%d0%b7%d0%b0%d0%b3%d0%b8%d0%bd%d0%b0%d0%bb%d0%b8-%d0%bf%d1%80%d0%b8-%d0%b3%d0%b0%d0%b7%d0%be%d0%b2%d0%b0%d1%82%d0%b0-%d0%b5%d0%ba%d1%81%d0%bf%d0%bb%d0%be%d0%b7/", "text": "Най-малко седем души загинаха, а десетки бяха ранени при   12-етажна сграда в Източна Словакия, съобщи полицията в събота. Шефът на местната полиция Ян Голиас заяви, че един човек все още е в неизвестност след пожара в град Прешов, на 400 километра от столицата Братислава, предаде БГНЕС. Около 100 пожарникари се бориха с последиците от взрива, който засегна горните четири или пет етажа на сградата и доведе до предупреждения от пожарната служба, че структурата може да се срути, съобщават местните медии. Първоначалната експлозия е съобщена по обяд в петък, като последните пожари бяха изгасени до събота сутринта. „Преценихме броя на ранените на 40“, заяви говорителят на спасителните служби Алена Кърцова пред АФП. Говорителка на болницата заяви пред местните медии, че девет души са били лекувани в нейното заведение веднага след експлозията, като никой от тях не е в критично състояние. По-рано полицията заяви във Фейсбук, че 11 души са били убити при взрива, но по-късно съобщението беше изтрито. Голиас даде смъртните случаи като седем след „актуализирана информация“, без да уточнява повече. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.12.07", "title": " 7 души са загинали при газовата експлозия в Словакия"}
{"url": "https://trud.bg/%d0%bd%d0%b0-7-%d0%b4%d0%b5%d0%ba%d0%b5%d0%bc%d0%b2%d1%80%d0%b8-2019-%d0%b4%d0%b0-%d0%bf%d0%be%d1%87%d0%b5%d1%80%d0%bf%d1%8f%d1%82/", "text": ", режисьор, 70 г.   , актьор, 33 г.   , футболист и треньор, 57 г.   , бивш главен редактор на в. „Труд“, 77 г.", "date": "2019.12.07", "title": " На 7 декември 2019 да почерпят"}
{"url": "https://trud.bg/%d0%be%d0%bf%d0%b0%d1%81%d0%b5%d0%bd-%d0%b0%d1%81%d1%82%d0%b5%d1%80%d0%be%d0%b8%d0%b4-%d0%bc%d0%be%d0%b6%d0%b5-%d0%b4%d0%b0-%d0%bf%d1%80%d0%b5%d0%bc%d0%b8%d0%bd%d0%b5-%d0%ba%d1%80%d0%b0%d0%b9-%d0%b7/", "text": "Големият астероид 1998 HL1, който прелетя през месец октомври на 6,21 милиона километра от Земята, може да ни навести отново след година и пет месеца, съобщава ТАСС. Прогнозата е на Николай Кисельов от Кримската астрофизическа обсерватория. По думите му възможното следващо приближаване на 1998 HL1 ще бъде след 17 месеца. Руските учени в продължение на няколко нощи са изучавали отразителната способност на астероида. Били получени данни за блясъка на небесното тяло, по който бил определен и неговият размер – 326 метра. По рано диаметърът на астероида се оценяваше на 990 метра. На 25 октомври тази година това небесно тяло премина на 6,21 милиона километра от Земята. Това разстояние е с около 10 пъти по-голямо от това, разделящо Земята и Луната. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.12.07", "title": " Опасен астероид може да премине край Земята"}
{"url": "https://trud.bg/%d0%bc%d0%b0%d1%87%d0%be%d0%b2%d0%b5%d1%82%d0%b5-%d0%b8-%d1%81%d0%bf%d0%be%d1%80%d1%82%d1%8a%d1%82-%d0%bf%d0%be-%d1%82%d0%b5%d0%bb%d0%b5%d0%b2%d0%b8%d0%b7%d0%b8%d1%8f%d1%82%d0%b0-%d0%b4%d0%bd%d0%b5-15/", "text": "", "date": "2019.12.07", "title": " Мачовете и спортът по телевизията днес, събота, 7 декември 2019"}
{"url": "https://trud.bg/%d1%81%d0%b0%d0%bd%d0%ba%d1%86%d0%b8%d0%b8%d1%82%d0%b5-%d1%81%d1%80%d0%b5%d1%89%d1%83-%d1%81%d0%b5%d0%b2%d0%b5%d1%80%d0%b5%d0%bd-%d0%bf%d0%be%d1%82%d0%be%d0%ba-2-%d1%81%d0%b0-%d0%b2/", "text": "Сенатът на САЩ включи санкциите срещу „Северен поток 2“ в своя законопроект за бюджета за отбрана за 2020 г., съобщи агенция „Блумбърг“. Според агенцията ограничителните мерки ще засегнат плавателните съдове, които полагат тръбопровода, и ръководителите на свързани с него компании. Може да им бъдат отказани визи и блокирани транзакции с имуществото им в Съединените щати. Сенаторите възнамеряват да настояват законопроектът да бъде приет в този му вид, тъй като те са разочаровани от неспособността на президента Доналд Тръмп да възпрепятства изпълнението на проекта, пише „Блумбърг“. По-рано плановете за включване на санкции срещу „Северен поток 2“ в законопроекта за бюджета за отбрана бяха обявени от ръководителя на комисията по външни отношения на Сената Джим Риш. Според него представители на горната камара на Конгреса са принудени да предприемат подобна стъпка, тъй като „прозорецът на възможностите се затваря“ и по-голямата част от тръбопровода вече е изграден. Според мнението на политика заплахата от ограничителни мерки ще принуди строителните компании да откажат да участват в проекта. И ако се прилагат санкциите, тогава, смята Риш, Русия ще трябва да търси нови изпълнители. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.12.07", "title": " Санкциите срещу „Северен поток 2“ са включени в проектобюджета за отбрана на САЩ"}
{"url": "https://trud.bg/%d0%b4%d0%bd%d0%b5%d0%b2%d0%b5%d0%bd-%d1%85%d0%be%d1%80%d0%be%d1%81%d0%ba%d0%be%d0%bf-%d0%bd%d0%b0-%d0%b0%d0%bb%d0%b5%d0%bd%d0%b0-%d0%b7%d0%b0-%d1%81%d1%8a%d0%b1%d0%be%d1%82%d0%b0-07-12-2019/", "text": "ОВЕН Всичко започнато в почивния ден ви носи проблеми, ако не е обмислено и е плод на ваше импулсивно решение. Прибързаността е във ваша вреда, въпреки желанието ви да се справите по-бързо със забавянето, наложено от трудностите. Рутината ще ви помогне да се справите със задачите си. Не я подценявайте. Вашите близки са гневни заради нежеланието ви да бъдете откровени с тях и да изясните причината за поведението си. Няма причина да се лишавате от обичта на интимната си половинка и от сексуални наслади. ТЕЛЕЦ Днес, в почивния ден, сте подложени на изкушения за промени и пътувания. Поднасят ви примамливи предложения за начинания. Не отлагайте дълго отговора си. Ще вложите голяма част от силите си в разработване на нов творчески проект. Дори и да се сблъскате с трудности, те са лесно преодолими. Вместо да страдате, че не успявате да се справите в личен план, признайте си от какво се вълнувате и от какво се чувствате неуверени в интимния си живот. От вас зависи да създадете хармония в сексуалните си отношения. БЛИЗНАЦИ Можете с лекота да наберете средства за благотворителна кауза в този почивен ден. Не избързвайте на работното си място. Не са изключени грешки заради прекалената ви самоувереност. Проведете планираните разговори. Всички начинания ще бъдат успешни, ако повярвате в силите си и не се разпилявате. Отношенията с брачната ви и интимна половинка въпреки кризата постепенно се стабилизират, ако не допуснете нова грешка в поведението си, защото са още крехки и може бързо да съсипете за миг брака и любовта си. РАК Анализирайте думите на новите си делови познати, за да не изживеете поредното разочарование в почивния си ден. Промени ще усложнят отношенията ви на работното място, защото не сте готови за тях. Не препоръчвам да пътувате. Очаквайте информация за бъдещи материални успехи. Самотните жени да бъдат внимателни при избора на партньори. Не е изключено да срещнете подходящия, но преценката ви изисква повече време отколкото ви дарява една среща. Не бързайте да се поддавате на чувствата си, за да не изживеете разочарования. ЛЪВ Сутринта в почивния ден се заемете сериозно със задачите, които ви помагат да приведете в изпълнение професионалните си планове. Срещите и преговорите ви са успешни, а също и деловите пътуванията. Материалните ви успехи са сигурни, благодарение на новите ви делови партньори и на хората, които ви подкрепят. Не допускайте лични проблеми да отклонят вниманието ви от основните ви приоритети за деня. В интимните ви отношения е напрегнато. Чувствате се подтиснати заради усещането, че сякаш сте отхвърлени. ДЕВА Бъдете особено внимателни при работа с документи и не слагайте подписа си днес, защото деня е почивен и не го позволява. Пазете от измами и самозаблуда в професионално отношение. Не проявявайте излишна доверчивост, ако ви убеждават да се включите в благотворителна кампания. Следобед се налага да се занимавате с лични и семейни проблеми, породени от раздразнението на брачната ви половинка, защото все нямате време или не са важни за вас. Вечерта не се надявайте на примирие и сексуални удоволствия. ВЕЗНИ Очаква ви спокоен и хармоничен почивен ден, стига да не сте станали след не особено красиви сънища. Пътуване, което ще се наложи да осъществите следобед ще бъде напрегнато и свързано с неприятни разговори, които сте длъжни да проведете. Трудностите са породени от странични фактори, затова не си заслужава да се ядосвате. За съжаление прекалената ви заетост е повод за сериозни конфликти, водещи до разочарования в личните отношения, но при вас са чести такива моменти. Бъдете компромисни, защото и без това сте причина за липсата на сексуален живот. СКОРПИОН Резултатите ви на работното място са отлични. В този почивен ден ви очакват положителни промени в материално отношение. Всички делови срещи са успешни. Засилва се интуицията ви. Осъществете замислите си. Успехът е с вас, ако сте свързани с творческа професия. Възползвайте се от възможността да срещнете подкрепа на идеите си. Не се надявайте на романтична среща, която сте уговорили заслепени от внезапно връхлетели ви чувства, която няма да ви направи щастливи нито да ви лиши от самотата Ще се почувствате наранени от отказа, но пък ще си спестите разочарованията. СТРЕЛЕЦ Сутринта в почивния си ден се срещнете с влиятелен познат. Очаквайте недоразумения и разногласия, но ако не се поддадете на емоцията и премълчите ще отминат без последствия. Не си разваляйте настроението. При обсъждане на професионални проблеми не спорете и не се заяждайте. Деловите срещи са затруднени. Избягвайте запознанствата, дори и ако не сте семейни и търсите своята половинка, защото днес няма да се срещнете с подходящите хора и бързо ще се разочаровате. Не бързайте с интимните мигове, след които може да съжалите че сте ги допуснали и да си останете с горчилката от изживяното. КОЗИРОГ Осъществете въпреки че деня е почивен планираните делови срещи и не отказвайте запознанствата. На работното място сте активни и уверени. Радвате се на мечтаните успехи в начинанията, чието начало поставяте днес. От делови, отношенията ви може да се превърнат в интимни. Няма да ви липсват приятни новини и интересни изживявания. Вечерта, ако сте били на работа през деня и сте все още подтиснати, не пренасяйте лошото си настроение у дома, за да не се изпокарате с близките си. По-добре си почивайте и се откажете от сексуалните удоволствия. ВОДОЛЕЙ Не се ядосвайте, а приемете предизвикателството, ако почивният ви ден е труден. Проблемите на работното място са временни и ще ги разрешите бързо. Очаквайте материални успехи. Обърнете внимание на хората от новото си делово обкръжение и открийте в тях полезни за вас положителни качества. Не пренасяйте напрежението от работното място у дома в дома си, където ви очакват с добро настроение и приготвена от половинката ви вкусна вечеря. Не се лишавайте от обичта на любимите си хора и от зареждащ ви със сили секс. РИБИ На работното място сте спокойни, но прекалената самоувереност ви вреди в почивния ден, защото искате да чуват само вашето мнение и да се съобразяват с него. Задълбочете се в задълженията си, за да не допускате грешки. Начинанията ви трябва да са обвързани с полезни делови запознанства. Любовните срещи ще дарят щастие както на семейните, така и на несемейните, които търсят своята половинка. Семейните да внимават, защото си гарантират разочарования в личния живот, ако се изкушат да се впуснат в изневери и сексуални удоволствия.", "date": "2019.12.07", "title": " Дневен хороскоп на Алена за събота, 07.12.2019"}
