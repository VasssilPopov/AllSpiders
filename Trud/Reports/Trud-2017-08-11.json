{"url": "https://trud.bg/%d0%bd%d0%b5%d0%bf%d1%80%d0%b0%d0%b2%d0%be%d1%81%d0%bf%d0%be%d1%81%d0%be%d0%b1%d0%b5%d0%bd-%d1%81%d1%82%d0%be%d0%bb%d0%b8%d1%87%d0%b5%d0%bd-%d1%80%d0%be%d0%ba%d0%b5%d1%80-%d1%81%d0%b5-%d0%bf%d1%80/", "text": "Неправоспособен 39-годишен рокер от София е настанен под лекарско наблюдение в Университетска болница „Свети Георги” в Пловдив, след като се претрепа с мотора си „Сузуки” в Родопите между село Брестовица и вилна зона “Бряновщица”. Половин час след полунощ в четвъртък на спешен телефон 112 било съобщено, че мотоциклет “Сузуки” е паднал вдясно извън пътното платно, а пристигналите на мястото на инцидента полицаи от РУ на МВР-Стамболийски установили, че пострадалият столичанин няма нужната правоспособност. Взета му е кръвна проба за алкохол, а случаят е отработен по административен ред от служители на реда. В четвъртък по пътищата в Пловдивска област са станали 22 произшествия с материални щети. Регистрирани са 4 катастрофи с шестима пострадали. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.11", "title": " Неправоспособен столичен рокер се претрепа в Родопите"}
{"url": "https://trud.bg/%d0%bd%d0%b5%d0%b3%d1%80%d0%b8-%d0%ba%d1%80%d0%b8%d0%bb%d0%b8-%d0%b4%d1%80%d0%be%d0%b3%d0%b0-%d0%b2-%d0%b7%d0%b0%d0%b4%d0%bd%d0%b8%d1%82%d0%b5-%d1%81%d0%b8-%d1%87%d0%b0%d1%81%d1%82%d0%b8/", "text": "Бургаски полицаи заловиха негри, скрили дрога в задните си части. Те работели като викачи в заведения, но истинската им заетост била да пласират наркотици, коментираха от ОД на МВР. Задържаните са трима души от Мали и Нигерия. Междувременно при специализирана полицейска операция за противодействие на незаконната миграция, установяване и задържане на незаконно пребиваващи на територията на страната чужденци, са били проверени 12 души, от които са задържани 8. Съставени са 5 акта, от които: 3 за нарушения на Закона за българските лични документи и 2 по Наредбата  на Община Несебър. 4 от установените лица са конвоирани до  Сектор „Миграция“-Бургас: 2 от Нигерия, 1 от Сомалия и 1 от Танзания. Един гражданин на Нигерия, който е обявен за общодържавно издирване е конвоиран до дирекция „Миграция“ СДВР за експулсиране.", "date": "2017.08.11", "title": " Негри крили дрога в задните си части"}
{"url": "https://trud.bg/%d0%b2%d0%bd%d0%b5%d1%81%d0%be%d1%85%d0%b0-%d0%be%d0%b1%d0%b2%d0%b8%d0%bd%d0%b8%d1%82%d0%b5%d0%bb%d0%b5%d0%bd-%d0%b0%d0%ba%d1%82-%d0%b2-%d1%81%d1%8a%d0%b4%d0%b0-%d1%81%d1%80%d0%b5%d1%89%d1%83-%d1%86/", "text": "Окръжна прокуратура-Пловдив внесе в петък в съда обвинителен акт спрямо 38-годишната циганка Донка Петкова за това, че на 1 февруари 2017 г. в село Дълбок извор умишлено и при условията на опасен рецидив е удушила 85-годишната баба Иванка Кукова. Деянието е извършено по особено мъчителен начин за пострадалата и с особена жестокост, а за извършеното от ромката престъпление по чл.116 ал.1 т.6 и т.12 във връзка с чл. 115 във връзка с чл.29 ал.1 буква А и буква Б от Наказателния кодекс най-тежкото наказание, което предвижда законът, е доживотен затвор без замяна. Спрямо обвиняемата Донка Петкова е взета мярка за неотклонение „задържане под стража“ и понастоящем тя се намира в затвора в Сливен, където ще остане до старта на процеса срещу нея в Окръжен съд – Пловдив. До момента 38-годишната циганка е осъждана общо пет пъти, включително за грабеж, като за последно излязла от затвора през юни 2014 годинаи оттогава заживяла в пловдивското село Дълбок извор. Именно там през януари 2017 г. обвиняемата се запознала с бъдещата й жертва – 84 -годишната Иванка Кукова, която живеела в същото село. Обвиняемата Донка Петкова й предложила да полага грижи за нея – да й пали печката, да помага в домакинството, срещу което да получава малко заплащане. Баба Иванка се съгласила и обвиняемата започнала да ходи всеки ден в къщата на пострадалата, вършела дребни домакински задължения, като за услугите получавала по 2-3 лева. На 1 февруари 2017 г. към 9 часа сутринта обвиняемата Донка Петкова отишла в дома на баба Иванка. Възрастната жена била будна, облечена и седяла на едно от леглата в дневната стая. Обвиняемата почистила пепелта от печката, заредила с дърва и я запалила. След това седнала на леглото до Иванка Кукова, като поискала от нея 5 лева, за да си купи кафе и филтри за цигари. Пострадалата обяснила на обвиняемата Донка Петкова, че няма пари, защото още не била взела пенсията си. Обвиняемата Донка Петкова се ядосала и се нахвърлила върху бабата, като я хванала за гърлото. Бабата се опитала за кратко да я отблъсне и казала, че ще й даде пари, когато вземе пенсията. Обвиняемата я ритнала и притиснала към ръба на плота на мивката, при което й причинила охлузвания по шията и главата. След като я пуснала, Иванка Кукова паднала на пода в стаята. Обвиняемата скочила върху нея, притиснала я с колене в областта на гръдния кош и започвата да я стиска с ръце за шията, докато 84-годишната дребна женица престанала да дава признаци на живот. През цялото време, преди да настъпи смъртта й, пострадалата била в съзнание. Тя викала и правела опити да се отбранява, но безуспешно, тъй като циганката била много едра и яка. След като разбрала, че Иванка Кукова е мъртва, обвиняемата свалила от ушите й златните обеци и ги прибрала в джоба на жилетката си. След това взела от етажа на къщата, който бил обитаван от баба Иванка два килима – единия тип „мокет“, а другия персийски, както и пътека, поставена в бял чувал, и прозрачна чанта с намиращите се в нея розов чаршаф, одеяло, хавлия и калъфка за възглавница и си тръгнала абсолютно спокойно и хладнокръвно. За отнемането на тези вещи Донка Петкова е предадена на съд по обвинение за кражба при условията на опасен рецидив – престъпление по чл. 196 ал.1 т.1 във връзка с чл. 194 ал.1 във връзка с чл.29 ал.1 буква А и буква Б от Наказателния кодекс. По делото е установено, че отнетите вещи обвиняемата Петкова оставила в домовете на свои познати от селото, след което се прибрала в дома си и започнала да върши обичайните си задължения. Там скрила златните обеци в сак. Малко по-късно същия ден роднини на баба Иванка Кукова открили трупа й и се обадили на тел. 112. Същия ден обвиняемата Донка Петкова била задържана. По делото е била назначена тройна съдебно-медицинска експертиза, според чието заключение, смъртта на Иванка Кукова е настъпила в резултат на механична асфиксия при притискане на шията с ръце (удушване).", "date": "2017.08.11", "title": " Внесоха обвинителен акт в съда срещу циганка, удушила 84-годишна баба заради 5 лв.\t\t\t"}
{"url": "https://trud.bg/%d0%bf%d0%be%d0%b3%d0%bd%d0%b0%d1%85%d0%b0-%d1%82%d0%b0%d0%ba%d1%81%d0%b8%d1%82%d0%b0%d1%82%d0%b0-%d0%bf%d0%be-%d0%bc%d0%be%d1%80%d0%b5%d1%82%d0%be/", "text": "Полицаи, съвместно с Областен отдел “Автомобилна администрация” погнаха такситата в Бургас. В хода на проверката са проверени 11 леки таксиметрови автомобили, като при два от тях, при разглобяване на арматурното табло се установиха монтирани устройства и приспособления – тип «помпичка», които дават възможност за записване и отчитане на неверни данни т.е. манипулиране на електронните таксиметровите апарати с фискална памет. „Помпата“ всъщност надува сметката и ощетява туристите. При проверката на други 4 леки таксиметрови автомобила се установило, че водачите им извършват превози на пътници с електронни таксиметрови апарати с фискална памет, които са с нарушена контролна пломба. Нарушителите са глобени, на двама са отнети книжките. Вчера, за пореден ден, в Бургас такси не можеше да се наеме от жителите на града. Телефоните на компаниите даваха заето, а по стоянките нямаше возила. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.11", "title": " Погнаха такситата по морето\t\t\t"}
{"url": "https://trud.bg/%d0%be%d1%81%d1%8a%d0%b4%d0%b8%d1%85%d0%b0-%d0%bc%d1%8a%d0%b6-%d0%b7%d0%b0-%d0%b3%d1%80%d0%b5%d1%88%d0%ba%d0%b0-%d0%b2-%d1%82%d1%8a%d0%bc%d0%bd%d0%be%d1%82%d0%be/", "text": "Мъж от шуменското село Хърсово беше осъден условно на 3 месеца затвор с 3-годишен изпитателен срок, защото счупил главата на свой приятел. Причината – не го разпознал в тъмното, мислел го за крадец. За късмет Ангел Ангелов/57г./ излязъл твърда глава и се отървал само с проникващо нараняване и кръвоизлив на меките тъкани, а разстройството на здравето му било временно. Парадоксалната случка е от 7 декември м.г., когато двамата заедно се запивали в дома на наказания Исмаил Исмаил. Нещо повече – Исмаил бил и втори съпруг на майката на Ангел. По техни данни двамата не пили много. Но като си тръгнал към 01 часа след полунощ, вместо да се прибере в дома си, Ангел заспал близо до навеса на домакините. Кучетата се разлаяли и след час Исмаил притеснен се разбудил и тръгнал да обикаля с брадва да не е влязъл някой апаш. В тъмното видял „злосторника“ и замахнал веднъж. Още щом чул охканията и виковете, разпознал сина на жена си и се втурнал да търси помощ. Наказан е за причинена средна телесна повреда, след като признал вина и сключил споразумение с прокуратурата. Районният съд в град Нови пазар е одобрил наказанието и то е окончателно. Исмаил дължи и 211 лв. деловодни разноски. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.11", "title": " Осъдиха мъж за грешка в тъмното"}
{"url": "https://trud.bg/%d0%b1%d0%b5%d0%b7%d0%b2%d0%be%d0%b4%d0%b8%d0%b5-%d0%bc%d1%8a%d1%87%d0%b8-5-%d1%81%d0%b5%d0%bb%d0%b0-%d0%b8-3-%d0%b3%d1%80%d0%b0%d0%b4%d0%b0-%d0%b2-%d0%bf%d0%bb%d0%be%d0%b2%d0%b4%d0%b8%d0%b2%d1%81/", "text": "Жителите на пет села в Пловдивска област са без вода в адските жеги заради аварии по водопроводната мрежа в региона, съобщиха от ВиК-дружеството в града под тепетата. С нарушено водоподаване в петък бяха жителите на селата Орешец, Песнопой, Беловица, Мало Крушево и квартал „Анево” на Сопот, където от ВиК-Пловдив увериха, че техните екипи работят усилено за отстраняване на авариите и се надяват до края на деня да се възстанови нормалното водоподаване в петте населени места. С нарушено водоподаване в петък бяха и стотици домакинства на определени улици в 3 града от областта – в района на ул. „Пере Тошев” в Пловдив, ул. „Лиляна Димитрова” в Хисаря и ул. „Градинарска“ в Карлово. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.11", "title": " Безводие мъчи 5 села и 3 града в Пловдивско в адските жеги"}
{"url": "https://trud.bg/%d0%b8%d1%81%d0%bb%d1%8f%d0%bc%d1%81%d0%ba%d0%b0-%d0%b4%d1%8a%d1%80%d0%b6%d0%b0%d0%b2%d0%b0-%d1%84%d0%b8%d0%bd%d0%b0%d0%bd%d1%81%d0%b8%d1%80%d0%b0-%d0%b4%d0%b5%d0%b9%d0%bd%d0%be%d1%81%d1%82%d1%82/", "text": "Терористичната групировка „Ислямска държава“ финансира дейността си в САЩ чрез фиктивни сделки в системата за електронна търговия eBay. Това съобщи „Уолстрийт джърнъл“, позовавайки се на разсекретени наскоро документи на ФБР.  Получателят на паричните средства бил някой си Мохамед Елшинави, арестуван през 2016 година в щата Мериленд по подозрения за връзки с ИД. Той предлагал в eBay оферти за продажби на принтери, а съучастниците му се представяли като „купувачи“ и прехвърляли пари на „продавача“. Според ФБР планирало се е тези средства да се използват за „финансиране на терористични актове“ или за „оперативни цели“ на американска територия, както е свидетелствал самият Елшинави, информира БГНЕС. Вестникът посочва, че подобни схеми се използвали и в други държави. Всъщност Елшинави бил част от световна мрежа, простираща се от Великобритания до Бангладеш. Тя е използвала подобни схеми за финансиране на ИД и е била управлявана от вече покойния Сифул Суджен, който бил ключова фигура в ИД, отбелязва „Уолстрийт джърнъл“ АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.11", "title": " „Ислямска държава“ финансира дейността си в САЩ чрез фиктивни сделки в eBay"}
{"url": "https://trud.bg/%d1%80%d0%be%d0%b4%d0%be%d0%b2%d0%b0-%d1%81%d1%80%d0%b5%d1%89%d0%b0-%d0%bd%d0%b0-%d0%bf%d0%be%d1%82%d0%be%d0%bc%d1%86%d0%b8-%d0%bd%d0%b0-%d0%b1%d1%80%d0%b0%d1%82%d1%8f-%d1%80%d0%b0%d0%b5%d0%b2%d0%b8/", "text": "Потомци от Раевския род от еленското село Руховци 2 г след първата среща отново се събраха в родното село на своите предци, известни като първите в българската индустриализация. Преди 110 години четиримата братя Раеви – Александър, Стефан, Илия и Никола напускат Руховци, установяват се в Горна Оряховица и започват производство, което след време ще завоюва високи технически позиции на европейско ниво. Потомците от фамилията посветиха срещата си на 140-та годишнина от героичните събития в Еленския край през Освободителната Руско-турска война, Те посетиха мемориалния комплекс „Казашки кръст“, издигнат от Единния казашки съюз в памет на загиналия в сражение край село Долни Марян трети ескадрон на 13-ти Орденски полк, а също и паметника край Елена на руските войни, паднали в освободителните боеве край града. В събитията от 1877 година активно участие имат и руховчани. Бащата на четиримата братя – Иван Раев участва като драгун/конен стражар/ в местен отряд от доброволци за охрана и поддържане на реда. Този факт оставя в спомените си неговата внучка Йорданка Иванова. Друга негова внучка – Богданка Раева пише, че когато се ражда първият от братята, през 1881г., баща му дава името Александър, в знак на уважение към руския цар. Потомците положиха цветя на гроба на своя прадядо Иван Раев, погребан за своите заслуги в църковния двор, където в негова памет на миналогодишната среща посадиха дръвче. Той бил първият кмет на Руховци след Освобождението. Малката къща, в която се раждат братята и още три сестри е запазена и до днес. За времето между двете срещи родът Раеви се е увеличил с пет наследника. Сред тях е и „парижкото“ бебе на Делян, внук на Илия Раев, което носи името на своя прадядо, от чието рождение потомците отбелязаха 130 години. Техническото предприятие на братя Раеви е първата българска фабрика за пръскачки по закупен патент от Швейцария. След време фирмата се преименува в търговско индустриално дружество „Металургия“ Горна Оряховица за производство и поправка на печки за отопление и готварски печки. „Уникална колекция от това производство днес може да се види в музейната експозиция във Варна на търговската площ на фирма „Прити“ Лясковец. Над 15 модела са подредени заедно с много медали, грамоти, реклами и свидетелства за майсторство, които показват, че в началото на миналия век България е имала индустриално производство, тачено в Париж и Лондон – разказва Мария Грозева от рода Раеви, която написа и книга за него. Снимки са запечатали как преди столетие у нас са се зачитали трудът и постигнатото, проявявало се е уважение към можещия и развиващ се собственик и работодател, как майстори и фабриканти заедно са представяли производството си. А надписът „Българино, купувай българското производство“ недвусмислено показва, че тази реклама не е от днес.“ Родът Раеви от Руховци има достойни наследници. Само инженерите са 20, някои управляват фирми с водещи позиции у нас и зад граница. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.11", "title": " Родова среща на потомци на братя Раеви-първите индустриалци в България"}
{"url": "https://trud.bg/%d1%80%d0%b0%d0%b7%d0%b1%d0%b8%d1%85%d0%b0-%d0%b1%d0%b0%d1%80%d0%b4%d0%b0%d0%ba-%d0%b2-%d0%bc%d0%b0%d1%81%d0%b0%d0%b6%d0%bd%d0%be-%d1%81%d1%82%d1%83%d0%b4%d0%b8%d0%be/", "text": "Проститутки под прикритие са задържани по време на полицейска акция в масажно студио, което предлагало сексуални услуги срещу заплащане. В акцията на 9 август са арестувани 5 жрици на платената любов. В бардака в жк“Бриз“ са задържани 4 жени от Варна на възраст от 19 до 36 години и една 28-годишна украинка точно в момент, когато са предоставяли секс услугите си на клиенти. Същите са известни на органите на МВР и вече са засичани и проверявани във връзка с придобиване на доходи по неморален начин, съобщават от полицията във Варна. Разследва се сексуална експлоатация, набиране и склоняване към проституция и предоставяне на помещение за развратни действия. Иззети са множество мобилни телефони, сим карти, дневник с отчет на заработеното и други материали, доказващи извършваното престъпление. По случая е образувано досъдебно производство. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.11", "title": " Разбиха бардак в масажно студио"}
{"url": "https://trud.bg/%d0%b1%d0%b8%d0%b7%d0%bd%d0%b5%d1%81%d1%8a%d1%82-%d0%b7%d0%b0%d1%81%d1%82%d0%b0%d0%bd%d0%b0-%d0%b2-%d0%b7%d0%b0%d1%89%d0%b8%d1%82%d0%b0-%d0%bd%d0%b0-%d0%b4%d1%83%d0%bd%d0%b0%d1%80%d0%b8%d1%82/", "text": "Работодателите се обявиха против започналото производство за отнемане на разрешението на „Дунарит“ за производство и утилизация на оръжие, боеприпаси, взривни вещества и пиротехнически изделия. В открито писмо до медиите те заявиха, че няма достатъчно правни основания за това. „На 4 август управителя Кръстьо Кръстев е получил писмо от МВР, че във връзка повдигнатото му обвинение от Специализираната прокуратура започва производство по издаване на решение за отнемане на разрешителните на „Дунарит” АД“, се казва изявлението на Асоциацията на организациите на българските работодатели, в което членуват АИКБ, БСК, БТПП и КРИБ. От там призовават Специализираната прокуратура и ГД „Национална полиция” да разделят въпроса за наказателното производство срещу Кръстев и тълкуването на въпроса, дали предприятието може да продължи да функционира. „Тези действия заплашват самото съществуване на предприятието. Отнемането на издадените разрешителни за производство и търговия с оръжие и друга специална продукция едновременно ще извади „Дунарит” АД от заетите в момента пазари на специална продукция и ще изпрати на улицата работниците и служителите от предприятието“, предупреждават от АОБР. Междувременно, министърът на икономиката  , че „Дунарит“ ще продължи работа и няма д изгуби лицензите си. Пълният текст на отвореното писмо гласи: У АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.11", "title": " Бизнесът застана в защита на „Дунарит“"}
{"url": "https://trud.bg/%d0%b3%d0%b5%d1%80%d0%b1-%d0%b3%d0%be%d1%82%d0%b2%d0%b8-%d1%81%d0%b8%d0%b3%d0%bd%d0%b0%d0%bb-%d0%b4%d0%be-%d1%86%d0%b0%d1%86%d0%b0%d1%80%d0%be%d0%b2-%d0%b7%d0%b0-%d1%86%d0%b0%d0%bd%d0%ba%d0%be%d0%b2/", "text": "ГЕРБ ще сезира главния прокурор за проекта „Цанков камък“, обяви на извънреден брифинг във Варна депутатът от ГЕРБ Александър Ненков. „В рамките на следващата седмица ще внесем сигнал до главния прокурор. Всички отговорни институции и органи ще се заемат с този случай, за да се види от началото на идеята, през реализация кой какви договори е подписвал, как се е оскъпил проектът, за да може гражданите да знаят кой се отнася сериозно към публичния ресурс и кой ощетява обществото“, допълни народният представител. Той поясни, че първоначално в бюджета е било заложено мегасъоръжението да струва 440 млн. лева, а постепенно вложените средства са скочили до 1 млрд. лева. Освен това, 7 години след пускането в експлоатация на Цанков камък, са налице и първите проблеми в чашката на язовира, което води до изтичане на големи количества вода и загуби. Проблеми имат и специалистите от НЕК, защото ВЕЦ към язовира работи 45-50 дни в годината. „Ако трябва този проект да възвърне стойността си, ще са нужни над 100 години“, изчисли Ненков. Той коментира, че винаги, когато се говори за изтичане на държавни средства, става въпрос за проекти на Тройната коалиция и даде за пример проекта за АЕЦ „Белене“. „Важно е гражданите да знаят, това има значение, когато говорим за това, че парите не достигат, за пенсии, заплати, социални плащания, а отиват именно в такива проекти, които държавата е длъжна да довърши, защото някой е взел престъпно решение в ущърб на гражданите“, посочи Ненков.", "date": "2017.08.11", "title": " ГЕРБ готви сигнал до Цацаров за Цанков камък"}
{"url": "https://trud.bg/%d0%bf%d0%be%d0%b6%d0%b0%d1%80%d0%bd%d0%b8%d0%ba%d0%b0%d1%80%d0%b8-%d1%81%d0%bf%d0%b0%d1%81%d0%b8%d1%85%d0%b0-%d0%bc%d0%be%d0%bc%d1%87%d0%b5-%d0%ba%d0%b0%d1%87%d0%b8%d0%bb%d0%be-%d1%81%d0%b5-%d0%bd/", "text": "Пожарникарите от Хасково са провели спасителна акция, за да свалят момче от високо дърво информира  . Детето се покатерило на трафопост, после на дървото, за да свали заклещената между клоните топка. То обаче не могло да слезе и хората от парка извикали пожарната. Огнеборците свалили детето под аплодисментите на събралите се около 40 деца и възрастни. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.11", "title": " Пожарникари спасиха момче, качило се на високо дърво"}
{"url": "https://trud.bg/%d0%bb%d0%b8%d0%bf%d1%81%d0%b0-%d0%bd%d0%b0-%d0%b4%d0%be%d1%81%d1%82%d0%b0%d1%82%d1%8a%d1%87%d0%bd%d0%be-%d1%81%d0%bf%d0%b0%d1%81%d0%b8%d1%82%d0%b5%d0%bb%d0%b8-%d1%83%d1%81%d1%82%d0%b0%d0%bd%d0%be/", "text": "  Министърът на туризма Николина Ангелкова съвместно с експерти от контролните органи направи внезапна проверка на морски плаж „Обзор-юг“, който е отдаден на концесия тази година. В инспекцията участва и кметът на Обзор Христо Янев. Плажът е почистен с машина и предлага добри условия на посетителите, но при проверката бе установено, че няма достатъчно спасители, съобщиха от Министерството на туризма. Според специализираната наредба за водноспасителната дейност те трябва да са по двама на пост, но на някои от постовете на ивицата са само по един човек, отбеляза министър Ангелкова. Тя поясни още, че при предишна проверка на плажа експерти от туристическата администрация са констатирали наличие на допълнителен преместваем обект, който не е отговарял на схемата, одобрена от Министерството на туризма. Той е предлагал масажни услуги. Обектът  вече е премахнат, констатира министър Ангелкова. На концесионера на плаж „Обзор-юг“ ще бъдат направени предписания за отстраняване на пропуските. Министър Ангелкова  и екипът й инспектираха и морски плаж „Обзор-централен“. Плажът е почистен, има достатъчно спасители и необходимите медицински пунктове, е заключението на проверяващите. Проверките на морските плажове ще продължат до края на летния сезон – те са планови, внезапни и по сигнали. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.11", "title": " Липса на достатъчно спасители установи проверка на плажа „Обзор-юг“"}
{"url": "https://trud.bg/%d0%b4%d0%b2%d0%b0%d0%bd%d0%b0%d0%b4%d0%b5%d1%81%d0%b5%d1%82%d1%82%d0%b5-%d0%bf%d1%80%d0%b0%d0%b7%d0%bd%d0%b8-%d1%81%d1%82%d0%be%d0%bb%d0%b0-%d0%bd%d0%b0-%d0%b1%d1%8a%d0%bb%d0%b3%d0%b0%d1%80%d1%81/", "text": "Той обичаше и страдаше – обичаше парите и страдаше от тяхната липса…“ това е квинтесенцията от живота на Остап Бендер – главен персонаж във великолепния роман на Иля Илф и Евгений Петров „Дванадесетте стола“. Точно поради тази двигателна сила на героя, той търси начини за да изкара пари на всяка цена. Авторите твърдят за своя Остап, че знае приблизително 400 сравнително честни начини за измъкване на пари. Толкова честни, че могат да се сравняват с „ало-ало измамниците“ на българските му индо-български колеги. Един от тях е да проверят дванайсетте стола на покойната мадам Петухова за скрито в тях съкровище. Дванадесет празни стола, които са разпродадени на аукцион. Никой не седи на тях, но там някъде под дамаската се намира неземно съкровище – диаманти. „Празен стол, пълен джоб“ – този слоган спокойно може да бъде поставен на бюрото на министър Ангелкова и догодина да го лепне на логото в рекламната кампания на България. Българският туризъм е като стоянка за таксита пред Централна гара, около болниците и на ъгъла на „Витошка“ и „Патриарха“. Има хиляди почтени таксиметрови шофьори в София и другите големи градове, които се спукват от бачкане, но парите ги обират тези с имитиращите табелки. Както ми каза един от тези свине, пожар да му изгори имането, „Да бачкат баламите“. Проблемът дори не е този плондер, а общината, държавата, която позволява на остапбендеровците да ти свалят десет кожи по относително законен начин. С туризма е същото. Тази година за първи път бях вдъхновен от неочаквано доброто, дори фантастично обслужване и качество на храната в български „ол инклузив“ – „Магнолиите“ в Приморско. Попадах и на други хубави места – Обзор, Бяла… Но да влезеш в случайно заведение, в случаен хотел е като да вървиш привечер на поляна за разходка на кучета – не знаеш, кога ще настъпиш кафявата мина, а това е неизбежно. Да те таксуват в „елитен“ созополски ресторант с такса „празен стол“ е точно такова кафяво усещане. Може и да не платиш, но това променя контекста на твоята почивка. Оставя ти онази горчивина, че не си във ваканция, а във война. Трябва да проверяваш за кафявите туристически мини в бележките, в менюто, в условията с малки букви под линията и утежняващите съпътстващи обстоятелства, които нанасят тежки щети върху бюджета и най-вече на настроението ти. Приемливата цена на пакет може да те съсипе, ако след това добавиш такса „плаж“, такса „чадър и шезлонг“, такса „паркинг“, такса „пренос на багаж“. А ако към това добавиш онова отношение на бакшиш-измамник, може и да съжалиш, че си пробвал пак на българското Черноморие и си биеш камшика натам, където всичко е кристално ясно. Ако перефразирам Остап Бендер, „Почивката зад граница е като мита за задгробния живот. Който е попаднал там, не се е върнал в България. Подчертавам, че тези две лъжици с кафяво-миризлива субстанция в качето с мед са възможни, заради отношението на държавата към тарикатите – независимо дали говорим за туризъм, таксиметрови услуги или каквото и да е там. Те съществуват благодарение и само на администрацията. Хора, които, пак според Бендер, са достатъчно пошли, защото обичат парите повече, отколкото е нормално. Свободната инициатива на един не трябва да погребва свободната инициатива на всички останали. Светът на услугите се държи на доверието. Да се оставиш в ръцете на домакините ти и да си тръгнеш толкова доволен, че да се върнеш. Всички знаем, че премиерът Бойко Борисов се намесва, само в краен случай. Когато нещата са фатални – ще прати самолет или хеликоптер, за да приберат важен пациент в София, ще се възмути от нещо и Темида сваля превръзките – буквално и преносно. Лично един министър-председател да призове да се проверява един ресторантьор е твърде много. Той казва на общината и кмета „Какви ги вършите, бре?“, „Как сте допуснали подобна измекярщина в този хубав град, където са се скатавали костите на Йоан Кръстител?“. Наистина е странно, защото едва ли Макрон, Меркел или Тръмп проверяват касовите бележки в кръчмите, но това е България. Този забележителен кръчмар от Созопол е действал по бенедеровски „С парите трябва да се разделяте, без да крещите“. Е, случи се, че някой се озъби и може би ако не беше социалната мрежа, щеше да си мине и отмине. В Кан също има заведения, където ще ти отрежат главата само и само защото си влязъл в тях. Те обикновено се държат от руснаци и само идиоти и руснаци влизат в тях. Ако случайно сбъркаш, не се връщаш повече. Факт е и друго – освен теб, попаднал случайно в подобна кръчмарска гилотина, можеш да видиш и някой от Холивуд. В Кан има около 300 фестивала, а на върха на пирамидата стои Кинофестивала – най-важният, най-престижният, най-бляскавият. В Созопол има „Аполония“ и Змийския остров. Ако един кръчмар има глава на раменете си, не трябва да се чуди как да таксува празните столове, а как да ги напълни. Свободните столове се таксуват на други места, но го има в условията на договора. Ако един народен представител не присъства на заседание на парламента по неизвинителни причини, свободният стол се заплаща с една надница. Но той знае това. Не знам защо не знаят как обаче да направят така, че да изчезнат фалшивите ресторанти, фалшивите услуги, таксита, а да не говорим и за всичко останало, което е значително по-важно и сериозно, но огледално на созополска кръчма. Ако си голям умник да печелиш от празните места, то накрая ще останеш не просто с дванадесет празни стола, а с празна кръчма, в по-големия случай и държава. И тогава идват онези с вървежните дюнери, които никога не фалират.", "date": "2017.08.11", "title": " Дванадесетте празни стола на българския туризъм\t\t\t"}
{"url": "https://trud.bg/%d0%b2-%d0%bf%d0%bb%d0%be%d0%b2%d0%b4%d0%b8%d0%b2-%d0%b2%d0%b5%d1%87%d0%b5-%d1%89%d0%b5-%d1%81%d1%8a%d0%b1%d0%b8%d1%80%d0%b0%d1%82-%d0%b1%d0%be%d0%ba%d0%bb%d1%83%d0%ba%d0%b0-%d1%81%d0%b0%d0%bc%d0%be/", "text": "В Пловдив ще събират и извозват вече боклука само в светлата част на деня, обяви инж. Иван Стоянов, директор на общинско предприятие „Чистота” в града под тепетата. До промяната в графика се е стигнало заради десетки постъпили куп сигнали и оплаквания на граждани за шум при сметосъбирането още по тъмно в ранните часове на деня. „Във връзка с всички постъпили сигнали решихме да променим графика за обслужване на съдовете за смет, като го изтеглим в светлата част на деня. Осъзнаваме неудобството, което това наше действие рискува да предизвика, но за да оправдаем девиза си „Винаги в услуга на града”, сме длъжни да предприемем мерки съобразно получените сигнали. Предварително искам да се извиним за неудобствата, които ще причини промяната в графика ни – необслужени контейнери до обяд и затруднение на трафика, неприятна миризма от съдове за смет, като се вземе предвид характерът на отпадъка в жегите – дини, пъпеши, домати и други биоотпадъци. Възможно е да има шум във времето за следобедна почивка от 14 до 16 часа”, коментира инж. Иван Стоянов. Директорът на ОП „Чистота” в Пловдив допълни, че промяната в графика ще започне от 16 август (сряда). АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.11", "title": " В Пловдив вече ще събират боклука само в светлата част на деня"}
{"url": "https://trud.bg/14-%d0%ba%d0%b3-%d0%ba%d0%be%d0%bd%d1%82%d1%80%d0%b0%d0%b1%d0%b0%d0%bd%d0%b4%d0%b5%d0%bd-%d1%82%d1%8e%d1%82%d1%8e%d0%bd-%d0%bd%d0%b0%d0%bc%d0%b5%d1%80%d0%b8%d1%85%d0%b0-%d0%b2-%d0%b4%d0%be%d0%bc%d0%b0/", "text": "Предварителна проверка за престъпление с акцизни стоки по чл. 234, ал. 1 от Наказателния кодекс е образувана срещу 52-годишен жител на Първомай в местното полицейско управление на МВР. В четвъртък в дома му служителите на реда открили и иззели 14 килограма натрошени тютюневи листа без български бандерол. Работата по случая продължава. През последното денонощие на територията на Областна дирекция на МВР – Пловдив са регистрирани 12 криминални престъпления –кражба, измама, наркотици и 9 други. Разкрити са 8 престъпления. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.11", "title": " 14 кг контрабанден тютюн намериха в дома на жител на Първомай"}
{"url": "https://trud.bg/%d0%bf%d0%be%d1%81%d0%bb%d0%b0%d0%bd%d0%b8%d0%ba%d1%8a%d1%82-%d0%bd%d0%b0-%d0%b1%d0%b5%d0%bb%d0%b3%d0%b8%d1%8f-%d0%be%d1%87%d0%b0%d1%80%d0%be%d0%b2%d0%b0%d0%bd-%d0%be%d1%82-%d1%84%d0%b5%d1%81%d1%82/", "text": "На втория концерт от програмата на Летния фестивал на класическата камерна музика Arbanassi summer music присъства Посланикът на Кралство Белгия в Република България Негово Превъзходителство Франсоа Бонтан. Дипломатът беше със сина си, на частно посещение във Велико Търново и в архитектурния резерват Арбанаси, но въпреки това е участвал и в работна среща. Той предварително се е информирал за фестивала от платформата на“Европа на фестивалите – фестивалите на Европа“/ EFFE/. Знае, че това е един от 100-те най-добри музикални фестивали в Европа и е особено горд с този факт. Посланикът е поел ангажимент да предприеме срещи и да проведе разговори, за да привлече за спонсори белгийски фирми, които работят в България.  Франсоа Бонтан е останал очарован и пленен от бароковата музиката , която звучи по време на феста в средновековната църква и е настоял от сега да му бъдат запазени билети за концертите през 2018 г. Посланикът е акредитиран в България от скоро. Разгледал е част от забележителностите на Арбанаси и Велико Търново и е бил възхитен и много приятно изненадана и искрено впечатлен от богатство, което имаме. През втората вечер на Arbanassi summer music звуча музика на Йохан Себастиан Бах. За първи път в програмата на фестивала бе изпълнена барокова музика. Публиката бе два пъти повече от предвидените места и заради това са бяха поставени допълнителни столове и в галерията на средновековния храм „Рождество Христово”.Сред публиката е присъстваха слушатели и зрители от 9 държави. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.11", "title": " Посланикът на Белгия очарован от фестивала Arbanassi summer music и взе билети за догодина"}
