{"url": "https://trud.bg/%d0%b6%d0%b8%d1%82%d0%b5%d0%bb%d0%b8-%d0%bd%d0%b0-%d0%be%d0%b2%d1%87%d0%b0-%d0%ba%d1%83%d0%bf%d0%b5%d0%bb-%d0%b2-%d1%81%d1%82%d0%be%d0%bb%d0%b8%d1%86%d0%b0%d1%82%d0%b0-%d0%be%d1%81%d1%82%d0%b0/", "text": "Десетки домакинства от столичния район „Овча купел“ останаха без ток на Коледа заради авария. На студено останаха жители на „Овча купел“, Овча купел 1 и 2“, бул. „Монтевидео“, ул. „Промишлена“, вилна зона „Горна Баня – Овча купел“, предаде „Нова тв“. Малко след 16,30 часа беше възстановено захранването и в с. „Владая“, където токът беше прекъснат за 1 час заради паднало дърво върху жиците. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.12.25", "title": " Жители на „Овча купел“ в столицата останаха без ток на Коледа заради авария"}
{"url": "https://trud.bg/%d0%ba%d0%be%d0%bb%d0%b0-%d0%b1%d0%be%d0%bc%d0%b1%d0%b0-%d0%b5-%d0%bf%d1%80%d0%b8%d1%87%d0%b8%d0%bd%d0%b8%d0%bb%d0%b0-%d1%81%d0%bc%d1%8a%d1%80%d1%82%d1%82%d0%b0-%d0%bd%d0%b0-%d0%b4%d0%b2%d0%b0%d0%bc/", "text": "Двама души загинаха, а други 11 души бяха ранени при атентат с кола-бомба във вторник в северната провинция Ниневия в Ирак, според иракското министерство на отбраната, цитирано от Анадолската агенция (АА). „В населения с туркмени град Тал Афар,на 60 километра западно от столицата на провинцията Мосул, избухна кола-бомба“, съобщи министерството. Никоя групировка все още не е поела отговорност за нападението. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.12.25", "title": " Кола-бомба е причинила смъртта на двама души в Северен Ирак"}
{"url": "https://trud.bg/%d1%85%d0%b0%d1%88%d0%b8%d0%bc-%d1%82%d0%b0%d1%87%d0%b8-k%d0%be%d1%81%d0%be%d0%b2%d0%be-%d0%b8-%d1%81%d1%8a%d1%80%d0%b1%d0%b8%d1%8f-%d1%82%d1%80%d1%8f%d0%b1%d0%b2%d0%b0-%d0%b4%d0%b0-%d0%bf%d0%be/", "text": "Косовският президент Хашим Тачи заяви, че Косово и Сърбия трябва да последват примера на Република Македония и Гърция, който те дадоха с Преспанското споразумение, съобщава агенция МИА. В интервю за телевизия Клан Косова Тачи каза, че международната общност очаква двете страни да постигнат споразумение, като Косово не трябва да предизвиква трудности за този процес. „Ние не трябва да предизвикваме трудности и да изненадваме ЕС и САЩ. Сърбия също не трябва да прави диалога труден. Този процес изисква отдаденост“, заяви Тачи. Той подчерта, че „много вода ще изтече“, преди лошите чувства между Косово и Сърбия преминат. Тачи добави, че Косово трябва да се съсредоточи върху стратегическата си цел – членство в НАТО и ЕС.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.12.25", "title": " Хашим Тачи: Kосово и Сърбия трябва да последват примера на Македония и Гърция, който дадоха с Преспанския договор"}
{"url": "https://trud.bg/%d0%b7%d0%b0%d1%87%d0%b5%d1%81%d1%82%d1%8f%d0%b2%d0%b0%d1%82-%d0%b8%d0%b7%d0%bc%d0%b0%d0%bc%d0%b8%d1%82%d0%b5-%d1%81-%d1%84%d0%b0%d0%bb%d1%88%d0%b8%d0%b2%d0%b8-%d0%bf%d0%b0%d1%80%d0%b8-%d0%bf%d0%be/", "text": "Бум на фалшиви пари около празниците. Експертите предупреждават, че при голямото пазаруване по Коледа и Нова година има най-голям риск да се окажем с фалшиви банкноти в портфейла. Според БНБ най-често се засичат неистински двайсетолевки, предаде  . Централната банка започна с подмяна на левовете с нови по-защитени серии. Първо това ще се случи със столевката. За първите 9 месеца на годината са засечени седем фалшиви фалшиви банкноти от 100 лева. В над 70% от случаите – фалшивите банкноти са от 20 лв. – спрени са над 400 банкноти. Валутните касиери споделят, че през декември и в летните месеци, рискът от фалшиви пари е най-голям. Те допълват, че рядко хората знаят откъде са получили фалшификат. Само преди два месеца беше разбита най-голямата печатница за фалшиви банкноти за последното десетилетие – в Слънчев бряг. В следващите три години БНБ ще подмени всички банкноти с нови по-защитени серии. „Технологиите се развиват, това дава предимство, както на тези които искат да фалшифицират, така и възможности на тези, които правят истински пари, коментира Калин Христов, подуправител на БНБ. От банковият сектор заявяват, че въпреки трудностите, се фалшифицират и монети. От БНБ съветват да разглеждаме монетите и банкнотите внимателно. Да не се концентрираме само върху един от защитните елементи. При съмнение – да сравним банкнотата с друга И ако продължим да не сме сигурни да отидем да проверим парите в най-близката банка или обменно бюро. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com    ", "date": "2018.12.25", "title": " Зачестяват измамите с фалшиви пари по празниците\t\t\t"}
{"url": "https://trud.bg/%d0%be%d1%81%d1%8a%d0%b4%d0%b8%d1%85%d0%b0-%d0%bd%d0%b0-%d0%b5%d0%b4%d0%bd%d0%b0-%d0%b3%d0%be%d0%b4%d0%b8%d0%bd%d0%b0-%d0%b7%d0%b0%d1%82%d0%b2%d0%be%d1%80-%d0%b4%d0%b2%d0%b0%d0%bc%d0%b0-%d0%bc%d1%8a/", "text": "Двама мъже, на възраст 21 и 27 години, бяха осъдени на една година затвор за нападение над полицаи по време на протест на „жълтите жилетки“ във френския град Нанси, съобщава електронното издание „Експрес“. Двамата са били арестувани в събота в момент, в който са замеряли полицаи с различни предмети. Същевременно сайтът „Енфо Норманди“ съобщава, че шофьор на камион с българска националност се паникьосал при вида на пътна блокада близо до Руан и се опитал да я пробие. Първоначално шофьорът спрял на блокадата край град Сент Етиен дю Рувре. Но забелязал, че един от протестиращите се опитва да изтегли кабел от ремаркето на камиона. Шофьорът се изплашил и потеглил, принуждавайки демонстрантите да се отстранят от пътя. Те обаче започнали да го замерят с камъни и топки за петанк и едното стъкло на камиона се счупило. При преминаването през блокадата, камионът закачил обаче подпалена от демонстрантите палета, която пък подпалила негова гума. Камионът бил преследван за известно време от две коли на демонстрантите, но когато бил засечен от полицейски патрул, демонстрантите избягали.  Шофьорът е подал оплакване и е започнало разследване за повреждане на имущество и предумишлено насилие. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.12.25", "title": " Осъдиха на една година затвор двама мъже, нападнали полицаи по време на протестите на „жълтите жилетки“"}
{"url": "https://trud.bg/%d0%b4%d1%80%d0%be%d0%bd-%d0%b5%d0%b4%d0%b2%d0%b0-%d0%bd%d0%b5-%d1%81%d0%b2%d0%b0%d0%bb%d0%b8-%d0%b1%d1%80%d0%b8%d1%82%d0%b0%d0%bd%d1%81%d0%ba%d0%b8-%d0%b8%d0%b7%d1%82%d1%80%d0%b5%d0%b1%d0%b8%d1%82/", "text": "В графство Сафолк изтребител от британските ВВС Tornado GR4, който летял със скорост от 830 км/час, едва не се е блъснал с дрон, който е бил управляван от местен фермер, съобщава Daily Express, като се позовава на съобщение на управлението за гражданска авиация във Великобритания. Инцидентът е станал на 16 километра от базата на британските ВВС Уотисхем. В съобщението се казва, че пилотът на изтребителя не е забелязал дрон, който е минал на 22 метра от самолета, а го видял едва, след като двете машини се разминали. От командването на ВВС са разпространили изрична забрана за вдигането във въздуха на дронове близо до авиобазата. Местният фермер, който е нарушил правилата, го очаква солена глоба. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com  ", "date": "2018.12.25", "title": " Дрон едва не свали британски изтребител „Торнадо“"}
{"url": "https://trud.bg/%d0%bc%d0%b5%d1%80%d0%b5%d0%bb-%d0%bc%d1%83%d1%81%d1%82%d0%b0%d1%84%d0%b0-%d0%bb%d0%b0%d1%83%d0%b5%d1%80-%d0%b7%d0%b0%d1%80%d0%b0%d0%b4%d0%b8-%d0%b4-%d1%80-%d0%b5%d0%bc%d0%b8%d0%bb%d0%be%d0%b2%d0%b0/", "text": "Специално за “Труд” д-р Людмила Емилова представя своята поредица на дълголетието. Тя е лекар с три специалности – вътрешни болести, кардиология и ревматология и здравен мениджмънт. След като изпитва системата за лечение с плодове, чай и мед върху себе си и успява да се спаси от много тежки болести, решава, че ще се довери на природосъобразната медицина. Насърчава я създателката на метода Лидия Ковачева. През 1993 г. д-р Емилова открива медицинския си център за безлекарствено лечение, през който са преминали над 45 000 пациенти от цял свят. Мнозина са се спасили от шаблонно дефинираните от официалната медицина като нелечими заболявания и като бонус са стопили килограми, при това с траен ефект. През 1997 г. д-р Емилова става единственият български член на Лекарската асоциация към Обществото за натурална хигиена на САЩ. Програмата в медицинския център на д-р Емилова променя качеството на живот, споделя убедеността си Мерел, дни преди да отлети обратно за Хонг Конг след трето посещение при лекарката. Русенката е в Хонг Конг от 4 години, преди това е живяла в Германия, откъдето е съпругът й, управляващ автомобилна фирма. За д-р Емилова научила от приятелка на майка си, лекувала се с успех от тежки заболявания. Мерел решила да мине на плодове, чай и мед за пречистване и общо укрепване. Веднага я грабнала атмосферата на приятелство и споделяне сред многобройните пациенти от цял свят. Аурата на тези хора е позитивна и няма как да не се заредиш от общата енергия, казва Мерел. Първите 20 дни гладуване жената направила през ранната пролет на 2017 г. Като IT специалист била обичайно обездвижена и под сериозен стрес. Получила болки във врата, упорито главоболие, косопад, от години имала завишени нива на лошия холестерол и др. Опитвала да се храни здравословно и 3 години преди да пристигне в медицинския център, спряла месото. Но консумирала много мляко, тестени продукти, газирани напитки. От лекциите на д-р Емилова и кулинарното училище започнала да разбира как да се храни балансирано и как да подбира полезните продукти. До следващото си идване в България (след 11 месеца) променила основно навиците и всекидневната си програма. Започнала да пробягва големи разстояния всяка вечер, убедена, че не бива да си лягаме със стреса от деня. Пренесем ли го в съня, идват кошмари и се будим уморени и кисели. Работим неефективно и трупаме недоволство от себе си. Сега Мерел се радва на спокоен и пълноценен сън, наспива се бързо и сутрин е заредена за натоварения си ден. Разбрала е, че повишаването на уменията и трупането на нови знания е неизменна част от усещането за добро здраве. Заела се е да учи испански и той ще е петият й език – с английски, немски, български и турски. В промените има изключителна подкрепа от 16-годишната си дъщеря. Момичето живо се интересува от здравословното хранене и програмата на д-р Емилова, и вече е по-стриктна и от мен, отбелязва Мерел. Насърчава я и съпругът й, впечатлен от положителните промени. Спестява на жена си отделното готвене за него и въпреки че не е отхвърлил животинските продукти, приема веганската кухня с интерес. Мерел е стриктен веган от февруари 2018 г. и определя новия период като най-полезен за духа и тялото си. Винаги откликва на интереса на колеги и познати, заинтригувани как е постигнала промяната. Споделеното може да спаси някого от тежка болест, казва жената. Или да му даде посока за нов път към така бягащата ни във всекидневието хармония. С първото 20-дневно гладуване и 10 дни захранване при Мерел спират главоболието и болките във врата, нивата на лошия холестерол започват да намаляват, изчезват и други, споделени с д-р Емилова оплаквания. Още хиляди километри са прелетени за втора програма в медицинския център през пролетта на отиващата си 2018 година. Мерел се чувства точно на мястото си и с голямо желание прави повечето от организираните двигателни активности. Щастлива е, че заради д-р Емилова е научила българските хора и твърди, че те са най-добрата гимнастика. В Хонг Конг народните танци определено й липсват и ги замества с бягането на дълги разстояния. С въображение и упорство е открила начини да пригоди и домашната кухня към наученото при лекарката. Казва, че в бита си китайците се хранят здравословно и има какво да вземе от техния стил. Мерел консумира много плодове и зеленчуци. Избягва солта и я замества с прясно изцеден лимонов сок. Допада й щадящата технология в тамошната местна кухня- зеленчуците да се консумират леко бланширани. Сред любимите ястия е пак-чой. Зеленолистното е по-нежно на вкус от познатото китайско зеле, има много витамини и минерали и малко калории. Може да се яде сурово със соев сос или бланширано. Интересна на вкус е и горчивата краставица. Най-често в менюто на семейството присъстват нахут, бобови култури, ориз, картофи. Имат и изпитана рецепта за хумус – нахутът се изкисва за една нощ, вари се 20-30 минути, пасира се с прибавени малко тахан, зехтин и чесън, кимион, щипка хималайска сол, пресен босилек и сушени домати или чушки. Понякога в събота и неделя Мерел остава на плодове и чай, но повече държи на постоянната система в здравословното хранене. Д-р Емилова ни показва пътя, без да се щади, но ние сами възпитаваме волята си, споделя жената. Не е изпитала трудности да следва програмата и от нищо не се е изкушавала. Нейни близки се шегували, че прелита цели 10 000 км, без да изяде една вафла или някое от предишните тукашни популярни сладости. Откакто прилага програмата, Мерел е свалила 5 кг и при ръст 159 см тежи 55 кг. Впечатлява със спортна фигура и заразяваща усмивка. Научила е как да се грижи за себе си и хората, които обича, и планира да продължи идванията в България за обогатяване на знанията от “университета” на д-р Емилова. Щолен Рецепта на главен готвач Илия Илиев 300 г пълнозърнесто брашно сипваме в дълбока купа. Наливаме 150 мл топло соево мляко, поръсваме щипка морска или хималайска сол и разбъркваме до получаване на тесто. Оставяме го да почине 30 минути. Добавяме 150 г квас и омесваме добре. Приготвяме смес от нарязани на ситно 150 г предварително почистени от тънката ципа и костилката фурми, 50 г сухи кайсии, настъргана на ситно кора от 1 лимон и от 1 портокал, 30 г меки стафиди, 30 г предварително накиснати в студена вода и обелени бадеми, нарязани тънко на дължина, 1 суп. лъж. кокосово масло и ванилията от половин шушулка. Сместа добавяме постепенно към тестото, като месим непрекъснато. Отнема около 30 минути. Оставяме тестото да почине на топло за около час. След това го разделяме на две части и всяка поставяме в кексова форма върху хартия за печене. Покриваме със стреч фолио и оставяме за още 1 час. Печем в предварително загрята на 180 градуса фурна за 30-35 минути.    ", "date": "2018.12.25", "title": " Мерел Мустафа Лауер: Заради д-р Емилова летя по 10 000 километра\t\t\t"}
{"url": "https://trud.bg/%d1%82%d1%80%d1%8a%d0%bc%d0%bf-%d0%b2-%d1%80%d0%b0%d0%b7%d0%b3%d0%be%d0%b2%d0%be%d1%80-%d1%81-%d0%b4%d0%b5%d1%82%d0%b5-%d0%be%d1%89%d0%b5-%d0%bb%d0%b8-%d0%b2%d1%8f%d1%80%d0%b2%d0%b0%d1%88-%d0%b2/", "text": "Президентът на САЩ Доналд Тръмп и първата дама Мелания бяха сред 1500 доброволци, които помагат на военните от Северноамериканското военновъздушно-космическо командване (НОРАД) да информират малчуганите за маршрута на шейната на Дядо Коледа, предадоха световните агенции. Президентската двойка разговаря по телефона с няколко души, които пожелаха да научат къде точно се намира добрият старец, раздаващ подаръци. Доналд Тръмп сам зададе въпрос на 7-годишно момче, който взриви социалните мрежи: „Още ли вярваш в Дядо Коледа? Защото на 7 години това е рядкост“, каза президентът. Веднага въпросът му беше разкритикуван в интернет и президентът беше упрекнат за своята нетактичност. Традицията, според която военновъздушните сили на САЩ следят придвижването на Дядо Коледа, датира от 1955 г., когато деца, издирващи добрия старец, се свързали по грешка с военния команден център в Колорадо Спрингс, заради грешен телефонен номер на Дядо Коледа, публикуван в местен вестник. Тази година НОРАД вдигна във въздуха изтребители, за да „съпроводят“ летящата шейна на Дядо Коледа. При навлизането на канадска територия край остров Нюфаундленд са били вдигнати два самолета CF-18, след което пък на територията на САЩ щафетата е поета от американските военновъздушни сили. Полетът на шейната се следи от 47 радара, разположени в северните и източните райони на САЩ и Канада, а също и от спътници с инфрачервени датчици, за които се твърди, че реагирали на топлинното лъчение от червения нос на елена Рудолф, теглещ шейната на Дядо Коледа. Преди да се включи в инициативата обаче, Тръмп заяви пред репортери, че няма новини относно частичното спиране на работата на федералната администрация, предаде ДПА. Що се касае до придвижването на Дядо Коледа, то може да бъде проследено в реално време  Към 00.35ч. по Гринуич днес шейната на добрия старец напускаше Бразилия по посока на Санвичевите острови, след като започна с раздаването на подаръци в Азия и Тихоокеанския регион, Нова Зеландия, Япония и Китай. Досега са раздадени почти 4,1 милиарда подаръка, твърди НОРАД.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.12.25", "title": " Тръмп в разговор с дете: Още ли вярваш в Дядо Коледа? Защото на 7 г. това е рядкост (СНИМКИ)\t\t\t"}
{"url": "https://trud.bg/%d0%b0%d1%80%d0%b5%d1%81%d1%82%d1%83%d0%b2%d0%b0%d1%85%d0%b0-44-%d0%bd%d0%b5%d0%bb%d0%b5%d0%b3%d0%b0%d0%bb%d0%bd%d0%b8-%d0%b8%d0%bc%d0%b8%d0%b3%d1%80%d0%b0%d0%bd%d1%82%d0%b8-%d0%b8-%d0%b4%d0%b2%d0%b0/", "text": "Тази сутрин гръцката полиция арестува 44 нелегални имигранти и двама заподозрени организатори на транспорта им в Солун, пише македонското електронно издание „Плюс Инфо“. Полицаите са извършили проверка, след като са забелязали паркиран подозрителен камион пред склад. Докато е траела проверка, 34-годишен чужденец е излязъл от склада, а по-късно и негов 27-годишен сънародник също е бил заловен. При претърсване на склада полицията е открила 44 имигранти, които са влезли незаконно в Гърция преди няколко дни през гръцко-турската граница и днес са били транспортирани до Солун с камион, като са платили на двамата чужди граждани определена сума пари. Имигрантите са били предадени на служителите от отдела за управление на миграцията в Гръцката служба за чужденци, а двамата чужденци са арестувани по обвинения в трафик на хора.  Националността на задържаните чужденци, както и на имигрантите, не се съобщава. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.12.25", "title": " Арестуваха 44 нелегални имигранти и двама трафиканти в Солун"}
{"url": "https://trud.bg/%d0%bd%d0%be%d0%b2%d0%b8-%d0%bd%d0%b0%d1%80%d1%83%d1%88%d0%b5%d0%bd%d0%b8%d1%8f-%d0%bd%d0%b0-%d0%b3%d1%80%d1%8a%d1%86%d0%ba%d0%be%d1%82%d0%be-%d0%b2%d1%8a%d0%b7%d0%b4%d1%83%d1%88%d0%bd%d0%be-%d0%bf-2/", "text": "Турски военни самолети отново са нарушили днес гръцкото въздушно пространство, като са прелетели над островите Мегисти (Кастелоризо), Ро и Стронгили, съобщава „Катимерини“. Формация от два турски бойни самолета Ф-16 е навлязла днес в 15,04 часа в зоната за полетна информация на Атина, прелетяла е над островите Кастелоризо и Стронгили и е напуснала зоната. Три минути по-късно други два турски изтребители Ф-16 са прелетели над остров Ро.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com    ", "date": "2018.12.25", "title": " Нови нарушения на гръцкото въздушно пространство от турски бойни самолети"}
{"url": "https://trud.bg/%d0%b0%d0%bf%d0%b8-%d0%bf%d1%8a%d1%82%d0%bd%d0%b8%d1%82%d0%b5-%d0%bd%d0%b0%d1%81%d1%82%d0%b8%d0%bb%d0%ba%d0%b8-%d0%b2-%d1%81%d1%82%d1%80%d0%b0%d0%bd%d0%b0%d1%82%d0%b0-%d1%81%d0%b0-%d0%bf%d1%80%d0%b5/", "text": "Информация за състоянието на републиканските пътища, предоставена от пресслужбата на Агенция “Пътна инфраструктура”. І. МЕТЕОРОЛОГИЧНА ОБСТАНОВКА:  Температурите са в интервала от – 6° до 9°. Времето над страната е със разкъсана облачност. Вятър духа в областите: Кърджали, Благоевград /слаб/, Плевен, Монтана, Пазарджик, Враца, Добрич, Варна, Бургас, Видин, Кюстендил, София, Ловеч, Велико Търново, Силистра и Смолян. Сняг вали в област Смолян /слаб/ и в района на АМ „Тракия“/ слаб сняг вали в участъка км 55 – км 67, обл. Пазарджик/; Прохода на Републиката /обл. Стара Загора/; Бистрица и Гинци /обл. София/;  Пътните настилки са предимно мокри, заснежени, по усойните и планински райони частично заледени, обработени и проходими при зимни условия. ОГРАНИЧЕНИЯ ЗА ТОВАРНИ АВТОМОБИЛИ:  Забранява се движението на моторни превозни средства, предназначени за превоз на товари с техническа допустима максимална са над 12 тона, включително състав с ремаркета и полуремаркета, селскостопанска и земеделска техника, трактори и специализирана строителна техника за периода на официалните празници:  • На 26.12.2018 г. от 14 до 20 часа;  • На 01.01.2019 г. от 14 до 20 часа.  Ограниченията важат само за участъците от републиканската пътна мрежа, както следва:  • Всички автомагистрали;  • път I-1 с. Ребърково-Ботевград, като движението се пренасочва по път II-16 Ребърково-Своге-София;  • път I-1 Благоевград-ГКПП „Кулата“;  • път I-4 п. в. „Коритна“-Велико Търново-Шумен;  • път I-5 Русе-Велико Търново;  • път I-8 ГКПП „Калотина“-София;  • път I-9 Варна-Бургас;  • път II-18 Околовръстен път София;  • път II-99 Бургас-Царево.  Забраната не важи за моторни превозни средства, които извършват превози на опасни товари (ADR), живи животни, бързоразвалящи се хранителни продукти и товари на температурен режим. ІІ. СЪСТОЯНИЕ НА АВТОМАГИСТРАЛИТЕ: АМ „Тракия“:  Област София:  Шофьорите да се движат с повишено внимание, спазвайки ограничението на скоростта – до 90 км/ч, в участъка от 45+900 до км 53+000 до 31.05.2019 г.поради констатирани неравности по пътната настилка.  Шофьорите да се движат с повишено внимание в участъка при Мухово от км 45+200 до км 46+266 в посока Бургас поради обезопасяване на пътния участък до 31.05.2019 г. До 27.12.2018 г. шофьорите да се движат с повишено внимание в посока Бургас от км 15+030 до км 18+330 поради извършване на довършителни работи по съоръжения /виадукти/ при км 17+440 и км 18+140, както следва:  – При липса на хоризонтална маркировка в участъка от км 15+030 до км 18+330 скоростта на движение се ограничава до 70 км/ч., както изрично се забранява движението и спирането по аварийната лента.  – След полагане на хоризонтална маркировка – в участъка от км 16+430 до км 18+330 скоростта на движение се ограничава до 90 км/ч.  Област Стара Загора:  До 31.03.2019 г. от км 168+000 до км 208+100 в участъка Чирпан – Стара Загора се извършва с максимална скорост до 90 км/ч и повишено внимание в двете посоки с цел осигуряване безопастност на движението поради неравности на пътната настилка. Срок  Област Сливен:  Шофьорите да се движат с повишено внимание в района на с. Биково от км 254+500 до км 254+750 в посока Бургас поради нарушена предпазна ограда /мантинела/. Участъкът е сигнализиран с пътни знаци и ограничението на скоростта е 110 км/ч до 03.01.2019 г.  Област Бургас:  До 30.12.2018 г. шофьорите да се движат с повишено внимание от км 329+000 до км 330+000 посока София в участъка Карнобат – Хаджиите където се извършва залесяване. Заета е аварийната лента. Участъците са сигнализирани с пътни знаци. АМ „Хемус“:  Област София:  До 31.03.2019 г. в участъка от км 30+260 до км 47+060 /от п.в. „Витинска река“ до п.в. Ботевград/ само в посока София е ограничено движението на МПС над 12 тона поради ремонтно – възстановителни дейности по виадукт „Коренишки дол“ при км 36+880, км 37+520 и км 37+920. Движението се осъществява по обходен маршрут: п.в. Ботевград, път II-17 /АМ „Хемус“ – Ботевград/, път I-1 /Ботевград – София /, п.в. „Витинска река“;  До 31.05.2019 г. движението при Потоп от км 18+680 до км 19+600 в посока Варна се осъществява с повишено внимание поради ремонтни дейности в аварийната лента по виадукт при км 19+250. Скоростта на движение е ограничена до 70 км/ч.  До 31.03.2019 г. движението от км 31+996 до км 33+780 се осъществява двупосочно в платното посока Варна поради ремонтни дейности на виадукт при км 33+600 и тунел „Витиня“.  До 31.03.2019 г. движението от км 34+010 до км 40+510 се извършва двупосочно в платното посока Варна поради аварийно – възстановителни дейности по виадукт „Коренишки дол“ при км 36+450 и виадукти при км 37+520 км 37+920.  До 31.03.2019 г. движението от км 48+800 до км 53+690 се осъществява двупосочно в платното посока София поради ремонтни дейности по виадукт при км 51+360. АМ „Струма“: няма ограничения. АМ „Марица“: няма ограничения. АМ „Черно море“: няма ограничения. АМ „Люлин“: няма ограничения. ІІI. ВЪВЕДЕНИ ОГРАНИЧЕНИЯ ПО ОСНОВНИТЕ ПЪТНИ НАПРАВЛЕНИЯ: 1. Проходи:  – „Върбишки“ – затворен за всички МПС – целогодишно;  – „Златишки“ – затворен за всички МПС – целогодишно;  – „Айтоски“ – отворен за всички МПС;  – „Котленски“ – отворен за всички МПС;  – „Обзорски“ – отворен за всички МПС;  – „Печинско“ – отворен за всички МПС;  – „Републиката“ – отворен за всички МПС;  – „Ришки“ – отворен за всички МПС;  – „Рожен“ – отворен за всички МПС;  – „Предел“ – отворен за всички МПС;  – „Превала“ – отворен за всички МПС;  – „Троянски“ – забранен за МПС над 12 т;  – „Вратник“ – забранен за МПС над 10 т – целогодишно;  – „Дюлински“ – забранен за МПС над 3,5 т – целогодишно;  – „Пампорово“ – забранен за МПС над 3,5 т – целогодишно;  – „Петрохан“ – целогодишно е забранено движението на МПС над 12 т, както и тегленето на ремаркета и полуремаркета;  – „Твърдишки“ – забранен за МПС над 10 т – целогодишно;  – „Шипка“ – целогодишно е забранено движението на МПС, предназначени за превоз на товари с технически допустима максимална маса над 12 т от категория N3, както и тегленето на ремаркета и полуремаркета с технически допустима максимална маса над 10 т от категория О4. ІV. СЪСТОЯНИЕ НА РЕПУБЛИКАНСКАТА ПЪТНА МРЕЖА: ОГРАНИЧЕНИЯ В ДВИЖЕНИЕТО НА МПС ПО ПЪРВОКЛАСНАТА ПЪТНА МРЕЖА: – път I-1 /Е79/ Граница Румъния-Видин-Монтана-Враца-София-Благоевград-Кулата-граница Гърция:  Област Видин:  Движението по път I-1 /E-79/ от пътно кръстовище Дунавци до с. Ружинци е ограничено за тежкотоварни МПС с обща маса над 12 тона поради влошени метеорологични условия (снежна покривка и трайни отрицателни температури), които създават предпоставки за обледяване, както и във връзка с изпълнението на авариен ремонт на дилатационна фуга открит тип на съоръжение на път I-1 /E-79/ при км 21+516.  Обходен маршрут за МПС над 12 тона:  • За движещите се тежкотоварни МПС по направление гр. Видин – гр. Монтана се определя следния маршрут:  Дунав мост 2, І-1 /Е 79/ до п.к. Дунавци, по път РП ІІ-11 до с. Добри дол, път ІІІ-112 (с. Добри дол – с. Тополовец), път ІІІ-114 (с. Тополовец – с. Ружинци), път І-1 /Е 79/ (с. Ружинци – гр. Монтана);  • За движещите се тежкотоварни МПС по направление гр. Монтана– гр. Видин се определя следния маршрут:  Път І-1 /Е 79/ (гр. Монтана – с. Ружинци – гр. Димово – гр. Видин)  Движението на МПС в участъка на аварийния ремонт на съоръжение на път I-1 /E-79/ при км 21+516 да се регулира от светофарна уредба. Срок до 12:00 часа на 27.12.2018 г.  Област София:  Движението в участъка Жерково – Елешница от км 224+600 до км 229+700 е ограничено за всички МПС поради намален габарит на пътното тяло. Срок до 30.09.2019 г.;  Движението на товарни МПС над 15 т в участъка от Александров мост до границата с област Перник от км 276+162 до км 282+485 е ограничено. Срок до 30.09.2019 г.;  Въвежда се реверсивно движение по път I-1 София – Перник при Владая от км 276+162 до км 277+610 и от км 278+567 до км 281+800 в последния празничен ден и всяка неделя от 10:00 до 18:00 часа. Обособяват се две ленти в посока София и една в посока Перник. Срок 31.12.2018 г.;  За улеснение на трафика през Владая и повишаване на пътната безопасност има две ленти за излизащите от София по път I-1 (Е-79). Временната организация е от км 278+910 до 282+038 и от пътен възел „Даскалово“ до кръстовище „Драгичево“. На 26.12.2018 г. (сряда) през светлата част от денонощието в същия участък ще има две ленти за прибиращите се към София. По този начин пристигащите в столицата шофьори ще могат да пътуват по-удобно и безопасно. Алтернативен маршрут на първокласния път през Владая е АМ „Люлин“. Срок до 26.12.2018 г.  Движението по път I-1 София – Перник от км 281+900 (при разклонението за с. Драгичево) до км 282+315 се осъществява в една лента /преди кръстовището и отваряне след него/ поради ремонтни дейности в активната лента на платното посока София. Движението се извършва в изпреварващата лента и скоростта на движение се ограничава до 40 км/ч. Срок 30.03.2019 г.;  Област Перник:  Движението по път I-1 София – Перник в участъка от граница София до кръстовище Драгичево от км 282+485 до км 285+600 е ограничено за тежкотоварни автомобили с тегло над 15 т. Участъкът е сигнализиран с пътни знаци. Движението е пренасочено по АМ „Люлин“. Срок до 31.01.2019 г.;  Въведено е реверсивно движение по път I-1 София – Перник в участъците от км 285+660 /кръстовище Драгичево/ до км 286+847 /бензиностанция „Петрол“/ както следва:  – всеки петък, както и в последния работен ден преди празници, от 12:00 ч. до 20:00 ч., и в първия почивен /празничен/ ден от 08:00 ч. до 14:00 ч.: две ленти в посока Перник и една лента в посока София. През останалото време от седмицата остава в сила постоянната организация на движение, която осигурява две ленти в посока влизане в София и една лента в посока изход от София. По преценка на директорите на ОПУ, съобразно метеорологичните условия и пътната обстановка, реверсивното движение може да бъде отменено или цитираните часови периоди да бъдат променяни. Срок до 10.04.2019 г.;  Движението по път I-1 /Е79/ (с магистрален габарит) от км 23+000 – нов (км 291+500 – стар) до км 24+000 – нов (км 292+500 – стар) в посока Перник – Кулата се осъществява с повишено внимание и скоростта на движение е ограничена до 80 км/ч. Срок до 31.01.2019 г. – път І-2 Граница Румъния-Русе-Цар Калоян-Разград-Шумен-Девня-Варна:  Област Русе:  Движението в участъка Русе – Разград при км 7+845 в участъка на ремонта се осъществява в посока Дунав мост – Русе и обратно в две ленти във всяко платно за горепосочените посоки поради изпълнението на обект: „Изграждане на пешеходна връзка – надлез между кв. „Родина 3“ и кв. „Чародейка“. Участъкът е сигнализиран с пътни знаци съгласно одобрения проект за ВОБД. Въведено е ограничение на скоростта до 20 км/ч. Срок до 21.06.2019 г. – път І-3 Гара Бяла-Плевен-Луковит-Коритна-Ябланица-Ботевград:  Област София:  Движението в участъка Правец – с. Разлив – Трудовец – Ботевград в участъка от км 193+345 /отклонение за пътен възел „Правец“/ до км 204+200 /заустване в път І-1 Видин-Враца-Ботевград/ е ограничено за движение на МПС над 12 т.  Обходен маршрут: АМ „Хемус“ п.в. „Правец“, по път ІІ-17 Мездра – Ботевград, пътен възел І-3, пътен възел „Ботевград“ на АМ „Хемус“ и обратно. Срок до 30.06.2019 г. – път І-4 Коритна-Български Извор-Микре-Севлиево-В. Търново-Омуртаг-Търговище-Шумен:  Област Търговище:  Движението по път I-4 Търговище – о.п. Белокопитово от км 248+000 до км 250+300 се осъществява в една лента поради ремонтни дейности във връзка със строителството на обект: АМ „Хемус”. Срок до 31.10.2019 г. – път І-5 Русе-В.Търново-Шипка-Стара Загора-Хасково-Кърджали-Маказа-граница Гърция:  Област Габрово:  Движението по път I-5 Габрово – вр. Шипка при км 164+150 се осъществява с повишено внимание поради пропаднал участък по асфалтова настилка. Поставена е необходимата сигнализация. Срок до 31.03.2019 г.  Област Хасково:  Движението по околовръстен път на гр. Хасково в участъка от км 293+369 до км 298+482 е ограничено поради ремонтни дейности на пътната инфраструктура. Транзитното движение в посока Кърджали и обратно се пренасочва през пътен възел „Орфей“ в гр. Хасково по обходен маршрут:  От начало гр. Хасково – пътен възел „Орфей“ – бул. „Васил Левски“ – бул. „Илинден“ – бул. „Освобождение“ – път I-5 / Хасково – Кърджали /. Срок до 30.01.2019 г.;  Движението в участъка Хасково – п.в. Манастир от км 300+034 до км 302+932 се осъществява двупосочно в едното платно за движение спрямо поставената пътна сигнализация поради ремонтни дейности. Срок до 30.01.2019 г.  Област Кърджали:  Движението по път Кърджали – Маказа в участъка Надлез Кирково – ГКПП „Маказа“ е ограничено за МПС над 3,5 т. Срок до 31.01.2019 г.;  Движението по път Черноочене – Кърджали само в посока от Черноочене към Кърджали е ограничено за движение на МПС над 15 т. Срок до 31.01.2019 г.  Обходни маршрути:  – направление Хасково – Кърджали: път І-5, път ІІІ-505 (с. Манастир), път ІІІ-507 Г.Войводино – Мост – Чифлик – Кърджали.  – направление Асеновград – Кърджали: път ІІ-58, път І-5 посока Хасково, път ІІІ-505 (с. Манастир), път ІІІ-507 Г. Войводино – Мост – Чифлик – Кърджали.  – направление Минерални бани – Кърджали: път ІІІ-506, път І-5 посока Хасково, път ІІІ-505 (с. Манастир), път ІІІ-507 Г.Войводино – Мост – Чифлик – Кърджали; – път І-6 Граница Македония-Гърляно-Кюстендил-Перник-София-Пирдоп-Карлово-Сливен-Карнобат-Бургас: : няма ограничения – път І-7 Граница Румъния-Силистра-Дулово-Преслав-Върбишки проход-Петолъчката-Елхово-Лесово-граница Турция: няма ограничения. – път І-8 Граница Сърбия-Драгоман-София-Ихтиман-Пазарджик-Пловдив-Хасково-Капитан Андреево-граница Турция:  Област София:  Движението в участъка Вакарел – Ихтиман от км 110+700 до км 118+800 е ограничено за всички МПС поради намален габарит на пътното тяло. Поставена е необходимата сигнализация, указваща ограничението. Срок до 31.08.2019 г.; Област Хасково:  Движението в участъка гр. Свиленград – Капитан Андреево от км 370+500 до км 377+900 е ограничено за движение поради пропадане на насип. Срок до 30.06.2019 г.  Обходен маршрут: гр. Свиленград – ПВ „Свиленград” – АМ „Марица” – ПВ „Капитан Андреево” – с. Капитан Андреево. Срок до 30.06.2019 г. – път І-9 граница Румъния-Дуранкулак-Балчик-Варна-Бургас-Звездец-Малко Търново-граница Турция:  Област Варна:  Движението в участъка Кранево – Варна при км 83+100 е ограничено за движение на МПС над 10 т.  Обходен маршрут: Кичево – Оброчище. Срок до 28.02.2019 г. ;  Движението в участъка Златни пясъци – Варна от км 94+000 до км 90+800 се осъществява двупосочно в лявото платно поради ремонтни дейности на асфалтовата настилка, съобразно създадената организация за движение. Срок до 30.12.2018 г.;  Област Бургас:  Движението по път I-9 в участъка Обзор – Слънчев бряг от км 180+000 до км 202+000 се осъществява с повишено внимание поради частични ремонтни дейности на асфалтовата настилка. Участъкът е сигнализиран с пътни знаци. Срок до 11.01.2019 г.  Движението в участъка Варна – Бургас в района на с. Баня от км 183+920 до км 184+595 се осъществява при стеснение на едното платно за движение поради ремонт на водосток. Работния участък е върху едната пътна лента с дължина до 50 м. Скоростта на движение се ограничена до 50 км/ч. Срок до 31.05.2019 г.;  Движението по път Слънчев Бряг – Бургас в участъка при обхода на гр. на Ахелой от км 207+726 до км 212+233 се осъществява в една лента поради изпълнение на строително-монтажни работи а именно “изпарител при км 207+580, нов фундамент на стоманено-решетъчен стълб от реконструкция на ВЛ 20 kV Равда при км 207+680, реконструкция на оптичен кабел на СКАТ ТВ при км 212+011 и реконструкции на ВЛ в подземна мрежа при км 212+120“. СМР се изпълнят на няколко етапа, при които ще се въвежда следните ограничения: скоростта на движение се ограничава на 40 км/ч. в кръстовищата и на 70 км/ч. в останалите участъци. Срок до 31.01.2018 г.;  Движението в участъка Слънчев бряг – Бургас в района на обход на гр. Поморие от км 222+849 до км 225+522 километраж по проект или от км 222+289.41 до км 224+962.32 километраж по съществуващ път се осъществява с повишено внимание поради изграждане на второ пътно платно. Движението на МПС се организира в двете ново изградени платна, като скоростта на движение е намалена до 50 км/ч в участъците на съществуващите кръстовища. Движението се регулира от пътни знаци. Срок до 01.07.2019 г.; ІV. СЪСТОЯНИЕ НА РЕПУБЛИКАНСКАТА ПЪТНА МРЕЖА: 1. Ремонтни дейности и временна организация на движението /ВОД/: ОПУ-Благоевград:  Временно са въведени следните ограничения за движение на МПС: няма.  Ремонтни дейности: няма. ОПУ-Бургас:  Временно са въведени следните ограничения за движение на МПС:  Път II-99: Движението по път ІІ-99 Бургас – Царево при км 14+882 е забранено за МПС с тегло над 12 т. Движението се регулира от пътни знаци.  Обходен маршрут: общинския път Черноморец – Созопол. Срок до 31.05.2019 г.  Път III-908: Движението по път III-908 Варовник – Вълчаново ханче от км 22+400 до 39+300 е ограничено на МПС над 10 т. поради стесняване на пътното платно. Срок до 21.12.2019 г.;  Път III-7306: Движението по път ІІІ-7306 Черница – Сунгурларе – Чубра е ограничено за МПС над 10 т поради стесняване на пътното платно. Срок 21.12.2019 г.  Ремонтни дейности:  Път III-208: Движението по път ІІІ-208 Провадия – Айтос при км 51+713 в се осъществява с повишено внимание поради стеснен участък на пътното платно. Участъкът е сигнализиран с пътни знаци и ограничение на скоростта до 30 км/ч. Срок до 15.01.2019 г.  Път III-795: Движението по път III-795 Малина – АМ ,,Тракия” от км 45+000 до км 47+000 се осъществява в една лента поради частични ремонтни дейности на асфалтовата настилка. Срок: до 04.01.2019 г.  Път ІІІ –7909: Движението по път III-7909 в участъка Равнец – Трояново от км 19+800 до км 26+000 се осъществява в една лента поради полагане на хоризонтална маркировка. Участъкът е сигнализиран с пътни знаци. Срок до 31.12.2018 г. ОПУ-Варна:  Временно са въведени следните ограничения за движение на МПС: няма.  Ремонтни дейности: няма. ОПУ-В. Търново:  Временно са въведени следните ограничения за движение на МПС:  Път III-407: Движението по път ІІІ-407 Лозен – Полски Тръмбеш е ограничено за движението на МПС с обща маса над 12 т поради намален габарит на пътното тяло.  Обходен маршрут: Лозен – Драганово – Янтра – Поликраище – Полски Тръмбеш. Срок до 11.01.2019 г.;  Път III-551: Движението по път ІІІ-551 Дебелец – Средни колиби – Елена е ограничено за МПС над 10 т поради намален габарит на пътното тяло.  Обходен маршрут: Дебелец – В. Търново – Лясковски кантон – Миндя – Елена и обратно. Срок до 11.01.2018 г.;  Път III-4073: Движението по път ІІІ-4073 Царски извор – Драганово от км 0+000 до км 5+500 е ограничено поради свлачище.  Обходен маршрут: Царски извор – Сушица – Драганово и обратно. Срок до 11.01.2019 г.;  Път III-4082: Движението по път ІІІ-4082 Чешма – Кесарево е ограничено за МПС над 3,5 т поради намален габарит на пътното тяло.  Обходен маршрут: Чешма – Сливовица – Горско Ново село – Джулюница – Кесарево. Срок до 11.01.2019 г.;  Ремонтни дейности:  Път III-405: Движението по път III-405 Павликени – Горна Студена в участъка от км 26+089 до км 46+089 се осъществява в една лента поради ремонтни дейности на асфалтовата настилка. Движението се регулира от сигналисти. Срок до 31.01.2019 г.;  Път ІІІ-662: Движението по път ІІІ-662 Твърдица – Елена в участъка от км 47+800 до км 48+000 се осъществява в една лента поради пропадане на пътното платно и образувало се свлачище. Срок до 11.01.2019 г. ОПУ-Видин:  Временно са въведени следните ограничения за движение на МПС: няма ограничения.  Ремонтни дейности: няма ограничения. ОПУ-Враца:  Временно са въведени следните ограничения за движение на МПС:  Път II-11: Движението по път ІІ-11 Оряхово – Лесковец – граница с област Плевен от км 118+000 до км 119+000 е ограничено за МПС над 3.5 т. поради свлачищни процеси и намален габарит на пътното тяло.  Обходен маршрут: Оряхово – Селановци /път ІІІ-306/ Галово – Остров /пътища ІV-ти клас/, път ІІ-11 граница с област Плевен. Срок 28.12.2018 г.;  Път ІІІ-161: Движението по път ІІІ-161 Ребърково – Люти дол от км 0+000 до км 8+700 се осъществява при стеснение в двете посоки и ограничение за движението на МПС над 12 т от км 0+000 до км 5+900 поради свлачищни процеси. Срок 28.12.2018 г.;  Път III-308: Движението по път ІІІ-308 Своде – Караш – Хубавене – Роман в участъка от село Караш до село Хубавене е ограничено поради свлачище от км 25+000 до км 25+200. Срок 28.12.2018 г.;  Обходен маршрут: Роман – Ябланица – Осикова Лъкавица – Правешка Лъкавица – Караш за пътуващите от Роман за Караш. Ябланица – Роман – Хубавене за пътуващите от София и Ловеч;  Път III-1302: Движението по път III-1302 Пудрия – Главаци от км 12+000 до км 15+960 е ограничено за всички автомобили над 10 т. Участъкът е сигнализиран с пътни знаци. Срок 28.12.2018 г.;  Ремонтни дейности:  Път III-1002: Движението по път III-1002 Враца – Леденика се осъществява при стесняване на една от лентите за движение от км 5+150 до км 5+200 поради деформация на пътната настилка. Срок до 28.12.2018 г.;  Път ІІІ-1306: Движението по път ІІІ-1306 Горно Пещене – кръстовище с път ІІ-15 /Враца – Мраморен/ от км 62+000 до км 62+300 се осъществява с повишено внимание поради възникнали свлачищни процеси. Една от лентите за движение е стеснена, като ограничението е сигнализирано с пътни знаци. Срок до 28.12.2018 г. ОПУ-Габрово:  Временно са въведени следните ограничения за движението на МПС:  Път III-403: Движението по път III-403 с. Кормянско – с. Малък Вършец при км 10+080 е ограничено за МПС с ширина /включително на товара/ по-голяма от 3,30 м поради стеснен участък при мост над р. Крапец. Сигнализирано е с пътен знак В15.  Обходен маршрут: за МПС над 3,30 м по път III-401 Кормянско – Петко Славейково – Малък Вършец и по общински път до с. Малък Вършец. Срок до 31.01.2019 г.;  Път III-3011: Движението по път III-3011 Крамолин – В. Търново от км 22+129 до км 28+380 е ограничено за МПС над 10 т. поради намален габарит на пътното тяло при км 26+444. Срок до 31.03.2019 г.;  Път III-5004: Движението по път III-5004 Чехлевци – Велчевци от км 10+940 до км 11+829 съвпадащ с ул. Малина в гр. Габрово е ограничено поради извършване на строителни дейности. Движението се осъществява през улици в урбанизирана територия гр. Габрово. Поставена е необходимата сигнализация.  Обходен маршрут: за квартал Чехлевци: по път III-5004, път II-44 и път III-4404. Поставена е необходимата сигнализация. Срок до 31.01.2019 г.;  Ремонтни дейности:  Път II-44: Движението по път II-44 Севлиево – Драгановци от км 0+000 до км 14+600 се осъществява с повишено внимание поради извършване на строително монтажни работи. Срок до 22.06.2019 г.;  Път III-5006: Движението по път III-5006 Габрово – Стоманеците при км 7+060 се осъществява с повишено внимание поради пропаднал участък на асфалтова настилка. Една от лентите за движение е стеснена, като е поставена необходимата сигнализация. Срок до 28.02.2019 г.;  Път III-6072: Движението по път III-6072 Селище – Стоките при км 11+675 се осъществява с повишено внимание поради пропаднал участък на асфалтовата настилка. Поставена е необходимата сигнализация. Срок до 28.02.2019 г. ОПУ-Добрич:  Временно са въведени следните ограничения за движение на МПС: няма ограничения.  Ремонтни дейности:  Път II-71: Движението по път II-71 околовръстно на гр. Добрич от км 99+500 до км 105+400 се осъществява с повишено внимание поради частични ремонтни дейности на асфалтовата настилка. Движението се регулира с пътни знаци. Срок 30.12.2018 г.  Път II-97: Движението по околовръстен на гр. Добрич от км 0+000 до км 7+500 се осъществява с повишено внимание поради частични ремонтни дейности на асфалтовата настилка. Движението се регулира с пътни знаци. Срок 30.12.2018г. ОПУ-Кюстендил:  Временно са въведени следните ограничения за движение на МПС:  Път ІІІ-6222: Движението по път ІІІ-6222 Смоличано – Пелатиково от км 10+000 до км 14+000 е ограничено за товарни автомобили над 3,5 тона поради пропадане на част от пътното тяло при км 10+650, км 11+720, км 12+830 и км 13+360. Сигнализирано е с пътни знаци.  Обходен маршрут: Згурово – Неделкова Гращица – Невестино – Друмохар – Ваксево и обратно. Срок до 31.03.2019 г.  Ремонтни дейности:  Път III-107: Движението по път III-107 между Пастра и Рилски манастир от км 27+700 до км 27+750 в участък от 50 метра се осъществява в една лента поради извършване на аварийно-възстановителни дейности. Участъкът е сигнализиран с пътни знаци. Срок до 01.02.2019 г. ОПУ-Кърджали:  Временно са въведени следните ограничения за движение на МПС:  Път III-5009: Движението по път ІІІ-5009 Зорница – Бели пласт – Стремци– Кърджали е ограничено за МПС над 12 т.  Обходен маршрут: по път I-5 Хасково – Кърджали за МПС до 15 тона или по път III-507 Кърджали – Мост през с. Мост за всички МПС. Срок до 31.01.2019 г.  Ремонтни дейности:  Път II-59: Движението по път II-59 Карамфил – Крумовград от км 30+893 до км 36+784 се осъществява с повишено внимание поради извършване на подокопен дренаж, преоткосиране, ремонт на водостоци и облицовани окопи. Срок до 01.03.2019 г. ;  Път II-59: Движението по път II-59 Крумовград – граница област Хасково от км 36+784 до км 55+845 се осъществява с повишено внимание поради извършване на подокопен дренаж, преоткосиране, ремонт на водостоци, облицовани окопи, реголи, локални ремонти на пътното тяло и асфалтови работи. Срок до 01.09.2019 г. ОПУ-Ловеч:  Временно са въведени следните ограничения за движение на МПС:  Път II-35: Движението по път ІІ-35 Плевен – Троян в участъка на обходен път на гр. Ловеч от км 43+000 до км 44+400 е ограничено за всички МПС поради ремонтни работи в тунел „Ловеч”.  Обходен маршрут за МПС до 12 тона: по улици през центъра на гр. Ловеч.  Обходни маршрути за товарни автомобили над 12 т.:  – За движещите се за и от гр. Троян: от гр. Ловеч, пътен възел „Софийска” по път ІІІ-401 през с. Изворче и с. Соколово до път І-4 при с. Микре, по път І-4 до пътен възел „Абланица” и по път ІІ-35 за гр. Троян и обратно. Движещите се от Троян към Плевен ползват същия маршрут.  – За движещите се от гр. Варна и гр. Севлиево към гр. Ловеч и гр. Плевен от пътен възел Севлиево при км 85+700 на път І-4, по път ІІІ-403 Кормянско – Малък Вършец и път ІІІ-401 П. Славейково – Ловеч до гр. Ловеч, пътен възел „Баховица”.  – За движещите се от гр. Варна и гр. Севлиево към гр. Ловеч и гр. Плевен, които са пропуснали обхода по път ІІІ-403 и ІІІ-401, на път І-4 при пътен възел „Абланица” се насочват с табели Ж3 към кръстовището на път І-4 с път ІІІ-401 при с. Микре, от там по съществуващата организация към гр. Ловеч и гр. Плевен. Движението се регулира с пътни знаци. Срок до 30.12.2018 г.  Ремонтни дейности:  Път ІІ-35: Движението по път ІІ-35 Плевен – Троян в района на обходен път на гр. Ловеч от км 37+000 до км 42+600 се осъществява в едно платно поради ремонтни дейности по настилката и мостовите съоръжения. Затворено за движение е платното посока Троян, като движението се осъществява двупосочно в платното посока Плевен. Движението се регулира с пътни знаци. Срок до 31.12.2018 г.;  Път ІІ-35: Движението по път ІІ-35 Ловеч – Троян в участъка от Ловеч до разклон за с. Хлевене от км 44+462 до км 46+105 се осъществява в една лента поради частични ремонтни дейности по настилката. Водачите да се движат с повишено внимание и съобразена скорост. Срок 31.12.2018 г.;  Път III-358: Движението по път III-358 гр. Ябланица – гр. Тетевен от км 60+291 до км 76+200 се извършва с повишено внимание поради ремонтни дейности. Участъкът е сигнализиран с пътни знаци. Срок до 03.05.2019 г.;  Път III-3701: Движението по път III-3701 Черни Вит – Тетевен от км 22+300 до км 36+382 се извършва с повишено внимание поради ремонтни дейности по банкети и откоси. Срок до 31.12.2018 г. ОПУ-Монтана:  Временно са въведени следните ограничения за движение на МПС:  Път II-11: Движението по път II-11 Добри дол – Орсоя от км 23+167 до км 31+800 е ограничено за МПС над 10 т поради изпълнение на строително-монтажни дейности. За останалите участници в движението скоростта е ограничена до 30 км/ч.  Обходен маршрут:  За движещите се по пътя Козлодуй-Лом-Видин: Козлодуй – Вълчедръм – Дългоделци – Д. Церовене – Вирове – Монтана – Ружинци – Димово – Дунавци – Видин и обратно. Срок до 30.04.2019 г.;  Път II-81: Движението по път ІІ-81 Монтана – София през проход „Петрохан“ е ограничено за автомобили над 12 т.  Обходен маршрут: през гр. Своге. Срок до 10.03.2019 г.;  Път II-81: Движението по път II-81 Расово – Лом в посока Монтана от км 144+000 до км 145+400 е ограничено за МПС над 10 т. поради извършване на строително монтажни работи. За останалите участници скоростта е ограничена до 40 км/ч.  Обходен маршрут:  – В посока от Монтана: по път II-81 с. Д. Церовене кръстовището с път III-818, по път III-818 до кръстовище с път II-11 с. Д. Цибър, по път II-11 до гр. Лом и обратно.  – В посока Лом – Видин: по път II-11 Ковачица – Д. Цибър, по път III-818 Вълчедръм – Дългоделци до кръстовището с път II-81 с. Д. Церовене, по път II-81 Вирове – Монтана и по път 1-1 Ружинци – Димово – Дунавци – Видин и обратно. Срок до 30.04.2019 г.;  Път III-8104: Движението по път ІІІ-8104 Замфирово – Пърличево от км 7+000 до км 7+700 е ограничено за всички МПС поради пропадане на участък от пътното тяло.  Обходен маршрут: по път ІІ-81 Боровци – Монтана, път І-1 /Е-79/ Монтана – Сумер, път ІІІ-1621 Сумер – Пърличево и обратно. Срок до 30.03.2019 г.  Ремонтни дейности: няма ограничения. ОПУ-Пазарджик:  Временно са въведени следните ограничения за движение на МПС:  Път III-3704: Движението по път III-3704 Пазарджик – Ветрен при км 11+485 в с. Бошуля е ограничено за МПС над 10 т.  Обходен маршрут: гр. Пазарджик, път I-8 с. Звъничево – Септемврийски ханчета, път III-8402 гр. Септември, кръгово кръстовище с път III-3704 с. Бошуля. Срок до 21.12.2019 г.  Ремонтни дейности:  Път III-8003: Движението по път III-8003 с. Дюлево – разклона за Стрелча /път III-606/ се извършва в една лента от км 35+890 до км 35+910 поради срутище /пропадане на част от дясното платно/. Движението в участъка се извършва в лявото платно и е регулирано с пътни знаци. Срок до 21.12.2019 г. ОПУ-Перник:  Временно са въведени следните ограничения за движение на МПС:  Път II-63: Движението по път II-63 Брезник – Трън от км 42+200 до км 42+800 е ограничено поради ремонт на мост. Движението е пренасочено по изграден временен път, сигнализиран съгласно проект за ВОБД. Срок до 28.02.2019 г.  Път ІІІ-637: Движението по път ІІІ-637 от с. Мрамор до разклон за с. Лева река е ограничено за МПС над 10 т. Срок до 31.12.2018 г.  Ремонтни дейности: няма ограничения. ОПУ-Плевен:  Временно са въведени следните ограничения за движение на МПС:  Път ІІІ-301: Движението по път III-301 край регулация с. Козар Белене – начало регулация гр. Левски от км 1+750 до км 5+753 е ограничено за МПС общо тегло над 7 т.  Обходен маршрут: път III-303 Българене – Малчика – Аспарухово – Левски. Срок – целогодишно.  Път ІІІ-304: Движението по път III-304 Изгрев – Трънчовица – Бацова махала – Новачене – Дебово от км 0+030 до км 24+650 е ограничено за транзитното движение на МПС над 15 т.;  Обходен маршрут: по път ІІ-34 Плевен – Никопол. Срок – целогодишно.  Път ІІІ-306: Движението по път III-306 Луковит – Оряхово в участъка Червен бряг – Чомаковци от км 9+715 до км 19+207 е ограничено поради демонтиране на стоманен мост над река Искър преди с. Чомаковци.  Обходен маршрут: (Кнежа – Искър – Долни Дъбник – Телиш – Луковит) За движещите се МПС по път I-3 Бяла-Ботевград от гр. Луковит транзитно през гр. Червен бряг към с. Чомаковци, начало обход с кръстовище с РП III-306, в гр. Луковит, км 138+767, оттам отбивния маршрут следва трасето на път I-3 през с. Радомирци до обхода на гр. Долни Дъбник, гр. Искър и гр. Кнежа до кръстовище с път III-306 в гр. Кнежа и след това по трасето на път III-306 до с. Чомаковци. Срок до 04.07.2019 г.;  Път ІІІ-3004: Движението по път III-3004 Опанец – Долна Митрополия от км 0+000 до км 6+125 в района на с. Опанец е ограничено за транзитно движение на МПС над 3.5 т.  Обходен маршрут: по път І-3 Бяла – Плевен – Ботевград (от п.в. „КАТ“ на км 88+973 към п.в. на км 95+099). Срок – целогодишно.  Път ІІІ-3005: Движението по път III-3005 Ясен – Търнене – Градина в района на с. Ясен от км 1+793 до км 4+223 е ограничено за движение на МПС над 3.5 т, осигурен е сигнализиран обходен маршрут; Срок – целогодишно.  Път ІІІ-3005: Движението по път III-3005 Ясен – Търнене – Градина – Петърница – Бъркач – Беглеж в района на с. Беглеж от км 21+062 до км 27+123 е ограничено за МПС над 8 т.  Обходен маршрут: път ІІІ-3502 Брестовец – Горталово – Беглеж – Бежаново – Ъглен. Срок – целогодишно.  Ремонтни дейности: няма ограничения. ОПУ-Пловдив:  Временно са въведени следните ограничения за движение на МПС:  Път II-86: Движението по път II-86 Асеновград – Нареченски бани е ограничено за МПС с височина над 4 м. през тунелите.  Обходен маршрут: път III-866 Кричим – Девин.  Път III-606: Движението по общински път ІІІ-606 Неделево –Церетелево – Царимир – /ІІ-64/ на кръстовище с път II-64 Карлово-Пловдив при км 39+290 се ограничава поради ремонт на ж.п. прелез.  Обходен маршрут: с. Труд-с. Строево-с. Голям Чардак-с. Неделево. Срок до 8.12.2018г.;  Път ІІІ-667: Движението по път III-667 Плодовитово – Първомай при км 6+832 в района на мост над р. Марица е ограничено за МПС над 5 т поради намален габарит на пътното платно на стоманения мост на р. Марица.  Обходен маршрут: път ІІ-66 Стара Загора – Поповица и път І-8 София – Пловдив – Свиленград. Срок до 28.12.2019 г.;  Път III-804: Движението по път III-804 Поповица – Болярци е ограничено за МПС над 12 т поради намален габарит на пътното платно на мост в с. Поповица. Срок до 02.01.2019 г.;  Обходен маршрут: път Поповица – Садово – Кочево – Болярци.  Път III-8611: Движението по път III-8611 Белица – Загражден – Давидково в участъка от км 13+500 от Държавно ловно стопанство ”Кормисош” след с. Белица до границата с област Смолян при км 18+431 е ограничено за всички МПС. Срок до 28.12.2018 г.;  Ремонтни дейности: няма. ОПУ-Разград:  Временно са въведени следните ограничения за движение на МПС: няма.  Ремонтни дейности:  Път III-702: Движението по път III-702 Пристое – Подайва – Къпиновци – Лъвино – II-23 /Исперих/ в участъка от граница с ОПУ Шумен до гр. Исперих от км 2+000 до км 22+125 се осъществява с повишено внимание в една лента за движение, поради изпълнение превантивен ремонт на пътя. Движението в работния участък се регулира с временна сигнализация, съгласно съгласувания проект за ВОД и от сигналисти. Срок до 30.04.2019 г. ОПУ-Русе:  Временно са въведени следните ограничения за движение на МПС:  Път ІІІ-202: Движението по път III-202 Русе – Щръклево – Нисово – Кацелово при км 36+945 е ограничено за МПС над 10 т поради компрометирано експлоатационно състояние на мост до с. Кацелово при км 36+945 над р. Черни Лом. Едната лента е затворена за движение и е въведен пропускателен режим по свободната лента за движение. Въведено е ограничение на скоростта 40 км/ч. Срок до 01.04.2019 г.  Ремонтни дейности:  Път II-21: Движението по път II-21 Русе – Мартен от км 0+000 до км 0+293 се осъществява с повишено внимание спрямо създадената с вертикална, хоризонтална и светлинна сигнализация организация на движението поради ремонтни дейности свързани с реконструкция и удвояване на габарита на пътното тяло. Въведено е ограничение на скоростта до 40 км/ч. Срок до 28.12.2018 г.;  Път III-501: Движението по път ІІІ-501 Русе – Басарбово при км 5+976 се извършва в едната лента с пропускателен режим поради авариен ремонт на дясна тротоарна конзола на мостово съоръжение. Участъкът е сигнализиран съгласно Наредба №3 за ВОБД. Въведено е ограничение на скоростта до 20 км/ч. Срок до 01.04.2019 г. ОПУ-Силистра:  Временно са въведени следните ограничения за движение на МПС:  Път III-701: Движението по път ІІІ-701 в участъка Секулово – Тодор Икономово от км 9+454 до км 16+353 е ограничено за МПС над 3,5 т поради компрометирано състояние на мостово съоръжение.  Обходен маршрут за МПС над 3,5 тона: през общински път 70009 Секулово – Прохлада – Браничево, път І-7 Браничево – Пристое – Каолиново, път ІІІ-7005 Каолиново – Тодор Икономово и обратно. Срок до 19.02.2019 г. ОПУ-Сливен:  Временно са въведени следните ограничения за движение на МПС:  Път ІІІ-7006: Движението по път ІІІ-7006 Бероново – Градец в участъка от с. Садово до с. Градец от км 9+645 до км 13+042 е ограничено за движение на МПС над 12 т. поради намалена носимоспособност на мостово съоръжение на км 10+868. Срок 27.12.2018 г.;  Път ІІІ-7306: Движението по път ІІІ-7306 Сунгурларе – Пъдарево в участъка с. Чубра – с. Пъдарево е ограничено за МПС над 12 т поради намалена носимоспособност на пътното тяло в участъка на област Бургас. Срок до 31.12.2019 г.  Ремонтни дейности:  Път ІІ-48: Движението по път ІІ-48 гр. Котел – с. Градец от км 43+000 до км 43+100 се осъществява с повишено внимание поради укрепване на откоса. Движението се регулира с пътни знаци. Срок до 30.12.2018 г. ОПУ-Смолян:  Временно са въведени следните ограничения за движение на МПС:  Път III-861: Движението по път III-861 в отсечката гр. Лъки – пътно кръстовище за хижа Момчил юнак от км 31+040 до км 36+000 е ограничено за МПС с тегло над 12 т. поради намален габарит на пътното тяло. Срок до 31.03.2019 г.;  Път ІІІ-8631: Движението по път ІІІ-8631 Момчиловци – Славейно – местност Момина вода от км 0+000 до км 5+993 е ограничено за МПС над 12 т. с ремаркета и полуремаркета, поради стеснен габарит на пътното тяло. Движението в района се регулира с пътни знаци. Срок до 31.03.2019 г.;  Път ІІІ-8683: Движението по път ІІІ-8683 с. Арда – с. Горна Арда от км 27+000 до км 29+500 е ограничено за МПС с тегло над 10 т. поради пропадане и стеснение на една от пътните ленти. Движението в района се регулира с пътни знаци. Срок до 31.03.2019 г.  Ремонтни дейности:  Път II-86: Движението по път ІІ-86 гр. Смолян – с. Средногорци от км 109+370 до км 109+570 (в участъка срутище при км 109+450 – разклон за с. Тикале) се регулира със светофарна уредба и скоростта е ограничена до 20 км/ч. Трафикът се осъществява в една /дясната/ пътна лента. Срок до 31.12.2018 г. ОПУ-София:  Временно са въведени следните ограничения за движение на МПС:  Път II-81: Движението по път ІІ-81 Монтана – София през проход „Петрохан“ е ограничено за автомобили над 12 т., както и тегленето на ремаркета и полуремаркета.  Обходен маршрут: през гр. Своге. Срок до 31.03.2019 г.;  Път ІІ-82: Движението по път II-82 Костенец – Самоков от км 0+000 до км 39+176 е ограничено за товарни МПС над 10 т в двете посоки. Срок до 31.08.2019 г.;  Път III-801: Движението по път III-801 Вакарел – Белица – Панагюрище от км 0+000 до км 22+133 е ограничено за товарни автомобили с ремаркета и полуремаркета поради влошени експлоатационни характеристики на пътното тяло. Срок 31.03.2019 г.  Път ІІІ-3701: Движението по път III-3701 в участък от края на с. Ямна до края на област Ловеч от км 16+600 до км 22+300 е ограничено за всички МПС поради свлачищни процеси.  Обходен маршрут: път II-37 Етрополе – Лъга – Джурово, път I-3 Джурово – Ябланица граница област Ловеч, път III-358 Ябланица – Гложене, път III-3701 Гложене – Черни Вит. Срок до 31.05.2019 г.;  Път ІІІ-8001: Движението по път III-8001 Беренде извор – Беренде от км 4+700 до км 9+410 е ограничено за движение на МПС поради намален габарит на пътното платно. Срок до 30.09.2019 г.;  Път ІІІ-8102: Движението по път III-8102 Чибаовци – Свидня от км 10+000 до км 16+750 е ограничено поради активирали се свлачища.  Обходен маршрут: до Чибаовци да се ползва път II-81 до Бучин проход, път III-164 Бучин проход – Искрец – Свидня. Срок до 31.05.2019 г.  Ремонтни дейности:  Път II-81: Движението по път II-81 Костинброд – Петрохан от км 8+200 до км 51+235 е затруднено и се осъществява двупосочно в една лента на определени участъци поради ремонтни дейности на асфалтовата настилка. Временната организация се осъществява посредством пътни знаци и временни светофарни уредби. Срок до 30.03.2019 г.; ОПУ-Стара Загора:  Временно са въведени следните ограничения за движение на МПС:  Път ІІІ-807: Движението по път III-807 гр. Чирпан – с. Върбица в участъка с. Скобелево – с. Зетьово е ограничено за всички МПС поради аварирал мост над река Марица при км 7+600.  Обходни маршрути:  – път ІІ-66 Поповица – Плодовитово – Първомай – Скобелево;  – път ІІ-66 Чирпан – Плодовитово – Първомай – Скобелево;  – Скобелево – Първомай – Плодовитово – път ІІ-66. Срок до 07.01.2019 г.  Път III-5005: Движението по път III-5005 връх ,,Шипка” – връх „Бузлуджа” от км 0+000 до км 12+213 е ограничено за всички МПС поради влошените метеорологични условия през зимния период. Срок до 31.03.2019 г.  Път ІІІ-5031: Движението по път III-5031 Опан – Гълъбово е ограничено на МПС над 10 т.  Обходен маршрут: път І-5 Стара Загора – Димитровград и път ІІІ-554 Раднево – Гълъбово.  Ремонтни дейности: няма. ОПУ-Търговище:  Временно са въведени следните ограничения за движение на МПС:  Път III-4009: Движението по път III-4009 Лиляк – Пресиян от км 7+484 до км 15+230 е ограничено за МПС над 5 т поради свлачище в района на с. Александрово. Участъкът е сигнализиран с пътни знаци. Срок до 31.03.2019 г.;  Път III-4082: Движението на МПС над 3,5 т. по път III-4082 Капище – Банковец от км 0+000 до 11+300 е ограничено поради ремонт на мост. Срок до 31.03.2019 г.  Ремонтни дейности:  Път III-4009: Движението по път III-4009 Лиляк – Александрово от км 9+800 до 10+200 се осъществява в една лента поради активизирано свлачище. Участъкът е сигнализиран с пътни знаци. Срок до 31.05.2019 г.; ОПУ-Хасково:  Временно са въведени следните ограничения за движение на МПС:  Път III-597: Движенито по път III-597 Ивайловград – Дъбовец – Малко градище – Лозен – Любимец в гр. Любимец при км 56+850 е ограничено за всички МПС поради закрит ж.п. прелез.  Обходен маршрут: гр. Любимец – с. Сива река – с. Малко градище – гр. Ивайловград. Срок до 31.01.2019 г.;  Път III-5009: Движението на МПС над 12 т. по път III-5009 Козлец – Кърджали от км 0+000 до км 26+080 e ограничено. Срок до 31.01.2019 г.  Ремонтни дейности:  Път III-663: Движението по път III-663 Димитровград – Симеоновград в участъка от разклона за гр. Стара Загора до гр. Симеоновград от км 34+600 до км 54+835 се осъществява в една лента поради частични ремонтни дейности на асфалтовата настилка. Движението през работните участъци се осъществява двупосочно в едната лента и се регулира с пътна сигнализация. Срок до 02.10.2019 г. ОПУ-Шумен:  Временно са въведени следните ограничения за движение на МПС:  Път III-701: Движението по път ІІІ-701 в участъка Секулово – Тодор Икономово от км 9+454 до км 16+353 е ограничено за МПС над 3,5 т поради компрометирано състояние на мостово съоръжение.  Обходен маршрут: за МПС над 3,5 тона: през общински път 70009 Секулово – Прохлада – Браничево, път І-7 Браничево – Пристое – Каолиново, път ІІІ-7005 Каолиново – Тодор Икономово и обратно. Срок до 02.04.2019 г.;  Път ІІІ-731: Движението по път III-731 Радко Димитриево – Друмево e ограничено за МПС над 10 т поради свлачищни процеси.  Обходен маршрут: Шумен – Овчарово – Друмево. Срок до 28.02.2019 г.  Ремонтни дейности: няма ограничения. ОПУ-Ямбол:  Временно са въведени следните ограничения за движение на МПС:  Път ІІІ-7008: Движението по път III-7008 Елхово – Изгрев от км 2+440 до км 2+560 е ограничено поради компрометирано експлоатационно състояние на дървен мост над р. Тунджа.  Обходен маршрут: по изграден обходен път до моста с ограничение на скоростта до 30 км/ч. Срок до 31.12.2018 г.  Ремонтни дейности:  Път ІІІ-7008: Движението по път III-7008 Малък манастир – Голям манастир от км 18+059 до км 18+123 се осъществява в една лента поради пропаднала настилка и пропаднал насип. Движението се регулира чрез пътни знаци. Срок до 31.01.2019 г.; Опасност от падащи камъни: Искърско дефиле; Кресненско дефиле; път І-1 /Е-79/ Мездра-Ботевград, Видин-Монтана и в участъците от км 321+400 до км 321+500 и от км 352+650 до км 352+750; път I-4 София-Варна при с. Пролаз и Коритна-Български Извор-Микре; път I-5 /Е 85/ В. Търново-Дряново-Габрово-Шипка; път І-6 Коняво-разклон Клапаровци и София-Карлово-Бургас, проходи „Козница” и „Стражата”; път I-8 при кръстовище за с. Габровица; път I-9 Крушевец-М.Търново; път ІІ-19 Симитли- Г. Делчев; път II-35 Троян-Кърнаре; път II-37 Пещера-Батак-Ш. Поляна; път II-53 Стара река-Сливен; път ІІ-62 Самоков-Дупница /местност Дервена/; път ІІ-82 Самоков-София /Г.Окол-Пасарел-Кокаляне/; път II-84 Варвара-гара Костандово /кръстовище за Св. Петка/; път ІІ-86 Асеновград-Смолян; път ІІІ-102 Превала-Монтана; път ІІІ-104 Бобошево-Четирци; път ІІІ-107 Рила-Рилски Манастир; път III-305 Дерманци-Торос-Гложене; път ІІІ-488 Градец-Ичера-Сливен; път ІІІ-601 Горановци-Олтоманци; път ІІІ-606 в района на Копривщица; път ІІІ-622 Друмохар-Ваксево; път III-842 Юндола-Голямо Белово; път ІІІ-861 Юговско ханче-Югово-Лъки-Здравец; път ІІІ-865; Стояново-Ардино; път ІІІ-866 Смолян-Кричим-Стамболийски-път І-8; път ІІІ-3011 стената на яз. „Ал. Стамболийски”; път ІІІ-8611 Белица-Загражден, всички пътища на област Смолян; път II-55 от км 34+900 до км 45+000 на Прохода на Републиката; път ІІ-73 Шумен-Карнобат. Шофьорите да се движат с повишено внимание по тези участъци. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.12.25", "title": " АПИ: Пътните настилки в страната са предимно мокри и заснежени, по планините – частично заледени"}
{"url": "https://trud.bg/%d0%b8%d0%bd%d1%82%d0%b5%d0%bd%d0%b7%d0%b8%d0%b2%d0%b5%d0%bd-%d1%82%d1%80%d0%b0%d1%84%d0%b8%d0%ba-%d0%b7%d0%b0-%d1%82%d0%b5%d0%b6%d0%ba%d0%be%d1%82%d0%be%d0%b2%d0%b0%d1%80%d0%bd%d0%b8-%d0%b0%d0%b2/", "text": "Интензивен е трафикът за товарни автомобили на изход на ГКПП „Капитан Андреево“, съобщиха от пресслужбата на „Гранична полиция“. Информацията за трафика на граничните пунктове е към 18.00 часа. На границата с Гърция, Македония, Гърция и на Румъния трафикът е нормален на всички гранични контролно-пропускателни пунктове. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.12.25", "title": " Интензивен трафик за тежкотоварни автомобили на „Капитан Андреево“"}
{"url": "https://trud.bg/%d0%bf%d1%83%d1%82%d0%b8%d0%bd-%d0%b8-%d0%bb%d1%83%d0%ba%d0%b0%d1%88%d0%b5%d0%bd%d0%ba%d0%be-%d0%b7%d0%b0%d0%bf%d0%be%d1%87%d0%bd%d0%b0%d1%85%d0%b0-%d0%bd%d0%be%d0%b2-%d0%ba%d1%80%d1%8a%d0%b3-%d0%bf/", "text": "Президентите на Русия и Беларус Владимир Путин и Александър Лукашенко започнаха нов кръг преговори в Кремъл, предаде ТАСС. В дневния ред са редица спорни въпроси, поставяни и от двете страни. Става дума за ценообразуването на руския природен газ. Беларуската страна е обезпокоена и от въпроса за компенсациите на спадащите приходи поради данъчната мярка на Москва, а руската страна – от въпроса за периодичното нарушаване на митническия режим между Беларус и Русия. Както по-рано каза прессекретарят на руския президент, лидерите на двете държави ще обсъдят и нюанси, свързани с действията на Русия в нефтената сфера. Освен това, лидерите „ще си сверят часовниците по целия комплекс двустранни съюзни отношения“, включително по тематиката на развитие на съюзната държава на Руската федерация и Беларус, каза Дмитрий Песков. При откриването на срещата си с Лукашенко Путин обяви, че ще бъдат обсъдени спорни енергийни въпроси. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.12.25", "title": " Путин и Лукашенко започнаха нов кръг преговори в Кремъл"}
{"url": "https://trud.bg/%d0%bf%d1%80%d0%be%d0%b4%d1%8a%d0%bb%d0%b6%d0%b0%d0%b2%d0%b0-%d0%b8%d0%b7%d0%b4%d0%b8%d1%80%d0%b2%d0%b0%d0%bd%d0%b5%d1%82%d0%be-%d0%bd%d0%b0-%d0%be%d1%86%d0%b5%d0%bb%d0%b5%d0%bb%d0%b8-%d1%81%d0%bb/", "text": "В Индонезия продължава операцията по издирването на оцелели след катастрофалното цунами, връхлетяло страната преди дни. Стихията отне живота на близо 430 души, а ранените са около 1500. Хиляди войници, полицаи и доброволци неуморно претърсват отломките, за да търсят оцелели. Сред тях е Хендра. Споделя, че никога не е виждал подобни разрушения. „Тук съм от първия ден. Всички са съкрушени, хората търсят свои близки и оглеждат това, което е останало от домовете им”. Томи е собственик на хотел, намиращ се в един от най-тежко засегнатите райони. Спомня си с ужас за момента, в който вълната цунами заляла брега. „Вулканът изригна по-силно от обикновено. Първата вълна беше слаба и всички се зарадвахме. Втората вълна наводни терасата, а третата отнесе много хора. Беше истински кошмар”. Около 16 000 души са били принудени да напуснат домовете си. На островите Ява и Суматра бяха открити няколко медицински центъра. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.12.25", "title": " Продължава издирването на оцелели след смъртоносното цунами в Индонезия\t\t\t"}
{"url": "https://trud.bg/%d0%bf%d1%80%d0%b5%d0%bc%d0%b8%d0%b5%d1%80%d1%8a%d1%82-%d0%b1%d0%be%d1%80%d0%b8%d1%81%d0%be%d0%b2-%d0%bd%d0%b5%d0%ba%d0%b0-%d0%b1%d1%8a%d0%b4%d0%b5%d0%bc-%d0%bf%d0%be-%d0%b4%d0%be%d0%b1%d1%80%d0%b8/", "text": "Честита Коледа! Бъдете здрави, обичани и щастливи. Пожелавам мир, любов и благоденствие. Нека бъдем по-добри и смирени. Това написа премиерът Бойко Борисов по повод Рождество Христова във Фейсбук.                          ", "date": "2018.12.25", "title": " Премиерът Борисов: Нека бъдем по-добри и смирени"}
{"url": "https://trud.bg/%d1%84%d0%b5%d1%80%d0%b4%d0%b8%d0%bd%d0%b0%d0%bd%d0%b4-%d1%88%d0%b0%d0%bc%d0%b0%d1%80%d0%be%d1%81%d0%b0%d0%bb-%d0%bc%d0%bb%d0%b0%d0%b4%d0%b8%d1%8f-%d0%b4%d0%b8%d0%bc%d0%b8%d1%82%d1%8a%d1%80-%d1%81/", "text": "„Ето че стигнах до голямата находка на бъдещия ни Двор, граф дьо Грено, благородник от Савоя, бивш околийски управител, парижанин по дух, с пораснали синове и омъжени дъщери, чаровен и енергичен мъж на около 50 години…“ Така накратко личният секретар на Фердинанд граф Робер дьо Бурбулон представя току-що назначения за Велик маршал на двореца Александър Дьо Грено. Загубил съпругата си през същата 1887 г., когато Фердинанд Кобурггота става български княз, той кандидатства за влизане в неговата дворцова свита и е одобрен лично от княгиня Клементина. Като хофмаршал дьо Грено се грижи за всичко – за храната, протокола, баловете, обзавеждането. Най-младата му дъщеря Анна по това време учи музика и изкуство в Париж. През ноември 1887 г. Клементина идва при сина си в България, като по негово желание е взела Анна за своя фрейлина, т.е. придворна дама. Пак на Бурбулон дължим нейния портрет: руса, с красиви, много изразителни очи, донякъде плоско лице и леко заострена брадичка, но крайно изискана и с твърде парижки вид Според него „тя е самата интелигентност“, има много дарби, освен това е умна и независима. Приятелите й са удивени как ще напусне изисканите европейски салони и ще ги замени с неугледната столица на новоосвободената държава, която все още се числи към Ориента. Възпитана в традициите на Савойската династия, Анна дьо Грено обаче не се поколебава да живее в България. След две години лично Фердинанд обявява годежа на младата графиня с началника на тайния си кабинет Димитър Станчов, завършил право във Виена и току що защитил докторат. Младежът произхожда от виден свищовски род. Сестра му Елена е съпруга на министъра на финансите Григор Начович, първата му братовчедка Поликсени е женена за Стамболов, така че назначението му в двореца идва съвсем естествено. Димитър постига това и благодарение на личните си качества – той е умен, образован, интелигентен. Всичко това, плюс сродяването със савойския род, след години му осигурява славно бъдеще на дипломатическия фронт.  Новината е посрещната с фамилно скърцане на зъби и от двете страни – френската рода е ужасена, че една нейна потомка ще уседне на непознатите и непредвидими Балкани, освен това смята брака за неравностоен. Свищовлии пък оплакват момчето си, сгодено за чужденка от другия край на Европа, аристократка, която вероятно ще се окаже и разглезена. Въпреки роднините Анна и Димитър сключват брак, който продължава непомрачен цели 50 години – до смъртта на дипломата в Лондон през 1940 г. Не по-малко тъжен и потиснат от предстоящата сватба е бъдещият кум Фердинанд, който изповядва пред Бурбулон, че е принесъл себе си в жертва и си дава сметка, „че и двамата са загубени за мен, че всичко е свършено!“  Впрочем софиянци отдавна коментират голямата привързаност на владетеля към младия началник на тайния му кабинет, комуто в изблик на нежност понякога сам реши косите. Както при всяка самовлюбена натура, неговата обич често граничи с тирания, напълно обсебваща другия. Младежът обаче е независим, горделив и бунтовен по природа, което води до непрекъснати сцени и безконечни разправии.  Лично Бурбулон е свидетел как веднъж разгневеният Станчов хвърля в краката на княза купчина папки, а той побеснява и му отговаря със страхотен шамар. Само намесата на личния секретар предотвратява юмручния бой. „Всичко това свършва винаги със сдобряване, прошки и нежности“, пише той. „След туй започва отначало!“  Говори се още, че зад годявката на младите стои сянката на Стамболов, който иска да сложи край на масовите ехидни шушукания около княза и любимеца му. Събитието обаче им дава нова храна: сега злите езици се питат къде е прекарал първата си брачна нощ младоженецът – при кума или при булката. Още повече, че чак до 1908 г. новата брачна двойка живее в двореца. През 1893 г. друг представител на рода Грено става център на дворцовите вълнения. Това е братът на Анна – Ернест когото тя урежда в княжеската свита през 1893 г. Той обаче скоро започва да излага семейството „с екстравагантните си лудории, издаващи пълна липса на морален усет“, по думите на Бурбулон. Една такава лудория стряска всички през август по време на престоя в Евксиноград. Младежът демонстративно се разхожда в адамово облекло по горния коридор на двореца, наложил на главата си ту цилиндър, ту военна фуражка. „Това няма да свърши добре!“, пише в дневника си личният секретар на Фердинанд. И е напълно прав. Само след два месеца младият Грено нахлува гол в стаята на Мара Белчева, придворна дама на княгиня Клементина. Втора година вече тя е вдовица след убийството на мъжа си, министъра на финансите Христо Белчев, та сигурно младокът е смятал, че ще го посрещне с разтворени обятия. Тя обаче пищи и изпада в истерия. Тук вече чашата прелива и Ернест е изгонен от двореца. На всичко отгоре това става тъкмо на годишнината от смъртта на стария Грено, което кара семейство Станчови да настръхнат в защита на братчето – не било редно да го гонят точно тогава като някой крадец. Вечно слухтящите за сензации вестници веднага превръщат скарването на княза и Станчов в политически въпрос. Вбесен, Станчов си дава оставката, защото го обвиняват и в интриги срещу Стамболов. Налага се Фердинанд да даде официално опровержение, за да не излезе, че е под „чехъла“ на своя премиер. Най-забавното е, че Стамболов няма нищо общо с тая история…", "date": "2018.12.25", "title": " Фердинанд шамаросал младия Димитър Станчов\t\t\t"}
{"url": "https://trud.bg/%d0%bd%d0%b0-25-%d0%b4%d0%b5%d0%ba%d0%b5%d0%bc%d0%b2%d1%80%d0%b8-2018-%d0%b4%d0%b0-%d0%bf%d0%be%d1%87%d0%b5%d1%80%d0%bf%d1%8f%d1%82/", "text": ", световна и европейска шампионка по художествена гимнастика. , създател и бивш директор на Националната гимназия за древни езици и култура. , редактор в „Справочно-информационен отдел“ на вестник „Труд“. , журналист, 48 г. , хирург, министър на здравеопазването в правителството на Станишев, 81 г. Рождество Христово.", "date": "2018.12.25", "title": " На 25 декември 2018 да почерпят"}
{"url": "https://trud.bg/%d1%81%d0%bf%d0%be%d1%80%d0%b5%d0%b4-%d0%b4%d0%be%d0%bf%d0%b8%d1%82%d0%b2%d0%b0%d0%bd%d0%b5-%d0%b1%d0%b5%d0%bd%d1%8f%d0%bc%d0%b8%d0%bd-%d0%bd%d0%b5%d1%82%d0%b0%d0%bd%d1%8f%d1%85%d1%83-%d1%89%d0%b5/", "text": "Първото допитване до общественото мнение, след като беше обявено, че в Израел ще има предсрочни избори, предрича поредна убедителна победа за премиера Бенямин Нетаняху, предаде Асошиейтед прес. Резултатите от допитването, публикувани днес във всекидневника „Маарив“, показват, че управляващата партия „Лукуд“ на премиера Нетаняху със сигурност ще има 30 места в 120-местния Кнесет и той ще разполага с мнозинство за десния си националистически блок. На второ място, според анкетата, с 13 места, е все още хипотетичната партия начело с бившия военен ръководител Бени Ганц, който предстои да обяви дали ще се яви на изборите. Левите и центристките партии остават далеч назад. Левоцентристката партия Йеш Атид („Има бъдеще“) начело с Яир Лапид вероятно ще получи 12 места, при 11 в сегашния състав на парламента, посочва Ройтерс. Нетаняху обяви предсрочни избори през април, подготвяйки терена за тримесечна кампания, помрачена от поредица разследвания за корупция срещу него, подчертава АП, цитира БТА. Премиерът е разследван по три дела за подкупи, но отрича да е извършил нещо нередно. Той очаква решението на главния прокурор дали да приеме полицейската препоръка да бъдат повдигнати обвинения срещу него. Възможното предявяване на обвинение се очаква в рамките на няколко седмици, но според израелски медии главният прокурор може да предпочете да отложи решението си, за да не се отрази то на изборните резултати. Министерството на правосъдието съобщи вчера, след обявяването на предсрочните избори, че работата по делата ще продължи, „независимо от политическите събития“. В коментар на резултатите „Маарив“ отбелязва, че ако Нетаняху спечели, ще може да изпълни обещанието си, дадено вчера, да сформира дясно правителство, подобно на това, което оглавява в момента. Според допитването, Нетаняху, който в момента е четвърти мандат министър-председател, може да разполага с поне 63 места, с две повече, отколкото има сегашната му коалиция, посочва Ройтерс.  В последните си изказвания Нетаняху се концентрира върху това, което смята за свои главни постижения – справянето със заплахите за сигурността, идващи от Иран и палестинските бойци, изграждането на силна икономика и дипломатическите контакти с арабски държави в Персийския залив, които споделят загрижеността на Израел по отношение на Иран. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com    ", "date": "2018.12.25", "title": " Според допитване: Бенямин Нетаняху ще победи на предсрочните избори с лекота"}
{"url": "https://trud.bg/%d0%bc-%d0%bc-%d0%bc-%d0%b4%d0%b6%d0%be%d0%bb%d0%b0%d0%bd%d1%87%d0%b5%d1%82%d0%b0/", "text": "Джоланчетата, били те свински или телешки, изискват много любов и търпение, приготвят се бавно, но затова пък имат несравним вкус. Сега няма да говорим за калории (225 на 100 грама) и холестерол, но ще напомним, че това месо близо до колянната става на животното е крехко и сочно, състои се главно от мускули и съединителна тъкан, без тлъстини. Продават се предни и задни джолани. Задните са по-месести, затова се предпочитат за печене, а предните – за супи, бульони и задушени ястия. Най-подходящата гарнитура за джолана е киселото зеле, но може да се приготви с картофи и други зеленчуци. По желание се подправя със счукан чесън с оцет и лют червен пипер. Необходими продукти: 500 г джолан (свински или телешки) без кост или 700 г с кост  2 скилидки чесън  2 ч. ч. прясно мляко  100 г масло  2 с. л. червен пипер  10 зрънца черен пипер  сол  счукан чесън, оцет, лют червен пипер – смесени Начин на приготвяне:  Варим джолана в подсолена вода заедно със зрънцата черен пипер за около час и половина (или докато месото се отдели от костта). Нарязваме месото на много ситно, връщаме го в бульона, в който е вряло, и добавяме двете цели скилидки чесън и прясното мляко. Оставяме да поври на слаб огън 15-20 минути. Междувременно разтапяме маслото и добавяме към него червения пипер. Поднасяме супата гореща, гарнирана с няколко лъжици масло с червен пипер. По желание се добавя оцет с няколко скилидки скълцан чесън и лют червен пипер, както при шкембе чорба. Необходими продукти:  1 свински джолан около 1-1,5 кг  1-2 моркова  1 глава лук  1 глава чесън  1-2 картофа  дафинов лист  зърна черен пипер  сол  копър  кориандър  магданоз За маринатата:  1/2 ч.ч. лимонов сок  1/2 ч.ч. соев сос  2 с. л. горчица  1 с. л. сол  1 с. л. мед Начин на приготвяне:  Сложете джолана в тенджера, залейте с вода и поставете върху котлона да заври. Отстранете образувалата се пяна, затворете съда с капак и нека джоланът се вари 80 минути на тих огън. След това в бульона прибавете целите моркови, картофи, лук, глава чесън, зелените подправки и оставете на котлона за още 40 минути под капак на бавен огън. Тогава подправете със сол на вкус, сложете зърната черен пипер и дафиновия лист. Оставете джолана да се вари още 15-20 минути, през това време загрейте фурната и направете маринатата. Смесете лимоновия сок със соевия сос, добавете горчицата, меда и солта. Разбъркайте. Извадете джолана от бульона, намажете с ароматната комбинация от всички страни. Чесъна може да добавите в маринатата или да шпиковате джолана с него. Изчакайте 15-20 минути, за да поеме месото ароматите и вкусовете на подправките, след това увийте във фолио, което пробийте на няколко места, и сложете в тава. Печете ястието в продължение на час при 200 градуса. Свински джолани с картофи в гювеч Необходими продукти:  3 свински джолана  8-10 картофа  3 домата  2 глави лук  4-5 моркова  200 г гъби  заквасена сметана  1,5 ч. ч. бира или вино  сол  чубрица Начин на приготвяне:  Свинските джолани се посоляват и се слагат в гювеча, върху тях се нарязват гъбите, морковите, лукът, доматите и картофите на по-едро. Всичко се залива с 1 и 1/2 ч. ч. бира или вино, посолява се, добавя се чубрица на вкус и най-отгоре се излива разбитата сметана. Гювечът се затваря и се пече отначало в силно загрята фурна, а после на по-слаба – около 2 и 1/2 часа. Необходими продукти:  2 свински джолана  1 глава кромид лук  1 морков  400 г кисело зеле  2 с. л. червен пипер  1 ч. ч. светла бира  1 листо дафинов лист  2-3 зрънца бахар  4-5 зрънца черен пипер  200 г доматено пюре  100 мл зехтин  сол на вкус Начин на приготвяне:  Обелваме, измиваме и нарязваме на едро зеленчуците. След това поставяме свинските джоланчета в тава заедно с бирата и зеленчуците. Завиваме с фолио и запичаме във фурна за около 4 часа на 180 градуса. Нарязваме зелето на едро и запържваме в мазнина. Добавяме червения пипер и останалите подправки. Накрая добавяме и доматеното пюре. Задушава се хубаво, като междувременно може да се използва бульон от вече изпеченият джолан. Необходими продукти:  1 свински джолан  малко кайма смес (според големината на джолана)  лук  кисело зеле  сол и черен пипер  червен пипер  магданоз  сушени сини сливи  малко червено ликьорно вино (Мадейра)  олио Начин на приготвяне:  Сложете каймата в удобен съд. Към нея прибавете нарязаните лук и кисело зеле, подправете със сол и смлян черен пипер на вкус. Добавете магданоза, нарязаните сини сливи и разбъркайте всичко. Измийте и почистете джолана. Отстранете костта, като разрежете месото. Той трябва да заприлича на разтворена книга. Овкусете го отвътре със сол, черен и червен пипер. Отгоре разпределете слой от каймата, навийте и завържете с дебел конец. Направете сос от виното (може да използвате портокалов сок или просто вода), към което добавете олио, сол, червен и черен пипер на вкус. Разбъркайте, ще се получи каша. С нея намажете джолана и оставете да престои така една нощ или поне няколко часа на студено. Вариант е да използвате плик за печене. Така подготвения джолан поставете във фурната и печете на бавен огън в продължение на няколко часа до пълна готовност. Ястието става по-скоро задушено, отколкото печено. Може да се поднесе и топло, и студено. Необходими продукти:  2 свински джолана (общо 1 кг)  2 моркова  2 глави лук  3 стръка целина  8 скилидки чесън  4 с. л. мед  дафинов лист  сол и пипер на вкус  сладък червен пипер Начин на приготвяне:  Почистете свинските джолани. Скълцайте чесъна и добавете в него сол, червен и черен пипер. Смесете с меда. С така получената смес намажете джоланите, като ги обтриете хубаво. Сложете ги в обикновена или йенска тавичка, захлупете с капак или алуминиево фолио и ги оставете да се пекат във фурна, загрята на 200 градуса, за час и половина, като сипете 100 мл вода на дъното на тавата и пуснете в нея дафинови листа. Нарежете на полукръгчета морковите и лука, целината наситнете. Махнете фолиото и сложете зеленчуците да се пекат при месото. Гответе до готовност (още 40 минути). АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.12.25", "title": " М-м-м, джоланчета!"}
{"url": "https://trud.bg/%d0%ba%d0%b0%d0%ba%d0%b2%d0%b0-%d0%b5-%d0%bf%d1%80%d0%b8%d0%bb%d0%b8%d0%ba%d0%b0%d1%82%d0%b0-%d0%bc%d0%b5%d0%b6%d0%b4%d1%83-%d0%b6%d0%b5%d0%bd%d0%b0%d1%82%d0%b0-%d0%b8-%d0%b6%d0%b0%d0%b1%d0%b0%d1%82/", "text": "Виц на броя Данъчен инспектор пита новобогаташ:  – Вие сигурен ли сте, че луксозните жилища, автомобилния парк и двете вили са закупени с честно заработени пари?  – А с какви други?  – Мисля, че всички тези екстри са закупени с народни пари!  – Но, моля ви! Откъде в народа толкова пари? Елементарно, Уотсън Вървят Шерлок Холмс и д-р Уотстън по улицата. Холмс казва:  – Слушайте, Уотстън! Зад този ъгъл сега ще ви набият.  – Холмс! Аз винаги съм се възхищавал на логиката ви, но сега. Как можете да знаете, като не сте видели какво има зад ъгъла?  Завили зад ъгъла. Там стояли здравеняци с бухалки. Нахвърлили се върху Уотстън и започнали да го налагат здравата. Отървал се като по чудо и хукнал да бяга. Скоро го настигнал Холмс.  – Холмс, как все пак се досетихте?  – Елементарно, Уотсън! Вчера минах оттам, облечен във вашия костюм, и ги напсувах. В кой отбор играе жена ти Двама приятеля французи се срещат след дълга раздяла:  – Знаеш ли, искам да отида някъде на екскурзия. Какво ще кажеш да дойдеш с мен до България?  – Но аз съм чувал за тази балканска държавица, че населението се дели на проститутки и футболисти.  – Внимавай, жена ми е българка!  – Аааа, в кой отбор играе? *** На прием домакинята – очарователна блондинка, се обръща към един от гостите:  – Извинете ме, моля, че ви предложих алкохол! Аз просто забравих, че вие сте председател на Дружеството за борба с алкохола.  – Какво говорите, скъпа госпожо!!? Аз съм председател на Дружеството за борба с безнравствеността.  – Аха, сериозно!!? Ами помня аз, че съпругът ми ме предупреди, че нещо не трябва да ви предлагам…. *** – Днес шефът ми каза, че съм много красива!  – Сега убеди ли се, че е извратен тип? *** Възрастен дядо, който от дълги години не чува, най-накрая се престрашил да отиде на лекар, който му поставил слухов апарат.  След 1 месец лекарят и дядото се срещат и лекарят пита:  – Как си? Роднините ти сигурно много се радват, че вече чуваш добре?  – Аз не съм им казал нищо – само седя и слухтя…. *** Мъж си проверява фиша пред тото пункта и изведнъж възкликва:  – Не мога да повярвам! Имам петица!  И припада от радост. Стоящият до него човек бързо сменя своя фиш с неговия. След малко припадналият се свестява, поглежда пак и още по-силно крещи:  – Не било петица… шестица е! *** – Мамо, а защо Земята се върти?  – Колко пъти да ти казвам да не пиеш от ракията на баща ти! *** Бащата се кара:  – Не ме интересува, че си вече на 16 години. С този грим и с тази минипола няма да отидеш на купон. Разбра ли ме, Митко? *** В магазина:  – Имате ли скиорски обувки 55-ти номер?  -Кой?  -55-ти.  – А за какво са ви ски? *** – Каква е приликата между жената и жабата?  – И двете имат голяма уста и ги е страх от щъркела. *** Мъж се обажда на 112:  – Мисля, че жена ми е мъртва!  – Какво ви кара да мислите така?  – Ами сексът си е същият, но прането се трупа! *** Мъж се прибира след дълга отпуска и заварва жена си с любовник. Най-спокойно вади пушката си и я насочва към любовника с думите:  – Това, че си ми дошъл в дома, ти го прощавам. Че си ми ял от храната и си ми пил от ракията, също ти го прощавам. Дори това, че си ми спал с жената ти го прощавам. Но това че си издул парното до дупка – никога! *** – Колеги, нашата секретарка е родила! Нека всички да дадем по 100 лева и проби за ДНК анализ. *** – Шефе, отвън ви чака един човек, който твърди че му дължите 100 000 лева.  – А как изглежда?  – Така изглежда, че по-добре да му ги върнете… *** Разговор по мобилен телефон:  – Здрасти, как е?  – Извинявай, но съм много зает, не мога да говоря.  – А, какво правиш?  – Изпълнявам съпружеския дълг.  – Ама ти не си женен!  – Изпълнявам чужд. *** Мъж към жена си:  – Какво ще правиш, ако замина за два дни в командировка?  Жената:  – Каквото и ти ще правиш.  – Тогава не мърдам оттук. *** Съпруг и съпруга спят. Изведнъж жената се стряска на сън и изкрещява:  – Мъжът ми си идва!  Съпругът й скача и се пъхва в гардероба.  Излиза, гледа гузно, жената седи, подпряла глава с двете си ръце, той сяда до нея, потупва я по рамото и казва:  – Няма нищо, мила. И двамата сме се поизнервили напоследък покрай тия командировки. *** Лежат в леглото мъж и жена. Телефонът звъни. Вдига жената:  – Да, скъпи. Добре, мили. Разбира се, скъпи. Добре, скъпи, не се притеснявай! – и затваря.  Мъжът в леглото:  – Кой беше?  – Съпругът ми. Каза, че ще закъснее. Играе карти с тебе! *** Жена се прибира и намира мъжа си в леглото с друга. Мъжът:  – Миче, бързо звъни в полицията, насилват ме! *** На златната си сватба мъж се хвали пред приятелите:  – Ако знаете на колко мъже съм им сложил рога!  Тогава жена му се обадила:  – Аз само на един, но затова пък колко пъти! *** Наскоро е пусната на пазара първата в света говореща пералня. Ето как работи:  – Моля, сложете прането и изберете режим! Благодаря. А какво е това червило на ризата? Мими, твоят има червило на ризата! *** Умиращ мъж към жена си:  – Обещай ми нещо, скъпа!  – Каквото и да е, любими мой?  – Закълни се, че ако умра, няма да спиш с други мъже!  – А ако не умреш? *** Прибира се един бизнесмен, сяда на бюрото си, вади си бележника, слага една отметка и казва на жена си:  – Така дългът към банката е погасен.  – Скъпи, да ти кажа. изневерих ти днес.  Бизнесменът слага втора отметка:  – Съпружеският дълг също! *** Иконом докладва на лорда:  – Милорд, Вашата съпруга избяга с шофьора Ви.  – Виждате ли, Джон, бях прав, когато подозирах, че този шофьор има проблем със зрението. *** При психиатъра:  – Докторе, какво да правя? Спя с чужди жени, а мъжете им ме бият?  – Отидете в армията. Може добре да Ви се отрази.  След няколко месеца.  – Благодаря, докторе. Много добър съвет ми дадохте!  – Вече не спите с чужди жени?  – Спя, и още как! Обаче се обличам за 45 секунди. *** Жена се обажда на приятелката си:  – Ела ми на гости. Имам двоен повод да почерпя.  – И какви са поводите?  – Мъжът ми избяга с една позната, която отдавна не можех да понасям. *** На басейна две приятелки си говорят:  – Какво става с теб? Много си отслабнала?  – Ами много страдам, моят ми изневерява.  – Ами разведи се тогава.  – Не мога! Искам да отслабна още пет килограма. *** Професор по психология изпитва студентите си:  – Какъв е според вас човек, който в един момент се разхожда нервно насам-натам и крещи в пълен глас, в следващия момент седи на стола си и тихо плаче, а после се държи съвсем нормално?  – Футболен треньор? *** Обиколката на Франция. Колоездач се откъсва от групата и дълго време кара съвсем сам по празните пътища. Изведнъж усеща, че някой го настига. Натиска яростно педалите, но не може да се откъсне. Примирен, той се обръща назад и вижда, че след него небръснат тип с омазано яке кара строшен велосипед.  – Как мислиш, момче, казва задъхан типът, ще стигнем ли преди кръчмарят да е затворил? *** Бащата чете сутрешния си вестник. Внезапно скача и изкрещява на сина си, който си пише домашните:  – „Десет милиона за един футболист!“ Не си губи времето с глупости! Марш навън, да играеш футбол! *** – Знаеш ли, сутрин по телевизията има много хубаво предаване по аеробика. Защо не правиш упражнения по него, за да отслабнеш?  – Пробвах, но все стигам само до първото упражнение – „отворете прозореца“. *** По време на боксов мач очевидно губещият боксьор прошепва на другия:  – Копеле, престани да ме удряш толкова силно, че след мача ще те спукам от бой. *** Няколко полицаи се събират в кръчмата да ударят по една бира и по едно време идва техен колега, изтупан със страшно баровски костюм. *** – Бре, откъде го взе! Откъде имаш пари за такива дрехи!  – Не съм го купил, подарък ми е.  – И кой ти е подарил такова нещо?  – Жена ми. Прибирам се вчера, тя ме чака гола в леглото, а костюмът стои проснат на стола в спалнята…", "date": "2018.12.25", "title": " Каква е приликата между жената и жабата?"}
{"url": "https://trud.bg/%d0%b5%d1%80%d0%b4%d0%be%d0%b3%d0%b0%d0%bd-%d0%bf%d0%be%d0%ba%d0%b0%d0%bd%d0%b8-%d1%82%d1%80%d1%8a%d0%bc%d0%bf-%d0%b2-%d1%82%d1%83%d1%80%d1%86%d0%b8%d1%8f/", "text": "Турският президент Реджеп Ердоган е поканил американския си колега Доналд Тръмп да посети Турция през 2019 г. От Белия дом вече коментираха, че нищо конкретно не е планирано все още, но президентът Тръмп е отворен към идеята за потенциална среща в бъдеще. Официална дата все още не е фиксирана. Поканата била отправена от Ердоган към Тръмп в телефонния разговор, в който двамата са говорили за американското изтегляне от Сирия. Турската лира се срина през последните месеци отчасти и заради санкциите, които Вашингтон наложи на Анкара заради масовите арести на предполагаеми противници на режима на Ердоган в южната ни съседка. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.12.25", "title": " Ердоган покани Тръмп в Турция"}
{"url": "https://trud.bg/%d1%87%d0%b5%d1%81%d1%82%d0%b8%d1%82%d0%be-%d1%80%d0%be%d0%b6%d0%b4%d0%b5%d1%81%d1%82%d0%b2%d0%be-%d1%85%d1%80%d0%b8%d1%81%d1%82%d0%be%d0%b2%d0%be-3/", "text": "Честито Рождество Христово! Бъдете здрави, щастливи и много обичани! Рождество Христово е един от най-светлите християнски празници. Той започва още в полунощ след Бъдни вечер – според народния календар с обичая коледуване. На този ден честваме рождението на Божия син – Исус Христос, който се появява на земята за да изкупи човешките грехове. Според Евангелието Исус Христос е роден в град Витлеем, провинция Юдея. Малко преди раждането майка му Мария заедно със съпруга си Йосиф отишла от Назарет във Витлеем. Там не могли да намерят място в страноприемница и били принудени да се подслонят в пещера извън града, където пастирите затваряли овцете. В нея Мария родила сина си, повила го в пелени и го положила в ясли, където били привързани осел и вол. С дишането си животните сгрявали Младенеца. В мига на Рождеството в небето пламнала необикновена светлина, явил се ангел, който съобщил на намиращите се наблизо пастири, че на света е дошъл Спасителят. Витлеемските пастири били и първите хора, които се поклонили на Исус. Младенецът Исус почитат и трима източни царе, доведени във Витлеем от изгрялата над мястото на събитието звезда. С Рождеството си Христос донася частица от светостта на небесния мир. С неговото идване на земята се отбелязва началото на новата ера. Рождество Христово слага начало на ново летоброене. Към тези празници се числи и Стефанов ден – 27 декември, с който Коледните празници завършват. Честито Рождество Христово!                        ", "date": "2018.12.25", "title": " Честито Рождество Христово!"}
{"url": "https://trud.bg/%d0%b4%d0%bd%d0%b5%d1%81-%d1%89%d0%b5-%d0%b1%d1%8a%d0%b4%d0%b5-%d0%b2%d0%b5%d1%82%d1%80%d0%be%d0%b2%d0%b8%d1%82%d0%be-%d0%b8-%d1%81%d1%82%d1%83%d0%b4%d0%b5%d0%bd%d0%be/", "text": "До обяд код жълто важи за силен и бурен вятър от запад – северозапад. Предупреждението важи за голяма част от Западна и Централна България, също и по Черноморието. Днес температурите ще се понижат. Дневните ще бъдат между минус 1 и плюс 4 градуса. От северозапад облачността ще продължи да намалява. До обяд все още в източните райони ще има места с валежи. В североизточната част на страната ще вали предимно сняг, в югоизточната – предимно от дъжд. Ще бъде ветровито, но привечер вятърът ще отслабне. И в планините ще бъде ветровито и студено. Ще духа силен западен вятър, който след обяд ще отслабва и ще се ориентира от север-северозапад. През следващите дни вятърът все повече ще отслабва. До петък очакванията са за спокойно време, почти без валежи.", "date": "2018.12.25", "title": " Днес ще бъде ветровито и студено"}
{"url": "https://trud.bg/%d0%b2%d0%bb%d1%8a%d1%85%d0%b2%d0%b8%d1%82%d0%b5-%d1%81%d0%b0-%d0%bf%d1%8a%d1%80%d0%b2%d0%b8%d1%82%d0%b5-%d0%b2%d0%b5%d1%81%d1%82%d0%b8%d1%82%d0%b5%d0%bb%d0%b8-%d0%bd%d0%b0-%d1%80%d0%be%d0%b6%d0%b4/", "text": "От писанията на евангелистките апостоли знаем, че първите дошли да се поклонят на Младенеца, според Матея, били трима влъхви. Озарени от божествено знамение – Витлеемската звезда, те дошли в Йерусалим, където властвал цар Ирод, и запитали: “Къде се е родил Царят Юдейски?” Евангелистът Лука ги нарича “пастири”. Недоразумението идва от буквалното възприемане на думата, а в случая “пастири” означава “мъдреци”, духовни отци. За съжаление за тяхната съдба летописците нищо не споменават Знае се, че те не изпълнили заръката на тиранина Ирод да се върнат и да му съобщят мястото, където се е родил бъдещият Месия. Богослови, историци и други изследователи тръгват по оскъдните следи, за да проследят житията на влъхвите. В първоизточниците те фигурират в различна интерпретация: мъдреци, духовни пастири, магьосници, магове и… царе! Открити са и техни мощи – сега те се съхраняват в знаменитата Кьолнска катедрала в Германия. Поместени са в три различни ковчега, подредени в саркофаг с размери 220 см дълъг, 110 см широк и висок 153 см, богато украсен със злато, скъпоценни камъни, антични камеи и геми. Началните сведения за мощите датират от ІV век – 300 години след раждането на Христос. Тогава Елена, майката на император Константин, пренася мощите на витлеемските влъхви в Константинопол. През VІ век в античен саркофаг те са откарани в Милано. Изследователите установяват, че през 1164 г. император Фридрих І Барбароса /1125-1190/ нарежда мощите да бъдат пренесени в Кьолн като скъпоценен и свят дар. Според недоказана версия тримата влъхви са царе, починали в различно време, и са славяни. Оригиналният специално изработен саркофаг е реставриран неколкократно. На челната му страна са изобразени тримата влъхви, поднасящи скъпи дарове на Богородица, която държи Младенеца. Зад тях се вижда мъжка фигура – над главата й има надпис Otton. Отдясно на Божията майка е показано как Йоан Кръстител кръщава Христос в свещената река Йордан. Историците смятат, че император Отон, съвременник на Йоан Кръстител, е изобразен върху саркофага заради заслугите му мощите да бъдат опазени и пренесени с почести в Германия. Кьолнският катедрален храм бил проектиран и построен като величествена гробница за тримата влъхви – първите очевидци на Рождество Христово. Катедралата е известна и като “най-великото събитие на ХІІ век”. Изследователите са убедени, че катедралата е издигната в чест на реални, велики мъдреци и царе – те първи са признали Младенеца за Божи Син и Спасител на човечеството и първи са разпространили Христовите идеи в своите страни. Предполага се, че са от древна Скития на чиято територия днес официалната религия е православието. Свидетелство, че влъхвите са исторически персонажи е, че те присъстват като сюжет и тема в картини, витражи и древни книги. В Лондон например се пази релефно изображение на дароносните влъхви, датирано от 1130 година. Поместени са и в стар Псалтир от 1320 година. Джото ги е изографисал в параклиса Арена в Падуа. Във фреските на олтара на катедралата “Св. Стефан” във Виена е показано поклонението на влъхвите. Неслучайно Кьолнският катедрален храм, освен като архитектурен шедьовър, се цени и като свято място за поклонение на християните по цял свят!  ", "date": "2018.12.25", "title": " Влъхвите са първите вестители на Рождество Христово\t\t\t"}
{"url": "https://trud.bg/%d0%bf%d1%80%d0%b5%d0%b7-%d0%bf%d0%be%d1%81%d0%bb%d0%b5%d0%b4%d0%bd%d0%b0%d1%82%d0%b0-%d1%81%d0%b5%d0%b4%d0%bc%d0%b8%d1%86%d0%b0-%d0%bd%d0%b0-2018-%d1%89%d0%b5-%d0%b2%d0%b0%d0%bb%d1%8f%d1%82-%d0%b3/", "text": "Джакпотът в „Тото 2 – 6 от 49“ достигна  6 500 000 в навечерието на Бъдни вечер.  Телевизор, лаптоп и смартфон са сред изненадите, подготвени от тотализатора за Стефановден.  Празниците продължават, а джакпотите на СПОРТ ТОТО не спират да растат. Ако мечтаете за семейно благополучие и щастие през Новата година, то имате шанса да спечелите феноменалния джакпот в играта „Тото 2 – 6 от 49“, който достигна впечатляващите почти  6 500 000 лева .  А печалбите до  150 000 лева  във Втори тото шанс на играта могат да ви заведат и на най-екзотичната и мечтана семейна екскурзия. Един късметлия пък ще се сдобие и с истинското бижу на четири колела –  JAGUAR XE . Той ще бъде изтеглен чрез жребий измежду всички участници пуснали фиша си за 104-ия тираж на тото игрите. През последните дни на 2018 г. от СПОРТ ТОТО предоставят на своите почитатели уникална възможност да грабнат суми и печалби, за които и Добрият старец би им завидял. Само с попълването на един тото фиш човек може сбъдне мечтите си и да напълни дома си с щастие. На Стефановден – 27 декември можете да станете собственик на извънредните  печалби, от които всяка къща има нужда –   Led телевизор  за уютни семейни вечери,  лаптоп  за свят без граници или  смартфон  за добри вести. За да участвате за тях, не е нужно да пишете писмо до Дядо Коледа, а да пуснете своя ТОТО фиш в най-близкия пункт или онлайн на www.toto.bg.  Участието в 103-ти тираж може да ви донесе и луксозен семеен автомобил  FORD ECOSPORT . Другото празнично теглене на игрите на Български спортен тотализатор ще бъде на 31 декември – понеделник. Традиционният неделен тираж трябваше да бъде на 30 декември, но Български спортен тотализатор избра да подари още един ден на играчите, които ще могат да правят своите залози до 15:00 часа на 31 декември /понеделник/. Тегленето на печелившите числа ще бъде в навечерието на 2019 г. от 15.30 часа по БНТ 2 и БНТ 3 и от 16:45 часа по БТВ, когато ще бъдат проведени и редовното теглене и „Втори тото шанс“.", "date": "2018.12.25", "title": " През последната седмица на 2018 ще валят големи печалби от тотото"}
{"url": "https://trud.bg/%d0%bf%d0%b0%d0%bf%d0%b0-%d1%84%d1%80%d0%b0%d0%bd%d1%86%d0%b8%d1%81%d0%ba-%d0%b2-%d0%bd%d0%b0%d0%b2%d0%b5%d1%87%d0%b5%d1%80%d0%b8%d0%b5%d1%82%d0%be-%d0%bd%d0%b0-%d1%80%d0%be%d0%b6%d0%b4%d0%b5%d1%81/", "text": "Главата на Римокатолическата църква папа Франциск призова в своята литургия в навечерието на Рождество хората да забравят материализма и да се обърнат към любовта, скромността и милосърдието. В своята проповед към събралите се богомолци папата каза, че неутолима ненаситност бележи цялата човешка история, дори и в наши дни, когато парадоксално малцина похапват охолно, докато прекалено много хора са лишени от ежедневната си дажба от хляб, нужен им за оцеляване. Папата призова богомолците да разберат, че животът се подхранва не от предметите, които човек притежава, а от любовта, не от ненаситността, а от милосърдието, не от изобилието, с което да се парадира, а от простота и скромността, която да се брани. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.12.25", "title": " Папа Франциск в навечерието на Рождество: Забравете материализма"}
