{"url": "https://trud.bg/%d0%bb%d0%be%d0%b2%d1%86%d0%b8%d1%82%d0%b5-%d0%bd%d0%b0-%d0%bc%d0%be%d0%bc%d1%87%d0%b8%d0%bb%d0%be%d0%b2%d1%86%d0%b8-%d0%be%d1%82%d1%81%d1%82%d1%80%d0%b5%d0%bb%d0%b0%d1%85%d0%b0-2-%d0%b3%d0%bb%d0%b8/", "text": "Ловци от ловната дружинка в смолянското село Момчиловци са отстреляли два 200-килограмови глигана. Сполуката ги споходила в местността „Могилата“ край селото.", "date": "2017.10.15", "title": " Ловците на Момчиловци отстреляха 2 глигана по 200 килограма"}
{"url": "https://trud.bg/%d0%bf%d0%b0%d0%bf%d0%b0%d1%82%d0%b0-%d1%81%d0%b2%d0%b8%d0%ba%d0%b0-%d0%b5%d0%bf%d0%b8%d1%81%d0%ba%d0%be%d0%bf%d0%b8%d1%82%d0%b5-%d0%b7%d0%b0-%d0%b0%d0%bc%d0%b0%d0%b7%d0%be%d0%bd%d0%b8%d1%8f-%d0%b8/", "text": "Специална среща на епископите от страните по поречието на Амазонка свика Папа Франциск свика. Акцентът е  върху нуждите на местните жители, които според него често биват пренебрегвани в този регион с деликатна екологична система, предадоха световните агенции. Районът включва Гвиана, Суринам, Френска Гвиана, Венецуела, Еквадор, Колумбия, Боливия, Перу и Бразилия. На площад „Свети Петър“ днес папата обясни, че синодът е поискан от регионалните епископи и пастори. С благословията на Ватикана през 2014 година латиноамериканските епископи подеха амазонска инициатива в подкрепа на местните народи, особено по екологичните въпроси, в девет държави, припомня Асошиейтед прес. Франциск обяви, че синодът ще бъде в Рим през октомври 2019 година и основната му задача ще бъде да начертае нови пътища за християнизация, особено на тамошното население, „често забравяно и лишено от перспективи за ясно бъдеще, също и заради кризата с амазонската гора“, съобщи  . Папа Франциск, който е от Аржентина, неведнъж е подчертавал моралното задължение Земята да бъде спасена от екологични щети. Папата днес освен това канонизира 35 нови римокатолически светци, сред които три местни деца, измъчвани през 16-и век в Мексико и смятани за първите християни, убити заради вярата си в Новия свят, допълва Ройтерс. Канонизирани са и 30 бразилски християни, починали като мъченици в началото на 17-и век, посочва ТАСС. Италианската агенция Анса отбелязва, че за първи път на олтара на светиите има толкова много мъченици от Латинска Америка.", "date": "2017.10.15", "title": " Папата свика епископите за Амазония и канонизира 35 християнски мъченици"}
{"url": "https://trud.bg/%d0%b8-%d0%b3%d1%80%d0%be%d0%b7%d0%bd%d0%b8-%d0%bd%d0%b5-%d1%83%d1%81%d0%bf%d1%8f-%d0%b4%d0%b0-%d1%81%d0%bf%d1%80%d0%b5-%d0%b0%d1%81%d1%82%d0%b0%d0%bd%d0%b0-%d0%bd%d0%b0-%d0%bc%d1%8a%d1%80%d0%b8/", "text": "Вячеслав Грозни, треньорът на „Иртиш“, не успя да спре „Астана“ със Станимир Стоилов. Тимът на Мъри победи с 2:1 и направи нова крачка към четвърта поредна титла. „Астана“ е лидер с 4 точки и мач по-малко от втория „Кайрат“. До края на шампионата остават 3 кръга, а отборът на Стоилов се нуждае от две победи за златото. „Към този момент шансовете ги оценявам на нула процента“, приземи отбора си Мъри. „Кайсар“ на Стойчо Младенов допусна поражение с 1:2 от „Шахтьор“. Тимът е седми в класирането.", "date": "2017.10.15", "title": " И Грозни не успя да спре „Астана“ на Мъри"}
{"url": "https://trud.bg/%d1%81%d1%82%d0%be%d1%8f%d0%bd-%d0%bc%d0%b0%d0%b2%d1%80%d0%be%d0%b4%d0%b8%d0%b5%d0%b2-%d1%89%d0%b5-%d0%b8%d0%bc%d0%b0-%d0%be%d1%89%d0%b5-%d0%b4%d0%b5%d0%bb%d0%b0-%d1%81%d1%80%d0%b5%d1%89%d1%83-%d0%b3/", "text": "„Председателят на КФН се превръща в лошо куче, защото подава сигнали до прокуратурата. Завел съм много дела за клевета. Лицетоq за което говоритеq е вече подсъдим с внесено дело в българския съд. Имаме още сигнали към същата група лица. Според нас има данни за пране на прани и данъчни престъпления. Те са в прокуратурата. Има досъдебни производства. Когато прокуратурата си свърши работата вярвам, че ще има още дела като това за EVN. Затова е омразата!“ Това каза Стоян Мавродиев, председател на Управителния съвет и изпълнителен директор на ББР, в предаването ”Беновска пита” в ефира на Канал 3 във връзка с атаките срещу него от страна на медиите на Иво Прокопиев. ”Две бяха истериите срещу мен – от другата страна от една маргинална партия“, добави той. „Анализ от тази седмица показва завидни резултати на ББР. Банката е с най-висок кредитен рейтинг. С най-висок резултат на стрес тестовете.“, коментира каза Мавродиев.", "date": "2017.10.15", "title": " Стоян Мавродиев: Ще има още дела срещу групата на Прокопиев като това за EVN"}
{"url": "https://trud.bg/%d0%b2-%d1%81%d0%b5%d0%b2%d0%bb%d0%b8%d0%b5%d0%b2%d0%be-%d0%b8%d0%b7%d1%8f%d0%b4%d0%be%d1%85%d0%b0-288-%d0%bc%d0%b5%d1%82%d1%80%d0%b0-%d1%82%d0%b8%d0%ba%d0%b2%d0%b5%d0%bd%d0%b8%d0%ba/", "text": "Тиквеник, дълъг 288 метра изядоха севлиевци и гостите на града. Традиционно сладкишът се приготвя и раздава на гостите на празника на града, прославил се като Тиквенбург. 120 килограма тиква са използвали местните майстори-готвачи за приготвянето на традиционния за Севлиевския край сладкиш.", "date": "2017.10.15", "title": " В Севлиево изядоха 288 метра тиквеник"}
{"url": "https://trud.bg/%d1%81%d0%be%d1%84%d0%b8%d1%8f-%d0%b8-%d0%bb%d0%be%d0%bd%d0%b4%d0%be%d0%bd-%d0%be%d0%b1%d0%b5%d0%b4%d0%b8%d0%bd%d1%8f%d0%b2%d0%b0%d1%82-%d1%83%d1%81%d0%b8%d0%bb%d0%b8%d1%8f-%d0%b7%d0%b0-%d0%b8%d0%bd/", "text": "София и Лондон препотвърдиха стратегическия характер на двустранните си отношения включително в сферата на отбраната и сигурността и ще работят заедно за европейска перспектива, стабилност и просперитет на Западните Балкани. За това се договориха първите дипломати на България и Обединеното кралство – Екатерина Захариева и Борис Джонсън, които разговаряха днес, съобщиха от пресцентъра на МВнР. Захариева е на двудневно работно посещение в Обединеното кралство. България ще организира среща на върха за Западните Балкани през май 2018 г. по време на своето Председателство на Съвета на ЕС, а няколко месеца по-късно Лондон ще домакинства среща на страните на Берлинския процес. Борис Джонсън дори духовито даде име на съвместните усилия на двете столици относно Западните Балкани – процесът “От София до Лондон”. “Важно е не само за България, но и за Европа нашите партньори и приятели от Западните Балкани да са стабилни – заяви Захариева пред Джонсън. –  Посетих пет от шестте държави, следващата седмица ще съм и в Косово. Всички са мотивирани. Моето послание към тях бе да използват момента, че пет държави, подкрепящи разширяването, ще председателстват една след друга Съвета. В същото време обаче трябва да си напишат и домашното.” Захариева отбеляза още, че председателят на ЕК Жан-Клод Юнкер и върховният представител Федерика Могерини вече недвусмислено подкрепиха разширяването. “Сигурен съм, че Председателството ви ще бъде много успешно. Това, което правите в Западните Балкани, е много важно за нас и ви подкрепяме. Трябва да има евроатлантическа перспектива за тези страни. Нека да координираме действията си”,  призова и Борис Джонсън. “За всяка една държава трябва да има план за присъединяване. Нашият опит показва, че хората на Балканите не искат да бъдат повече разделени. Колкото по-дълго продължава интеграционният процес, толкова повече рискове има да се увеличи демотивацията”, изтъкна Захариева.  И двете страни се обединиха, че присъединяването на страните от Западните Балкани трябва да е на базата на собствените заслуги. Междувременно те трябва да бъдат подпомогнати за подобряване на  свързаността във всички аспекти, обединиха се двамата министри.", "date": "2017.10.15", "title": " София и Лондон обединяват усилия за интеграция за Западните Балкани"}
{"url": "https://trud.bg/%d0%bb%d1%8e%d0%b1%d0%be-%d0%b3%d0%b0%d0%bd%d0%b5%d0%b2-%d1%81%d0%b2%d0%b5%d1%82%d0%be%d0%b2%d0%bd%d0%b0%d1%82%d0%b0-%d0%bb%d0%b8%d0%b3%d0%b0-%d0%b2%d0%b5%d1%87%d0%b5-%d1%81%d1%82%d0%b0%d0%b2%d0%b0/", "text": "Волейболната легенда Любо Ганев се върна от Париж, ден преди Софийския маратон, където бе ", "date": "2017.10.15", "title": " Любо Ганев: Световната лига вече става Волейболна лига на нациите"}
{"url": "https://trud.bg/%d0%b3%d1%8a%d1%80%d1%86%d0%b8%d1%8f-%d0%ba%d1%8a%d0%bc-%d0%b0%d0%bb%d0%b1%d0%b0%d0%bd%d0%b8%d1%8f-%d0%b7%d0%b0%d0%b1%d1%80%d0%b0%d0%b2%d0%b5%d1%82%d0%b5-%d0%b7%d0%b0-%d1%87%d0%bb%d0%b5%d0%bd%d1%81/", "text": "Гръцкият президент Прокопис Павлопулос каза на Албания да забрави за членство в ЕС. Изявлението е провокирано от недоволството на страната му от поведението на албанските власти във връзка с имуществото на гръцкото малцинство в градчето Химара, информира БГНЕС. По време на събитие в Корфу в памет на гръцкия политик Йоанис Каподистриас Павлопулос заяви, че нарушаването на човешките права не може да бъде толерирано. Каподистрис, според държавния глава, е пример за велик лидер не само за Гърция, но и за цяла Европа. „Трябва да бъдат взети предвид от гърците, но и от тези, които се стремят да се присъединят към ЕС. Казвам това на нашата съседка Албания. Тя е страна, с която искаме винаги да имаме добри отношения, но авантюристичното поведение, което виждаме между Тирана и Прищина, е брутално. То нарушава човешките права в случая на малцинствата и правата на собственост. Няма да сме безразлични към това“, каза Павлопулос.", "date": "2017.10.15", "title": " Гърция към Албания: Забравете за членство в ЕС\t\t\t"}
{"url": "https://trud.bg/%d0%ba%d0%b5%d0%bd%d0%b8%d0%b9%d1%81%d0%ba%d0%b0-%d0%b4%d0%be%d0%bc%d0%b8%d0%bd%d0%b0%d1%86%d0%b8%d1%8f-%d0%bd%d0%b0-%d1%81%d0%be%d1%84%d0%b8%d0%b9%d1%81%d0%ba%d0%b8%d1%8f-%d0%bc%d0%b0%d1%80%d0%b0/", "text": "Кенийска доминация беляза 34-то издание на Софийския маратон, а големия победител е Рут Матебо, триумфирала при жените на 42,195 км. Атлетката заработи 8000 лева за първото място, но и бонус от 20 000 лв. за класирането си във веригата. След третото място в Стара Загора и победата във Варна, сега чернокожата атлетка се нуждаеше задължително от успех, за да вземе и джакпота. Тя финишира за 2:40,30 часа, с нищожна преднина пред сънародничките си Коеч Чероно (2,40:33) и Леена Екайджо (2,42:36). Рекордът на трасето обаче оцеля. Но не и при мъжете, където се разигра истинска драма. Най-бърз сред силния пол бе Бармао Кипкено – 2:14,47 ч, с което той заслужи и допълнителен бонус от 500 евро. Кениецът засили темпото към 35-ия километър, а преследвачът му Виталис Квемой (Уганда) не издържа на атаката и изостана значително. Стотина метра преди да финала шампионът дори се подхлъзна и падна при завоя на Орлов мост, но това не му попречи да подобри с близо минута досегашното върхово постижение. А мароканецът Абделади Тиар, който бе единствен с шанс за големия джакпот, колабира към 35-ия км и се отказа. В маратона стартираха рекорден брой атлети – 4410, а чужденците бяха 744, което е два пъти повече от миналата есен. Масовият старт на 3 км бе пробяган от 1300 души. Надпреварата бе и част от инициативата „София 2018 – европейска столица на спорта“.", "date": "2017.10.15", "title": " Кенийска доминация  на Софийския маратон"}
{"url": "https://trud.bg/%d1%84%d0%b5%d0%b4%d0%b5%d1%80%d0%b5%d1%80-%d0%b8%d0%b7%d1%80%d0%b0%d0%b2%d0%bd%d0%b8-%d1%80%d0%b5%d0%ba%d0%be%d1%80%d0%b4-%d0%bd%d0%b0-%d0%bb%d0%b5%d0%bd%d0%b4%d1%8a%d0%bb/", "text": "Победих, защото не играхме на клей, заяви Роджър Федерер след петата поредна победа и четвърта за този сезон над големия си съперник Рафаел Надал.  Швейцарецът не остави никакви шансове на Матадора, като се развихри за час и 13 минути за 6:4, 6:3 и за втори път след 2010-а ликува с титлата в Шанхай.  Маестрото имаше предимство още преди старта на мача. Заради дъжд покривът бе вдигнат над залата, което определено помогна на Федерер, защото играе по-добре на закрито срещу Рафа. Испанецът този път се появи с превръзка под дясното коляно, но отказа да коментира състоянието си. „Направихме истинско шоу – продължи Роджър. – Прекрасно е, че играх с моя велик съперник, за мен беше чест. Това, че излязохме един срещу друг на корта бе истинско удоволствие.“  Сблъсъкът бе 38-ми помежду им, а Федерер намали изоставането си до 15:23 победи. Успехът за Маестрото бе 94-и в кариерата, с което се изкачи до второто място по най-много трофеи в „оупън ерата“, изравнявайки рекорда на легендарния чех Иван Лендъл. Най-много отличия има американецът Джими Конърс (109). Титлата е шеста за Маестрото през този сезон, а тя му донесе и чек за 1 136 850 долара от наградния фонд ($7,9 млн.). Турнирът в Шанхай пък е един от малкото, които Надал никога не е печелил. С това поражение испанецът прекъсна серията от 16 поредни победи до момента.", "date": "2017.10.15", "title": " Федерер изравни рекорд на Лендъл"}
{"url": "https://trud.bg/%d0%b8%d1%82%d0%b0%d0%bb%d0%b8%d0%b0%d0%bd%d1%81%d0%ba%d0%b8-%d0%bb%d0%b5%d0%b2%d1%81%d0%ba%d0%b8-%d0%bf%d1%80%d0%b5%d0%b2%d0%b7%d0%b5-%d0%b8%d0%b2%d0%b0%d0%b9%d0%bb%d0%be/", "text": "С италианска тактика – внимателно, скромно, но сигурно „Левски“ ликува срещу „Етър“. „Сините“ победиха с минималното 1:0. Единственият гол вкара защитникът Давид Яблонски. Бранителят е играчът с най-много попадения за столичани този сезон – общо пет. Чехът се разписа след центриране от корнер още в петата минута на мача. А той се игра пред 10 000 зрители на митичния стадион „Ивайло“. За първи път от 18 години съоръжението посрещна среща на осветление. Не малка част от привържениците бяха от София. „Сините“ ултраси дори направиха шествие по улиците на Велико Търново преди мача. След края те ликуваха за спечелените три точки. Божидар Митрев също беше доволен. Стражът запази мрежата си „суха“ за десети път този сезон. Само в две срещи „Левски“ допусна голове – срещу „Верея“ (0:2) и „Ботев“ (1:2). Трябва да се отбележи, че „сините“ са първият столичен тим, който успя да победи „Етър“ през сезона. Преди това „виолетовите“ записаха една победа и три ремита срещу отборите от София. „Болярите“ направиха 1:1 с „Витоша“ и „Септември“, срещу ЦСКА стигнаха до 2:2, а победата беше постигната над „Славия“ с 2:1.", "date": "2017.10.15", "title": " Италиански „Левски“ превзе „Ивайло“"}
{"url": "https://trud.bg/%d0%b2%d0%b5%d0%bb%d0%be%d0%b0%d0%bb%d0%b5%d1%8f-%d1%89%d0%b5-%d1%81%d0%b2%d1%8a%d1%80%d0%b7%d0%b2%d0%b0-%d0%b1%d1%83%d1%80%d0%b3%d0%b0%d1%81-%d1%81%d1%8a%d1%81-%d1%81%d0%b0%d1%80%d0%b0%d1%84%d0%be/", "text": "Нова велоалея ще свързва Бургас с квартал „Сарафово“. Тя минава покрай морето и ще е напълно готова за „Лято 2018“. Това  съобщи кметът на града Димитър Николов.  В посока към квартала се извършва и мощно брегоукрепване, за да се стопират свлачищните процеси.  Велосипедистите в Бургас стават все повече. Велоалеи опасват целия град. Любимо място за каране на колело е морската градина, където всички предпочитат да се разхождат през уикендите.  На много места в града има и стоянки за велосипеди под наем. Много бургазлии ги използват и за да ходят на работа.  Само с велосипед навсякъде се движи композиторът Стефан Диомов, който дава пример, че Бургас може да стане като Амстердам.", "date": "2017.10.15", "title": " Велоалея ще свързва Бургас със „Сарафово“"}
{"url": "https://trud.bg/%d0%bc%d0%b0%d0%ba%d0%b5%d0%b4%d0%be%d0%bd%d0%b8%d1%8f-%d0%b3%d0%bb%d0%b0%d1%81%d1%83%d0%b2%d0%b0-%d0%b7%d0%b0-%d0%bc%d0%b5%d1%81%d1%82%d0%bd%d0%b0-%d0%b2%d0%bb%d0%b0%d1%81%d1%82/", "text": "Македония днес гласува на местни избори. Вотът е тест за новото ляво правителство на премиера Зоран Заев. То дойде на власт преди пет месеца при остра политическа криза и след десетилетие на консервативно управление, приключило със скандал за подслушване. Предварителните резултати се очакват в понеделник. Милион и 800 хиляди регистрирани гласоподаватели избират кметове и общински съветници в Скопие и още 80 общини. Кандидати са издигнали 19 партии и коалиции, има и 64 независими, съобщи  . Голямото противоборство е между управляващите социалдемократи и основната опозиционна сила – консервативната ВМРО-ДПМНЕ, която иска да защити доминацията си на местно равнище. Битката е най-разгорещена в столицата, където кметския пост си оспорват осем представители на различни партии, начело с двете основни политически сили. Някои избиратели имат конкретни очаквания. Сондажите дават малка преднина на управляващите социалдемократи, особено в Скопие. Там техният кандидат за кмет Петре Шилегов има аванс от 2,6-процентни пункта пред представителя на ВМРО-ДПМНЕ Коце Траяновски, който се бори за трети мандат. Левият претендент получи подкрепата и на Демократичния съюз за интеграция на Али Ахмети. Вторият кръг на шестите местни избори в Македония е насрочен за 29 октомври.", "date": "2017.10.15", "title": " Македония гласува за местна власт"}
{"url": "https://trud.bg/%d0%b1%d0%b8%d0%b7%d0%bd%d0%b5%d1%81%d0%bc%d0%b5%d0%bd-%d0%be%d1%82-%d1%82%d1%8a%d1%80%d0%bd%d0%be%d0%b2%d0%be-%d1%81%d0%b8-%d0%ba%d1%83%d0%bf%d0%b8-%d0%b1%d0%be%d0%bc%d0%b1%d0%b0%d1%80%d0%b4%d0%b8/", "text": "Бизнесменът от В. Търново Иво Табаков си купи бомбардировач, научи “Труд”. “Да, вярно е. Открих го в насипно състояние и започнах да го възстановявам. Успях да намеря, макар и трудно,резервни части и сглобихме самолета. Липсваха и много елементи от конструкцията, но намерихме и тях и той вече е в автентичния си вид.”, каза пред представител на вестника г-н Табаков. Съветският бомбардировач, който купил Табаков, е  регистриран във въздухоплавателната администрация на България под борден борден №410. Машината се е намирала в базата на ВВС в Балчик. Била е разглобена и транспортирана на части в Граф Игнатиево. После е продадена на търг и Табаков успял да я купи от последния й собственик. Близо половин година е сглобявал самолета до автентичния му вид, като е ползвал съветите на военни експерти.  Купил го е в насипно състояние  за 50 000 лв., като спуснали самолета с кран в комплекса му. СУ-22М4 е изтребител-бомбардировач за далечно действие и служи за нанасяне на удари от въздуха в тила на противника. Може да изпълнява и разузнавателни задачи. До 10 ноември  армията ни имаше 19 такива изтребителя. Те бяха базирани в авиобазата ни ВВС в Добрич. По-късно, в годините на прехода, СУ-22М4 бяха снети от въоръжение. Част от самолетите бяха продадени зад граница, а другите- за скраб. Летището в Добрич също бе закрито. “Риформаторите” в онези години оставиха у нас на въоръжение само СУ-25 за непосредствена поддръжка на пехотата, от които имаме 14 бр. Парадоксът е, че Полша, член на НАТО, която сега  еедин от най-големите врагове на Русия има на въоръжение цяла дивизия от близо 80 бр. СУ-22. Има ги и в руската армия.", "date": "2017.10.15", "title": " Бизнесмен от Търново си купи бомбардировач\t\t\t"}
{"url": "https://trud.bg/%d1%81%d0%b5%d0%b1%d0%b0%d1%81%d1%82%d0%b8%d0%b0%d0%bd-%d0%ba%d1%83%d1%80%d1%86-%d0%bf%d0%b5%d1%87%d0%b5%d0%bb%d0%b8-%d0%b8%d0%b7%d0%b1%d0%be%d1%80%d0%b8%d1%82%d0%b5-%d0%b2-%d0%b0%d0%b2%d1%81%d1%82/", "text": "Следващият канцлер на Австрия най-вероятно ще е Себастиан Курц. Народната партия взима най-много гласове на изборите в Австрия – 31%. На второ място са крайно десните, Партията на свободата, с 26,8%, социалистите получават 26,3%, зелените печелят 4,9%, информира БТВ. Следващите по-малки партии, които успяват да прескочат 4-процентната бариера са либералите с 5,3% и новата партия на Пилц, който доскоро беше представител на зелените, но се разделиха и направи собствена партия. Със сигурност в следващия парламент влизат 6 партии.", "date": "2017.10.15", "title": " Себастиан Курц печели изборите в Австрия\t\t\t"}
{"url": "https://trud.bg/%d0%ba%d0%b0%d0%ba%d1%8a%d0%b2-%d0%b8%d0%bd%d1%81%d1%82%d1%80%d1%83%d0%bc%d0%b5%d0%bd%d1%82-%d0%b2-%d0%be%d1%80%d0%ba%d0%b5%d1%81%d1%82%d1%8a%d1%80%d0%b0-%d1%81%d0%b0-%d0%b7%d0%be%d0%b4%d0%b8%d0%b8/", "text": "Овенът постоянно се държи като бръкнал в контакта, та затова не е чудно, че хората най-често си го преставят грабнал електрическа китара. Ясно е че от всеки Овен соло китарист не става, затова може би част от рогатото войнство ще трябва да се ориентират към баскитарата. Но ако и това място в бандата на зодиакалните рокери не им допада, тогава дайте им пиано да ронят сълзи над партитурите на Шопен. Макар че, ако говорим за класика, Овните си падат по ритмична, маршова музика и симпатиите им клонят по-скоро към Арам Хачатурян („Танц със саби“). Да започнем с една уговорка – Пьотр Илич Чайковски е Телец. Този факт в никакъв случай не бива да навежда останалите Телци на мисълта че един ден ще станат и те велики композитори – въобще не е задължително. Като Земен знак за него ритъмът е важна част от музиката. За разлика от Овена, Телецът не е шоумен по природа. По-скоро е крайъгълният камък на всеки оркестър, банда или ансамбъл. Инструментите за Телеца са контрабас, бас китара, туба или фагот. При най-тежките случаи на настъпено ухо – тоест, ако въобще нямат слух, ще им се наложи да изберете триъгълника. В един оркестър Близнаците трябва да свирят на флейта. Освен че звукът й е омайващо красив, каквато е по същността си душата на почти всеки Близнак, тя има и още една особеност: духов инструмент е. Сиреч, поне докато си свирят партиите, Близнаците няма да могат да говорят. Друг много подходящ инструмент за тях е пианото. С него дългите им пъргави пръсти ще си намерят подобаващо занимание. Ще получат удовлетворение и ако свирят на акустична китара. Ако пак се върнем на естествената им склонност да ромолят постоянно като планински ручей, то удачна кариера за тях е да станат рап певци. Детето Рак не бива да бъде принуждавано да свири на цигулка. Насилието да стърже безспир с лъка в тази така крехка възраст може да нанесе непоправими щети върху психиката на бъдещия музикант. Ако цигулката го влече, това е друго нещо. Тогава представителите на този Воден знак ще се разгърнат като прецизни, силни и чувствителни изпълнители. От духовите инструменти на Раците най-много им приляга да свирят на тромпет. Луис Армстронг е Рак, роден е на 6 юли. Може да се пробват и да пеят, но няма гаранция че ще им се получи като на Сачмо. Лъвът е рок звезда априори.Той трябва да е в светлината на прожекторите и да приема аплодисменти. Така че най-добре е да бъде вокалист на рок бандата, в краен случай соло китарист. Но ако говорим за класическа музика, подходящи инструменти за него са саксофон, тромпет, флейта, пиколо или пиано. Когато свири в оркестър, Лъвът има един недостатък – опитва се да привлече вниманието към себе си. Представителите на този знак трябва да се борят с тази си склонност, която ги кара да свирят или по-бързо, или по-силно от останалите музиканти в оркестъра. Или да станат солисти. На Девата й е писано да свири на цигулка, не непременно първа цигулка, но е препоръчително. Родените под този знак не обичат да се изтъкват, но нямат грам вяра, че някой друг, освен тях ще успее да се справи с конкретната ситуация или задача. Само затова предпочитат те да водят. Иначе гласът на цигулката импонира на богатата душевност на Девите, в съществуването на която всички околни се съмняват. Пианото също е инструмент, който би се харесал на една същинска Дева. Най-малкото, защото ще може да си го лъска и чисти най-редовно. Представете си Рая. Сред облаците седи ангел – бял и добър, лицето му – чисто, светло, крилете се поклащат като на пеперуда в покой, а изпод изящните му пръсти се отронват най-прелестните звуци. Той свири на арфа. Тъй като Везните са ангелчетата на зодияка – същинска света вода ненапита, много би им подхождало да са арфисти. По-достъпен, но достатъчно неземно звучащ инструмент, е ксилофонът. А ако продължим да сме екстравагантни, можем да предложим на да се пробват и с орган. Да не им се поверяват ударни инструменти поради някои пролуки в благия им характер. Виолончелото е подходящ инструмент за един истински мрачен мистик като Скорпиона. Той е един от двата най-ниски струнни инструменти (по-нисък е само контрабасът) и гласът му е богат, завладяващ, дълбок и изпълнен с неясна печал – тъкмо по вкуса на Скорпиона. Ако държи да е духач, за него правилният избор е тубата, която пък е най-ниският по звучене в духовия оркестър. Гласът на тубата е властен и леко зловещ, а това много се харесва на представителите на този Воден знак. Пиано, китара и перкусии не са най-добрият избор за Скорпионите. „А ние с гайдите какво да правим?“ е лаф от много стар скеч, излъчван по телевизията. Ако сте Стрелец, ето какво: спихвате гайдата, прибирате я в раницата с бельото и четката за зъби, излизате на пътя и вдигате ръка за автостоп. Стрелците са лекомислени и игриви като песента на гайдата, в същото време имат нужда и от малко стабилност, каквато би им дал постоянният тон на ручилото. На гайда се свири не само българска народна музика, но и шотландска, италианска, шведска и т.н. музика. Другото музикално призвание на Стрелеца е да бъде барабанист на хевиметъл банда. Мандолина е най-логичният избор за Козирога. С този популярен в цяла Европа инструмент допреди два-три века романтичните влюбени са правели серенади на избранниците на сърцето си. Мандолината става за изпълнение и на руски романси, и на италиански канцонети. Но, честно казано, представителите на този Земен знак по-често стават джазмени (Джанис Джоплин) и рокмузиканти (Дейвид Бауи, Елвис Пресли, Мерилин Менсън), а в един рок състав Козирогът има място най-вече като перкусионист. Вроденият му стремеж към реда и дисциплината би му помогнал да не се самозабравя, когато хване палките. Съвременните синтезатори дават огромна възможност за творчество. Освен че свирят като всички възможни инструменти, те лаят, мяукат, издават стържещи и дишащи звуци, чаткане на токчета по пуст среднощен тротоар и писък на жертва на сериен убиец. Така че Водолеят би бил най-щастлив с такъв един високотехнологичен инструмент, който би позволил на въображението му да полети. Друго нещо, което максимално ще го зарадва, е да свири на теремин. Не се притеснявайте, ако не се сещате що за инструмент е това. Тереминът свири без физически контакт, на принципа на металния детектор.  Хората с най-мечтателна душевност – Рибите, трябва да свирят на лира, цитра или друг такъв инструмент, навяващ пасторални картинки. Сложната им душа малко напомня на тази на Скорпиона, но е по-сантиментална и не е толкова мрачна. Рибите харесват красива, духовна музика и с удоволствие слушат орган и църковни песнопения. Ако се водим от това, можем смело да предположим, че Рибите имат влечение към органа. Не всеки може да стане органист, така че на част от родените под този знак може просто да им остане удоволствието да пеят в църковния хор.", "date": "2017.10.15", "title": " Какъв инструмент в оркестъра са зодиите"}
{"url": "https://trud.bg/%d0%ba%d0%be%d0%b9-%d0%bc%d0%be%d0%b6%d0%b5-%d0%b4%d0%b0-%d0%bf%d0%be%d0%b4%d1%85%d0%bb%d1%8a%d0%b7%d0%bd%d0%b5-%d0%bc%d0%b5%d1%80%d0%ba%d0%b5%d0%bb/", "text": " Съдейки по публикуваните анализи на немски политолози, малко от тях очакват новата правителствена коалиция да бъде създадена преди коледните празници. Причините за това са няколко, и преди всичко различните представи за бъдещето на страната сред четиримата потенциални коалиционни партньори – ХДС, Християнсоциалния съюз (ХСС), Свободната демократическа партия (СвДП) и Съюз 90/Зелени. Това се вижда ясно при анализиране на предизборните им програми. Изглеждаше, че постигнатото споразумение между ХДС и нейната баварска „партия-посестрима“ за съгласуване на позицията на коалиционните преговори по въпроса за квотите на бежанците би трябвало да успокои всички заинтересовани страни, сред които са профсъюзите и деловите кръгове, в един глас настояващи за по-бързо формиране на правителство. Само че вече и в самия ХДС, както отбелязва в. „Билд“, се е разгърнала дискусия… за самата Меркел. Стои въпросът за квалификацията на Меркел в качеството й на партиен лидер, доколкото лошият резултат от изборите за Бундестаг е на нейната сметка. „Най-пикантното в дадения случай е“, отбелязва „Билд“, че самата Меркел засега е в неведение по отношение на тази дискусия. Както отбелязва немската правителствена агенция „Дойче веле“, три месеца за сформиране на ново правителство не е прекалено голям срок за Германия. Миналия път коалицията между консерваторите от ХДС, нейния баварски съюзник ХСС и Социалдемократическата партия на Германия (СДПГ) официално започна да работи на 15 декември 2013 г. Но за три месеца може да се случат още много неща. Както пише ДВ, има няколко фактора, които могат допълнително да усложнят и затегнат преговорите. На първо място, на 15 октомври ще се проведат избори в една от ключовите федерални провинции – Долна Саксония, която сега се ръководи от социалдемократите и зелените. Вероятно партиите ще предпочетат да изчакат резултатите от този вот и едва след това ще започнат официалните преговори за ново федерално правителство. Второ, основният обсъждан сега формат на бъдещото правителство е нов за Германия. Партиите нямат опит от подобен съюз на федерално равнище и до неотдавна той беше смятан за невъзможен. На равнище провинции трицветната коалиция съществува в неголямата провинция Шлезвиг-Холщайн в Северна Германия, а и само от няколко месеца. В неголямата Саар в южните райони на ФРГ такава коалиция беше създадена преди няколко месеца, но скоро след това се разпадна. Но основната причина за трудностите пред предстоящите преговори в Берлин, по оценката на ДВ, са вкоренените от десетилетия разногласия между консерваторите и зелените, а също така между либералите и зелените. И работата не е само в решаване на проблема с бежанците, по който разногласията между зелените и другите участници в коалицията засега се запазват. Става дума за пътя на икономическо и дори екологично развитие на страната. Например, зелените искат забрана на автомобилите с двигатели с вътрешно горене, либералите са категорично против. Трябва да се разбира, че очакваният успех на социалдемократите на изборите в Долна Саксония още повече ще разклати вътрешнопартийните позиции на Меркел. А в ХДС вътрешнопартийните преврати далече не са рядкост. Най-очевидният пример за последствията от дворцови интриги е отстраняването от политическата арена на „канцлера на обединението“, както някога наричаха Хелмут Кол, при това с прякото участие на неговия тогавашен фаворит Меркел. Немското интернет издание wallstreet-online директно написа, че ако сегашните преговори за създаване на правителствена коалиция се провалят и в Германия се състоят нови избори, то на тях ХДС вече ще отиде без Меркел. Само че засега не се наблюдава достоен кандидат за мястото й в партийната йерархия. Като опитен политически боец, отбелязва изданието, Меркел своевременно отстрани много потенциални съперници в ръководството на ХДС. А наличните кандидатури от рода на министъра на отбраната Урсула фон дер Лайен едва ли са по-добри от Меркел. Единственият изход в дадения случай, отбелязва изданието, би могло да бъде завръщането на „голямата коалиция“ със социалдемократите. На подобна стъпка социалдемократите могат да се решат, ако не бъде постигнато новото планирано правителство от четири партии и политическата система на страната се окаже на прага на новите избори. Тъй като при нови избори според анализатори социалдемократите ще загубят още повече. Но тогава това би била вече голяма коалиция без Меркел и по-скоро с канцлер-социалдемократ. (От БГНЕС)", "date": "2017.10.15", "title": " Кой може “да подхлъзне” Меркел?\t\t\t"}
{"url": "https://trud.bg/%d0%b2%d0%b8%d0%b6%d1%82%d0%b5-%d0%bf%d1%80%d0%be%d0%bc%d0%b5%d0%bd%d0%b8%d1%82%d0%b5-%d0%b2-%d0%b4%d0%b2%d0%b8%d0%b6%d0%b5%d0%bd%d0%b8%d0%b5%d1%82%d0%be-%d0%b2-%d1%81%d1%82%d0%be%d0%bb%d0%b8%d1%86/", "text": "От 10.00 до 16.00 часа днес ще се проведе Софийски маратон по следния маршрут: старт от северозападното пътно платно на бул. „Евлоги и Христо Георгиеви” пред Националния стадион „Васил Левски” по северозападното пътно платно на бул. „Евлоги и Христо Георгиеви”, по ул. „Проф. Фритьоф Нансен, наляво по тротоара на бул. „Патриарх Евтимий”, наляво по източното пътно платно на бул. „Витоша”, наляво по западното пътно платно на бул. „Пенчо Славейков“, надясно по северното пътно платно на бул. „България“ до бул. „П.Ю.Тодоров”, обратно по южното пътно платно на бул. „България”, надясно по бул. „Петко Каравелов”, наляво по бул. „Арсеналски”, наляво по бул. „Черни връх”, надясно по югоизточното пътно платно на бул. „Евлоги и Христо Георгиеви”, надясно по западното пътно платно на бул. „Драган Цанков” до ул. „Митрополит Кирил Видински”, обратно по източното пътно платно по бул. „Драган Цанков”, надясно по югоизточното пътно платно на бул. „Евлоги и Христо Георгиеви” до Орлов мост, преминава по пешеходната зона, по северозападното пътно платно на бул. „Евлоги и Христо Георгиеви” до Национален стадион „Васил Левски”, където е финала. Това съобщават от столичната община. От 12.00 часа на 12.10.2017 г. до приключване на мероприятието на 15.10.2017 г. на югозападната част на моста на Национален стадион „Васил Левски”.  От 12.00 часа на 14.10.2017 г. до приключване на мероприятието на 15.10.2017 г. на северозападната част на моста на Национален стадион „Васил Левски”.  От 12.00 часа на 14.10.2017 г. до приключване на мероприятието на 15.10.2017 г. на ул. „Ген. Гурко” между бул. „Евлоги  и Христо Георгиеви” и ул. „Любен Каравелов”.  От 22.00 часа на 14.10.2017 г. до приключване на мероприятието на 15.10.2017 г. по източното пътно платно на бул. „Витоша” между бул. „Патриарх Евтимий” и ул. „Пенчо Славейков”.  От 14.00 часа на 14.10.2017 г. до приключване на мероприятието на 15.10.2017 г.  се забранява влизането на пътни превозни средства по ул. „Ген. Гурко” между бул. „Васил Левски” и бул. „Евлоги и Христо Георгиеви”. От 06.00 до 08.30 часа на 15.10.2017 г. по бул. „Евлоги и Христо Георгиеви” между бул. „Цар Освободител” и ул. „Граф Игнатиев”.  От 08.30 до 16.00 часа на 15.10.2017 г. по :  – бул. „Евлоги и Христо Георгиеви” между бул. „Цар Освободител” и ул. „Проф. Фритьоф Нансен”;  – ул. „Проф. Фритьоф Нансен” между бул. „Евлоги и Христо Георгиеви” и бул. „Патриарх Евтимий”;  – източното пътно платно на бул. „Витоша” между бул. „Патриарх Евтимий” и бул. „Пенчо Славейков”;  – бул. Пенчо Славейков” между бул. „Витоша” и бул. „България”;  – бул. „Петко Каравелов” между бул. „България” и ул. „Бяла Черква”;  – ул. „Бяла черква” между бул. „Витоша” и бул. „Арсеналски”;  – ул. „Арсеналски” между ул. „Бяла черква” и бул. „Черни връх”;  –  бул. „Черни връх” между ул. „Свети Наум” и бул. „България”;  – бул. „Драган Цанков” между ул. „Митрополит Кирил Видински” и бул. „ Евлоги и Христо Георгиеви”;  – по бул. „Драган Цанков” между бул. „П. Яворов” и ул. „Митропорит Кирил Видински”, посока център;  – тунела на НДК, участъка, водещ към бул. „Черни връх” и бул. „България” (бившето трасе на трамвай № 6);  – по бул. „България” между ул. „ Проф. Фритьоф Нансен” и бул. „П. Ю Тодоров”, с изключение на трамвайните мотриси.  (в посока пл. „Орлов мост”): от бул. „Евлоги и Христо Георгиеви” надясно по бул. „Цар Освободител”, бул. „Васил Левски”, ул. „Шипка” и по маршрута си. Автобусите ще спират на временна спирка на бул. „Цар Освободител” на 50 м след бул. „Евлоги и Христо Георгиеви”. : от бул. “Цариградско шосе” надясно по бул. “Евлоги и Христо Георгиеви”, обратен завой при ул. “Шипка”, бул. “Евлоги и Христо Георгиеви” и по бул. “Цариградско шосе” по маршрутите.  Автобусите ще спират на спирки “Пл. Орлов мост” на бул. “Цариградско шосе”  „Военна академия” в посока пл. „Орлов мост”. – в посока ж.к. „Западен парк” – от бул. „Евлоги и Христо Георгиеви” по бул. „Цар Освободител”, бул. „Васил Левски”, бул. “Патриарх Евтимий”, бул. „Прага” и по ул. „Св. Георги Софийски” по маршрута си;  – в посока хотел „Плиска” – от ул. „Св. Георги Софийски” по бул. „Прага”, бул. „Ген. Скобелев”, бул. „Васил Левски”, ул. „Шипка”, по бул. „Евлоги и Христо Георгиеви” и по маршрута си.  Автобусите ще спират на временна спирка на бул. „Цар Освободител” на 50 м след бул. „Евлоги и Христо Георгиеви” и на всички съществуващи тролейбусни и автобусни спирки в променения участък на маршрута. Автобусите да спират на временна спирка на моста след левия завой в посока връщане към автостанция „Гео Милев”. – в посока ж.к. „Гоце Делчев”: от бул. „Цариградско шосе” по бул. „Цар Освободител”, бул. „Васил Левски”, бул. “Патриарх Евтимий”, бул. „Прага”, ул. „Св. Георги Софийски”, бул. „ Акад. Ив. Е.Гешов”, бул. „П. Ю. Тодоров” и по маршрута си;  – в посока ж.к. „Младост 4”: по бул. „Акад. Ив. Евстатиев Гешов” до ул. „Св. Георги Софийски”, бул. „Прага”, бул. „Ген. Скобелев”, бул. „Васил Левски”, бул. „Цар Освободител”, бул. „Цариградско шосе” и по маршрута си.  Автобусите ще спират на всички съществуващи автобусни и тролейбусни спирки в променения участък на маршрута и на спирка „Пл. Орлов мост” преди бул. „Евлоги и Христо Георгиеви” за автобусни линии №№ 280 и 306 в посока ж.к. „Гоце Делчев”.  от ул. „Св. Наум” наляво по бул. „Черни връх”, бул. „Джеймс Баучер”, ул. „Стоян Михайловски” и по маршрута си  Автобусите ще спират на съществуващите трамвайни спирки по бул. “Джеймс Баучър” и на временна спирка на бул. “Черни връх” на 60 метра след левия завой от бул. “Свети Наум”.  (в посока Студентски град: от кръстовището на бул. „Акад. Ив. Евстатиев Гешов” и бул. „България”, продължава по бул. „П. Ю. Тодоров”, ул. „Хенрик Ибсен”, бул. „Черни връх”, бул. „Св. Наум” и по маршрута двупосочно  Автобусите ще спират на всички съществуващи автобусни спирки в променения участък на маршрута и на временна спирка на бул. “Черни връх” на 60 метра след левия завой от бул. “Свети Наум”. – в посока ж.к. „Борово” – от бул. „Цариградско шосе” по бул. „Цар Освободител”, бул. „Васил Левски”, бул. “Патриарх Евтимий”, бул. „Прага”, ул. „Св. Георги Софийски”, бул. „Акад. Ив. Евстатиев Гешов”, бул. „България” и по маршрута си;  – в посока ж.к. „Дружба 2” – от бул. „България” по бул. „Акад. Ив. Евстатиев Гешов”, ул. „Св. Георги Софийски”, бул. „Прага”, бул. „Ген. Скобелев”, бул. „Васил Левски”, бул. „Цар Освободител”, бул. „Цариградско шосе” и по маршрута си.  Автобусите ще спират на всички съществуващи автобусни и тролейбусни спирки в променения участък на маршрута и на спирка „Пл. Орлов мост” преди бул. „Евлоги и Христо Георгиеви” за автобусни линии №№ 280и 306 в посока ж.к. „Борово”.  от бул. “Цариградско шосе” по бул. “Евлоги и Христо Георгиеви”, обратен завой при ул. “Шипка”, бул. “Евлоги и Христо Георгиеви” и по бул. “Цариградско шосе” по маршрутите. – в посока институт „Пирогов” – от бул. „Цариградско шосе” по бул. „Цар Освободител”, бул. „Васил Левски”, бул. „Прага”, ул. „Св. Георги Софийски”, бул. „Акад. Ив. Евстатиев Гешов”, бул. „България” и по маршрута си;  – в посока гара „Искър” – от бул. „Пенчо Славейков” наляво по бул. „Прага”, бул. „Ген. Скобелев”, бул. „Васил Левски”, бул. „Цар Освободител”, бул. „Цариградско шосе” и по маршрута си.  Автобусите ще спират на всички съществуващи тролейбусни и автобусни спирки в променения участък на маршрута и на спирка пл. „Орлов мост” преди бул. „Евлоги и Христо Георгиеви” за автобусни линии №№ 280 и 306 в посока институт „Пирогов”.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.15", "title": " Вижте промените в движението в столицата заради провеждането на Софийския маратон"}
{"url": "https://trud.bg/%d0%b0%d0%ba%d1%82%d1%8c%d0%be%d1%80%d1%8a%d1%82-%d1%81%d1%82%d0%b5%d1%84%d0%b0%d0%bd-%d1%89%d0%b5%d1%80%d0%b5%d0%b2-%d1%87%d0%b5%d1%87%d0%be-%d0%b5-%d0%bf%d1%80%d0%b8%d0%b5%d1%82-%d0%bf%d0%be/", "text": "Обичан от всички комедиен актьор се нуждае от спешно кръвопреливане. Стефан Щерев – Чечо е приет по спешност във ВМА, информира   Приятелите му отправиха във Фейсбук призив към всички, които могат да помогнат. „Актьорът Стефан Щерев Чечо се нуждае от спешно кръвопреливане. Кръвната му група е рядка – В (-). Който може да помогне с дарение на кръв или по някакъв друг начин, нека да го направи в центъра по кръвопреливане на ВМА-София“, написа актьорът Мариан Бачев. 43-годишният актьор се почувствал зле преди няколко дни и бил приет в болницата с проблеми в черния дроб. Заради внезапното влошаване на здравословното му състояние бил отменен и спектакъл в Хасково, в който Стефан Щерев трябвало да участва. Колеги на актьора споделят, че той има нужда от поне три банки кръв. Стефан Щерев Чечо е сред обичаните български актьори. Играл е в Народния театър „Иван Вазов”, НДТ „Сълза и смях”, Малък градски театър зад канала, театър „София”. Известно време е на свободна практика, главно извън България. Сътрудничи и работи с Алън Гуд, Ксавие ле Роа, Нандан Кирко, Томи Яженич, Далия Ачин. Участвал е в десетки игрални и късометражни филми. Изиграва ролята на Валентин Иванов в сериала „Отплата”. Бил е водещ на предаването „Да разлаем кучетата”, както и е едно от лицата на неделното ток-шоу по Нова „Станция НОВА” и „Почивна станция”. Чечо е един от партньорите на истински холивудски звезди. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.15", "title": " Актьорът Стефан Щерев – Чечо е приет по спешност във ВМА\t\t\t"}
{"url": "https://trud.bg/%d0%b1%d1%80%d0%be%d1%8f%d1%82-%d0%bd%d0%b0-%d0%b7%d0%b0%d0%b3%d0%b8%d0%bd%d0%b0%d0%bb%d0%b8%d1%82%d0%b5-%d0%bf%d1%80%d0%b8-%d0%bf%d0%be%d0%b6%d0%b0%d1%80%d0%b8%d1%82%d0%b5-%d0%b2-%d0%ba%d0%b0%d0%bb/", "text": "Броят на жертвите от най-смъртоносните пожари в историята на американския щат Калифорния достигна най-малко 40 души, от тях 22-ма в окръг Сонома. Над 10 000 огнеборци, подкрепяни от самолети и хеликоптери, се опитват да потушат 16 големи огнища в районите северно от Сан Франциско, информира   позовавайки се на „Ройтерс“. Унищожените от стихията площи са повече от площта на Ню Йорк. Около 100 000 души са напуснали домовете си. Очаква се ветровете да отслабнат, но високата температура и сушата ще продължат, прогнозират синоптиците. Нанесени са тежки поражения на винената индустрия и туризъм. Пожарникари от други щати се притекоха на помощ на колегите си от Калифорния. Помагат дори затворници, съпровождани от охрана. Над 200 души са в неизвестност. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.15", "title": " Броят на загиналите при пожарите в Калифорния достигна 40 души"}
{"url": "https://trud.bg/%d0%b8%d0%b7%d0%ba%d0%bb%d1%8e%d1%87%d0%b8%d1%85%d0%b0-%d1%85%d0%b0%d1%80%d0%b2%d0%b8-%d1%83%d0%b0%d0%b9%d0%bd%d1%81%d1%82%d0%b8%d0%b9%d0%bd-%d0%be%d1%82-%d0%b0%d0%bc%d0%b5%d1%80%d0%b8%d0%ba%d0%b0/", "text": "Американската академия за киноизкуство, която присъжда наградите „Оскар“, изключи заради обвинения в сексуални посегателства продуцента Харви Уайнстийн, предаде Ройтерс. Академията съобщи, че решението за „незабавното му изключване“ е взето на извънредно заседание на управителния съвет вчера с „мнозинство, далеч надвишаващо от две трети“. Изключването на 65-годишния Уайнстийн от най-престижната организация в бранша последва публикации в „Ню Йорк таймс“ и „Ню Йоркър“ за обвиненията на цяла поредица жени, които той подлагал на сексуален тормоз при инциденти, датиращи още от 80-те. При това Академията подчерта, че отправя по-широко послание: „Ние не просто се дистанцираме от човек, който повече не заслужава уважението на колегите си, но и изпращаме сигнал, че ерата на умишленото игнориране и срамното съучастничество в хищническото сексуално поведение и тормоз на работното място, в нашата киноиндустрия е приключила. Става въпрос за дълбоко обезпокоителен проблем, за който няма място в нашето общество. Управителният съвет продължава да работи за установяването на етични стандарти на поведение и от всички членове на Академията ще се очаква да бъдат образец за спазването им“. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.15", "title": " Изключиха Харви Уайнстийн от Американската академия за киноизкуство"}
{"url": "https://trud.bg/%d1%8f%d0%b2%d0%be%d1%80-%d0%b1%d0%b0%d1%85%d0%b0%d1%80%d0%be%d0%b2-%d0%b2%d0%b5%d1%87%d0%b5-%d1%81%d1%8a%d0%bc-%d0%b4%d0%be%d0%b1%d1%80%d0%be-%d0%bc%d0%be%d0%bc%d1%87%d0%b5-%d1%85%d0%b0%d1%80%d0%b5/", "text": "– Първо, има едно важно условие – да ми дадат виза, още не са ми дали, така че не е сигурно цялото ходене. Пламен Манасиев нямаше възможност да замине за Щатите за тези дати и колегите от екипа се обадиха на мен, затова аз ще го замествам за това турне, което е – Монреал, Ванкувър,Чикаго, Бостън и Ню Йорк. Всички от екипа с нетърпение чакаме да отидем на интервю и всичко да мине добре, за да зарадваме нашите сънародници там. Хората искат да видят как се развива българският театър и култура и най-вече да видят нашите физиономии, на актьорите, които сме по-познати от телевизията и интернет. Там всички гледат родните сериали и БГ телевизии и сигурно от това идва интересът да ни поканят. Ако не отидем до Щатите, най-малко до Канада ще отидем, защото за там не ти трябва виза! (Смее се.) – Минавали са ми такива мисли, естествено, може би както на всички. Искам да избягам от спирачките, които понякога се включват тук, без ти да искаш. Замислял съм се да живея другаде, защото в някои други държави дават повече възможности да се развиваш като актьор. Винаги съм свързвал “бягането” ми от България с професията ми, там можеш, ако се подредят добре нещата да си отвориш фронтове, които тук е по-трудно. Ходил съм в Англия, но никога не съм късал договорите с хората тук, а за Америка не съм се замислял. Сега, като отида там, се надявам да видя тази обетована земя. – Хората ме питат, но аз съм човекът, който най-малко може да отговори на въпроса. Минах и заминах за един сезон и тази тема е затворена глава и не ме интересува – моят персонаж умря. – Много ме вдъхновява романа на Георги Божинов “Калуня-каля”, сега пак го прочетох и с един мой състудент се опитваме да мислим в тази насока – да го драматизираме първо, пък ще видим. Главният герой Калуня не е нито историческа личност, нито действителна, а художествена измислица, но самият роман много ми харесва. Става въпрос за Априлското въстание и обратната гледна точка. Гледната точка на един помак. – Не, персонажът е съвсем различен от мен, аз не съм да водя хора след себе си, не съм такъв характер – индивидуалист съм. – Най-различната ми роля е в едно хитово представление на Теди Москов -”Редки тъпанари” под шапката на Русенския театър. С него имаме успех, нямам търпение да ни видят повече хора. При Теди изградих един образ, какъвто до сега никой не ми беше давал шанса да направя и никой не беше поглеждал през тази призма към мен като актьор. Той ми даде един силно комедиен образ и напоследък това, което направихме с него, ми е най-интересното нещо, което ми се случва. – Изкушавах се да бягам от часовете по балет, което сега виждам, че не е било правилно, защото имахме прекрасен преподавател – Ясен Вълчанов. Тогава балетът ми беше най-труден за възприемане, а сега разбирам, че можех да го посещавам по-често – нямаше да ми навреди. Може би, ако бях по-пластичен, с по-голямо удоволствие щях да ходя. -Няма как, от свинята – танцьор няма как да стане! (Смее се) Иначе любимите ми часове бяха по актьорско майсторство с проф. Пламен Марков и Ивайло Христов, все пак нали сме влезли в НАТФИЗ за това. – Да ти кажа – не, не съм се чувствал така, по-скоро се чувствам повечето пъти късметлия, че съм попадал в някои проекти и група от колеги. Ето, дори сега на връщане от Бургас си говорихме с колегите, че сме късметлии. Хората казват, че системата преди 25 години е била по-добра за театъра, но тогава актьорите не са могли да правят заглавията, която ние правим сега. Пътят на актьора е непостоянен и криволичещ, тук ще цитирам репликата на Чехов, изречена през устата на Нина Заречная – човек трябва да носи кръста си и да вярва. – Има много нередности, които ме вълнуват – в образованието и здравеопазването например, където има сериозни проблеми. Чукам на дърво да не ми се налага да влизам в болница, но ми се налага да влизам в училище, защото след часовете взимам братчето ми, което е в трети клас. Последният път, като бях там, и госпожата вика – трябва да поговорите с него. Викам си – сега пък какво ли е станало? А всъщност се оказва, че на всички екрани – на плазмите в училище, на които по принцип вървят някакви общообразователни филмчета с природа например, но някой сложил флаш памет с филм за възрастни- порно и изведнъж всички деца гледат… Дотогава братчето ми не беше виждало такова нещо и точно в училище, където трябва да ги предпазват – видял това! Каза ми, че видял там някакво търкане. Викам – брато, споко – ще разбереш след време, но не съм задълбавал да му обяснявам много. – Според мен агресията е проблем на образованието и на собствения дом – ако в къщи не ти обръщат достатъчно внимание, или ти обръщат грешното внимание, или ако там виждаш нещо нередно, но не го осъзнаваш, а си мислиш, че е нормално и после го прилагаш на съучениците в училище! Ако за такива постъпки не получаваш нужното възмездие, или наказание и съответно решаваш, че това е в реда на нещата. Затова се случват тези неща – побоища над учители, над лекари, по кръстовищата, но ние сме си изнервени, като нация и това е съвкупност от много натрупвания. Комплициран въпрос. Може би вероучението също е един от вариантите за решаването на този проблем. – Възмутих се сериозно от тази постъпка и защитавам Христо, че се е намесил и е предотвратил нещо сериозно. Всички застават зад този човек и изведнъж майката на другия, който е хвърлил цигарата с какъв акъл тръгва да защитава сина си, който прави нещо супер нередно?! Нередно е да си хвърлиш фаса на улицата, но не е опасно, докато в бензиностанция е наистина опасно и може да пострадат много хора и определено заставам на страната на Христо, който си е изпълнявал задълженията. – Среща се човек с тъпанари всякакви – току-що на светофара се видях с един, не се запознахме, но си разменихме няколко мили жеста. Срещал съм се с такива също и в професията – навсякъде, нормално е, не само у нас, навсякъде ги има. – Случвали са се такива тъпотии по клубовете, например някоя по-агресивна жена да тръгне по-директно към мен, но аз съм ги слагал на мястото им много бързо. – С резки думи и движения. Веднъж ме задърпа една и започна много да ме налазва по някакъв начин – тя беше с една ластична поличка и тогава аз просто й я вдигнах над главата. После май изядох един шамар, но тя беше наистина много нахална и си го заслужаваше. Аз тогава може би намерих малко по-груб начин да й го покажа, но никога не бих ударил жена. – Това не го разбирам много, то си минава време – сега вече съм добро момче и не мога да отговарям от името на лошите момчета. Харесвам интелигентни момичета. – Не, не съм предложил брак, просто сме заедно и си живеем добре, но не сме стигнали още до брак, според мен има време още. Сега на сватбата на Радо и на Мона, нито Рая хвана букета, нито аз жартиера, но сватбата беше супер и се забавлявахме много. – Да, приисква ми се! Те са супер симпатични, умни и красиви деца, които ме карат да се чувствам щастлив, че съм им чичо и естествено ти се приисква и ти да създадеш семейство. Виждам се с 2-3 деца, не повече. Обичам да общувам с деца и да си играя с тях. – Не ме е тероризирал, все пак имаме голяма разлика. Не бяхме в една и съща компания – той си беше с по-големите, аз с по-малките и се спогаждахме. Сега вече имаме доста общи приятели и се разбираме прекрасно, това лято си го прекарахме много добре – сърф, плуване… Но не се срещахме много на сърфа, а на масата със салатата и чашка, винаги ми е удоволствие. – Аз съм по-добрият готвач определено, той си го признава и аз наистина правя някои неща – например седя на скарата и така нататък. Аз малко повече готвя, отколкото той. Кулинарията по някакъв начин ме успокоява и ми е приятно да готвя понякога. – Не съм имал такава връзка с този тип жени, но нямах никакъв проблем. Имам нормално самочувствие и нямам проблем да седя с който и да е на масата, а в предаването им гледах сеира. Едната от тях (Анита Мейзер –б.а.) се оказа, че сега е още в затвора. – С Вал Килмър снимах, когато бях още много малък – през 2009 година в “Double Identity”. Направи ми впечатление, че когато казваха – камера работи, екшън, а той си седи, гледа си в телефона и си дописва съобщението. Явно това беше проект, който не му е бил много важен и това ми направи лошо впечатление, явно има такива, в които човек е по-добре да не участва. Иначе много ме впечатли с професионализма и актьорските си заложби Елиът Коуън, с него снимахме филм в Лондон, който скоро ще излезе. Той има доста филми, но в България не е известен. Един да кажем “среден” британски актьор , но там “средното” ниво е много високо. – Ще отговоря кратко и ясно. Според мен е по-добре държавата да печели от това, което така или иначе съществува, отколкото сивата икономика да печели от него. – Каузата ми е да правя това, за което съм учил и вярвам, че ставам да правя повече изкуство, повече проекти и да съм успешен актьор, който влиза от роля в роля. – Благодарен съм им, че винаги е имало какво да облека, а в хладилника – какво да ям, подсигурявали са образованието ми и са ми давали свободата да правя каквото искам. Много неща са, но като начало те са ми осигурили базиса, който ми е помогнал да съм това, което съм и не съм се лишил от нищо, но не съм бил и галеник и глезено дете. Ние не сме били семейство с прекалено много възможности, но са ми подсигурили това, което трябва и каквото аз бих искал да подсигуря на моето дете. -Вярвам и в себе си, макар и не винаги.    Харизматичният актьор Явор Бахаров стана известен с ролята си на бунтаря Хари в един от най-успешните родни сериали – “Стъклен дом”. През 2014 г. Явор изигра и ролята на Бардем в четвъртия сезон на хитовата продукция “Под прикритие”, в която участва и брат му – Захари Бахаров. За да се подготви за образа си, му се наложило да овладее перфектно турски език, който дотогава не говорел, въпреки че майка му е наполовина с турски произход. Младият актьор изиграва много запомнящи се роли и в театъра, в постановки, като “Железният светилник”, “Евгений Онегин”, “Ромео и Жулиета”, “Пухеният”, “Самотният Запад”, “Злият принц” и други. Личният живот на Явор също често го поставя в центъра на медийното внимание. Много коментирани бяха отношенията му с Луиза Григорова, както и с Александра Тюркмен, но в момента той има сериозна връзка с красивата си колежка Рая Пеева, изиграла ролята на Леа Иванова във филма “Пеещите обувки”.", "date": "2017.10.15", "title": " Явор Бахаров: Вече съм добро момче, харесвам интелигентни момичета"}
{"url": "https://trud.bg/%d0%b1%d1%8a%d0%bb%d0%b3%d0%b0%d1%80%d0%b8%d0%bd-%d0%b6%d0%b8%d0%b2%d0%b5%d0%b5%d1%89-%d0%b2-%d0%ba%d0%be%d0%bb%d0%be%d1%80%d0%b0%d0%b4%d0%be-%d0%b5-%d0%b0%d1%80%d0%b5%d1%81%d1%82%d1%83%d0%b2%d0%b0/", "text": "Българин, живеещ в Денвър, Колорадо е арестуван по подозрения за убийство на млада жена, чието тяло било открито близо до магистрален път. 37-годишният Михаил Петров е в ареста, а властите не дават повече информация за извършеното престъпление. Съдът е определил гаранция от половин милион долара, съобщава  Тялото на 24-годишната Шелби Уедърли е намерено на 30 септември сутринта край магистрала I-25 в Дъглъс каунти, Колорадо. Свидетели разкали, че по бездиханното тяло имало огнестрелни рани и прорезни рани по ръцете, става ясно от записите от телефон 911. Жената имала дълго криминално минало, предимно за наркотици и е трябвало да се яви в съда два дни преди да бъде открита мъртва.  Обстоятелствата около смъртта й, както и подробности за обвиненията срещу Петров засега остават в тайна, тъй като документите по делото са запечатани от съда. Петров също има дълго криминално досие – арест за оръжие през 2004 година в Лаример каунти, грабеж, обир и побой. Той е прекарал известно време в затвора в Колорадо, но е бил освободен на 3 юни 2017 година. Присъдите са му били за измама, кражба и обир с взлом. Петров е бил арестуван по обяд в петък, 13 октомври. Срещу него има две углавни обвинения – убийство от първа степен и фалшифициране на физически доказателство, както и едно обвинение за прикриване на смърт. Властите продължават да търсят повече информация за случая. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.15", "title": " Българин, живеещ в Колорадо, е арестуван по подозрения за убийство на млада жена"}
{"url": "https://trud.bg/%d0%b4%d0%bd%d0%b5%d1%81-%d0%b5-%d0%bc%d0%b5%d0%b6%d0%b4%d1%83%d0%bd%d0%b0%d1%80%d0%be%d0%b4%d0%b5%d0%bd-%d0%b4%d0%b5%d0%bd-%d0%b7%d0%b0-%d0%b1%d0%b5%d0%b7%d0%be%d0%bf%d0%b0%d1%81%d0%bd%d0%be%d1%81/", "text": "Днес е Международния ден за безопасност на слепите. От Съюза на слепите алармираха за опасни телефонни кабини, стълбове, стълби, подвижни плочки по тротоарите и недомислени светофарни уредби с объркваща сигнализация. Когато решим да помогнем на незрящ в придвижването му в градска среда, е добре той да ни хване над лакътя. Така ще върви на крачка зад нас и ще може по-добре да се ориентира. „Създаваме условия за социална интеграция чрез организиране на самодейни състави, организираме нашите членове в спортни клубове и в секции по интереси. Съюзът на слепите създава и организира центрове за социална интеграция на хора с нарушено зрение, където незрящите хора получават обучение по компютърни умения, обучават се да владеят английски език, получават умения за работа в домашни условия – да шият, да готвят и други подобни“, казва пред   Иван Бакърджиев, председател на столичната организация на Съюза на слепите. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.15", "title": " Днес е Международен ден за безопасност на незрящите"}
{"url": "https://trud.bg/%d0%b7%d0%b0%d1%89%d0%be-%d0%b6%d0%b5%d0%bd%d0%b0-%d0%bd%d0%be%d1%81%d0%b8-%d1%82%d0%be%d1%80%d1%82%d0%b0-%d0%bd%d0%b0-%d1%81%d0%b5%d0%ba%d1%80%d0%b5%d1%82%d0%b0%d1%80%d0%ba%d0%b0%d1%82%d0%b0-%d0%bd/", "text": "Младоженци се договарят.  Тя:  – Когато излизам от банята, ако хавлията ми е на лявата ръка – не мога, ако ми е на дясната ръка – не искам!  Той:  – Добре. А аз, ако излизам от банята с гащи – днес не искам. Ако излизам без гащи – все ми е едно на коя ръка ти е хавлията… *** Последни новини:  Неизвестен луд напръскал пари с отрова и ги дарил на дом за деца. Загинали 10 депутати, двама кметове и един министър. Децата не са пострадали. *** Престъпниците попадат в списъка на МВР, по-големите такива в списъците на Интерпол, най-големите в списъка на Форбс, а всички останали в списъка на НАП, ВИК и Енергото. *** – Синко, гледам те, седиш пред компютъра… време е да поговорим за секса!  – А бе, баща ми… ти добре ли си? На 29 г. съм!  – А бе, келеш… искам да ме научиш как да гледам порно на телефона! *** Говорят си две блондинки:  – Муцка, моят май ще става илюзионист!  – Що мислиш така?  – Ми прибирам се вчера по-рано от работа, а той в спалнята и ми вика „Глей сега“ и като почна: Абракадабра сим салабим… Фокус-мокус-препаратус… почука на врата на гардероба и от там излезе Иванова от 8-мия етаж по бельо, толкова шашната беше, че даже не разбра какво става… *** Срещат се две омъжени дами. Едната носи торта. Втората я пита:  – На кого носиш тази торта?  – На секретарката на мъжа ми.  – О! Рожден ден ли има?  – Не, прекалено стройна фигура. *** Двама съпрузи се разхождат по улицата. Мъжът се дразни, че жената все го дърпа към витрините и го пита за како ли не. Минават покрай една аптека и жената веднага сочи табелата над нея:  – А какво, всъщност, означават тази змия и тази чаша?  Мъжът ядосано отговаря:  – Майка ти пие чай – ей туй означава… *** На урок:  – Иванчо, кой е казал: „Учи, учи и пак учи!“?  – Съвсем точно – не съм аз! *** – Имам страхотно куче. Всяка сутрин то ми носи вестника в леглото – хвали се шотландец.  – Като си помисля, всяко що-годе добре обучено куче може да направи това.  – Да, но аз не съм абониран за нито един вестник. *** Лятна бирария на открито. Двама мъже пият бира. Единият пита сервитьора:  – По колко литра бира продавате дневно?  – Ами около 200 …  – А искате ли да ви кажа как да продавате по 300 литра дневно?  – Естествено! Как?  – Ами пълнете чашите до горе… *** Баба към внука си: Казах ти да целунеш първата жаба, която видиш и тя ще се превърне в принцеса! А ти какво направи? Изреди всички жаби в блатото, секс да правиш с тях! *** В магазина обиденият клиент казва на продавачката:  – Веднага си вземете думите обратно!  – В нашия магазин нищо не се приема обратно – само се подменя! *** – Искам мъж. Но да е красив, умен и да има пари. И да ме обича истински, да ми подарява цветя всеки ден.  – А ти защо си му?! *** Борец отива в родилния дом, за да види първото си дете. Сестрата му показва бебето, на ръчичката му виси номерче.  – Я! – възкликва борецът – Ами то чистак новичко, още цената не сте му свалили. *** Двама хомосексуалисти се срещат в галерия. Единият казва на другия:  – Знаеш ли миличък, разправят, че Леонардо да Винчи, когато е рисувал Мона Лиза е използвал мъж за модел…  – Сериозно? Абе, гледам аз и се чудя, уж жена на картината, а така ми се усмихва…. *** Първият учебен ден. Учителката пита Иванчо:  – Какво прави през ваканцията?  – Нищо… Във всеки случай нищо, което да става за писане на съчинение. *** Председател на донаборна комисия пита поредния донаборник:  – Къде желаете да служите по време на военната си служба?  – Вие какво, шегувате ли се? Значи аз мога да избирам?  – Разбира се. Можете да си изберете всичко, освен служба в женските роти.  – Така си и знаех, че този въпрос има някаква уловка…. *** Котарак се надрусал с валериан и с лекота се реел из улицата. Насреща му – бабичка:  – Пис, маци, пис!  Котаракът я погледнал, усмихнал се щастливо, вдигнал лапа в знак „Виктория“ и отвърнал:  – Пийс, бабо, пийс! *** След свиждане с мъжа си – затворник, една жена отива при директора на затвора и го моли:  – Господин директоре, не можете ли да преместите мъжа ми на по-лека работа?  – Госпожо, каква по-лека работа от това да лепи книжни пликчета?  – Да, но това е през деня. А нощем, казва, копаели някакъв тунел… *** В Перник се появили баби-ексхибиционистки. Те ходят и показват на всеки своите пенсии.", "date": "2017.10.15", "title": " Защо жена носи торта на секретарката на съпруга си"}
{"url": "https://trud.bg/%d0%bf%d1%8a%d1%80%d0%b2%d0%b8%d1%8f%d1%82-%d0%b1%d0%bb%d0%b5%d0%b9%d0%b4-%d1%80%d1%8a%d0%bd%d1%8a%d1%80-%d0%b8%d0%b4%d0%b2%d0%b0-%d0%bd%d0%b0-%d0%ba%d0%b8%d0%bd%d0%be%d0%bc%d0%b0/", "text": "Легендарният научнофантастичен филм – „Блейд Рънър“ на Ридли Скот ще видят зрителите на Киномания 2017, която започва другия месец, докато по родните кина вече се върти дългоочакваното продължение – „Блейд Рънър 2047“. В първите години от разпространението му филмът е познат в България като „Ловец на хуманоиди“, но най-заклетите фенове ще имат уникалната възможност да си го припомнят през ноември като част от програмата на Киномания във финалната му версия, наречена „Blade Runner: The Final Cut”. Това е най-пълната и окончателна версия на филма, с подобрена картина и звук, направена точно така, както режисьорът си я е представял, а не както се появява на екраните през далечната 1982 г. Класиката на режисьора Ридли Скот е с участието на Харисън Форд като ловеца на андроиди Рик Декард, а в другите главни роли са: Рутгер Хауер, Шон Йънг, Дарил Хана и Едуард Джеймс Олмос. Шедьовърът е базиран на нашумелия роман на Филип Дик „Сънуват ли андроидите електроовце?“ Великолепно заснет и с характерния за Скот усет към детайла, „Блейд Рънър“ е актуален и до днес. Овен че предизвиква визуална наслада за сетивата, филмът разглежда важни теми като неуловимата граница между научното достижение и чисто човешкия елемент в технически изрядното творение. Дали андроидите, по същество мислещи машини в човешка опаковка, са еволюирали морално и дали всъщност са много повече „хора“ от самите човеци е един от многото интересни въпроси на филма. Въздействащата музика на Вангелис допринася за неповторимата атмосфера и издига „Блейд Рънър“ на още по-високо ниво, превръщайки го в задължителeн за всеки киноман. „Блейд Рънър“ е с множество наградии и номинации, като два пъти е предлаган за „Оскар“ в различни категории и има три награди „БАФТА“. Смятан е за основоположник на жанра киберпънк.", "date": "2017.10.15", "title": " Първият „Блейд Рънър“ идва на Киномания\t\t\t"}
{"url": "https://trud.bg/%d0%b2-%d0%b0%d0%b2%d1%81%d1%82%d1%80%d0%b8%d1%8f-%d0%b8%d0%b7%d0%b1%d0%b8%d1%80%d0%b0%d1%82-%d0%bd%d0%be%d0%b2-%d0%bf%d0%b0%d1%80%d0%bb%d0%b0%d0%bc%d0%b5%d0%bd%d1%82/", "text": "Австрия избира днес на предсрочни избори нов парламент. С най-големи шансове за победа е консервативната Народна партия на външния министър Себастиян Курц. Очаква се той да състави съюз с крайнодясната Партия на свободата на Хайнц-Кристиан Щрахе, информира БНР. Сондажите сочат спад в доверието в Социалдемократическата партия на сегашния канцлер Кристиан Керн. Социолозите им отреждат трето място в надпреварата. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.15", "title": " В Австрия избират нов парламент"}
{"url": "https://trud.bg/%d0%b3%d1%80%d1%83%d0%bf%d0%b0-%d0%b1%d0%be%d0%b9%d1%86%d0%b8-%d0%bd%d0%b0-%d0%b8%d0%b4%d0%b8%d0%bb-%d0%b5-%d0%b8%d0%b7%d0%b1%d1%8f%d0%b3%d0%b0%d0%bb%d0%b0-%d0%be%d1%82-%d1%81%d0%b8%d1%80%d0%b8%d0%b9/", "text": "Група бойци на „Ислямска държава“ е избягала от град Ракка в нощта на събота срещу неделя, предава „Ройтерс“. Терористите са използвали цивилно население като живи щитове, за да избегнат боевете с разположените в града Сирийски демократични сили. В събота бе постигнато споразумение между подкрепяната от САЩ военна коалиция и членове на терористичната организация, според което част от бунтовниците получиха право да напуснат града. Много от ислямистите обаче отказаха да участват в договорката. Говорител на Сирийските демократични сили потвърди информацията в днес, като добави, че боевете за Ракка продължават. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.15", "title": " Група бойци на ИДИЛ е избягала от сирийския град Ракка\t\t\t"}
{"url": "https://trud.bg/%d0%b3%d0%be%d0%b4%d0%b6%d0%b8-%d0%b1%d0%bb%d1%8a%d0%b4%d0%b8-%d0%bc%d0%b5%d1%80%d0%b8-%d0%b7%d0%b0%d0%b1%d1%8a%d1%80%d0%ba%d0%b2%d0%b0%d1%82-%d0%b2-%d1%86%d0%b5%d0%bd%d1%82%d1%8a%d1%80%d0%b0-%d0%bd/", "text": " Пчелен мед с годжи бери, сиропи и коктейли с екзотичния плод бяха представени на Фермерския фестивал “От нашата ферма – с любов за вас” в София тази седмица. Посетителите имаха възможност да опитат от вкусните комбинации, както и да научат за здравословните ползи от консумацията на годжи бери. Майстор на коктейлите е Димитър Владимиров, който от 5 години отглежда екзотичния плод в монтанското село Говежда. Пред “Труд” той разказа за начина на произвеждане и ефекта от приема му. Годжи бери е храст с червени плодове с големина между 0,5 и 1,2 см. Родината му е Китай, където расте високо в планините. Отглежда се също и у нас, в цялата страна има около 300 декара насаждения. “Големи ферми има във Видинско, също в Ахелой, в село Труд и в Петърч”, обяснява Димитър. Климатът в страната ни е благоприятен, растението не е претенциозно и затова може да се отглежда на различни места. Независимо дали е в Северна или в Южна България, важното е да се полагат грижи за него. Растението не е трудно за отглеждане, единственият проблем е брането, защото цъфти, връзва и зрее по едно и също време. “На един клон има зелен и червен цвят и трябва да вземеш само зрялото”, обяснява фермерът. Със семейството му имат 11 декара насаждения, производството е биосертифицирано. “В началото започна като хоби и имахме два декара, след това станаха пет, после осем, тази година засадихме още три. Когато се захванахме, нямаше много информация как се отглежда и не знаехме как ще се продава”, разказва Димитър. Плодът се бере два месеца в годината – от края на юли до началото на октомври. След засаждане на растението са необходими четири години, за да узрее добре, затова в момента берат най-много плодове от първите пет декара. Годжи бери е наричан още “плодът на дълголетието”, защото съдържа много полезни вещества. “В него има много витамини, полизахариди и голямо количество каротин. Плодът нормализира общото pH на организма, подобрява работата на сърцето и нормализира кръвната захар”, пояснява Димитър. Годжи бери влияе благоприятно върху здравето на очите заради каротина в него, чието количество е по-голямо от това в морковите. “Всички вещества, които са в годжи берито, се абсорбират 100 процента от организма”, казва Димитър. Количеството плод, което трябва да приемаме на ден, е 30 грама, в пресен вид е много по-полезен, защото ценните съставки остават. Съхранението на прясното годжи бери е трудно, може да стои в хладилник около 6-7 дни при температура 3-4 градуса. Затова Димитър прави различни комбинации, чрез които прясното годжи бери може да се консумира по-дълго. Пчелен мед с годжи бери е един от продуктите му. “Медът е естествен консервант и чрез него пресният плод се съхранява в продължение на една година”. Сиропът от годжи бери с тръстикова захар е подходящ за прием от деца. Осем милилитра от него се разреждат с една чаша вода и се приемат сутрин. “Това е начин децата да консумират полезния плод, защото в пресен вид опитват, но им горчи, заради витамин C, който се съдържа в него”, пояснява той. Освен от сиропа, посетителите имаха възможност да пробват и коктейли с годжи бери. На място фермерът приготви два вида коктейли с годжи бери – комбинация от сок от годжи бери и сок от ябълка, както и коктейл годжи блъди мери. “Всеки знае как се прави блъди мери, само че аз ще го направя без алкохол, а който пожелае, ще добавя и водка”, обясняваше Димитър, докато приготвяше оригиналната напитка. “Комбинацията от доматен сок и сок от годжи бери е много приятна, защото самото годжи бери има вкус на люта чушка, но без да е пикантна”, отбеляза той. Производителят уточни, че предимно по-младите познават екзотичния плод: “Обяснявам и на възрастните, давам им да опитат и след като им кажа колко е полезен плодът, те проверяват и след седмица се връщат и си купуват от продуктите”. Хит в момента са соковете за отслабване, затова сме направили сок за отслабване от годжи бери, както и друг, който подобрява работата на сърцето и нормализира кръвната захар на страдащите от диабет. Димитър споделя, че идеята му е да произвежда още продукти от годжи бери, които да се консумират все повечe и допълва: “Искам да произвеждаме продукти от годжи бери, които масово да се приемат, за да бъдат хората здрави и да усетят магията на този плод”. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.15", "title": " Годжи блъди мери забъркват в центъра на София\t\t\t"}
{"url": "https://trud.bg/%d0%b5%d0%b4%d0%b8%d0%bd-%d1%87%d0%be%d0%b2%d0%b5%d0%ba-%d0%b5-%d1%80%d0%b0%d0%bd%d0%b5%d0%bd-%d0%bf%d1%80%d0%b8-%d1%81%d1%82%d1%80%d0%b5%d0%bb%d0%b1%d0%b0-%d0%b2%d1%8a%d0%b2-%d0%b2%d0%b8%d1%80%d0%b4/", "text": "Най-малко един човек беше ранен след стрелба в кампуса на Вирджинския университет в град Питърсбърг, информира  позовавайки се на CBS TV. Според телевизия, пострадалият е в болница и неговите наранявания са животозастрашаващи. По предварителни данни, атакуваният е чернокож младеж. Все още не са ясни мотивите за деянието. Районът около университета е затворен, полицейски служители работят по случая. Не е съобщено и дали заподозреният вече е задържан.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.15", "title": " Един човек е ранен при стрелба във Вирджинския университет"}
{"url": "https://trud.bg/%d0%b2%d0%b8%d0%b6%d1%82%d0%b5-%d0%b0%d0%ba%d1%86%d0%b5%d0%bd%d1%82%d0%b8%d1%82%d0%b5-%d0%be%d1%82-%d0%b1%d1%80%d0%be%d1%8f-%d0%bd%d0%b0-%d0%b2%d0%b5%d1%81%d1%82%d0%bd%d0%b8%d0%ba-%d1%82%d1%80-52/", "text": "Рекордно ниският бюджетен дефицит за 2018 година, който прогнозно ще е твърдо под 1 процент, ще позволи на управляващите да вложат 2,5 млрд. лева повече в републиканския бюджет за идната година. “От тях само 700 млн. лева ще бъдат насочени към фонд “Работна заплата” за бюджетната сфера, припомни пред БНР председателят на ПГ на ГЕРБ и зам.-председател на партията Цветан Цветанов.   Бизнесменът от В. Търново Иво Табаков си купи бомбардировач, научи “Труд”. “Да, вярно е. Открих го в насипно състояние и започнах да го възстановявам. Успях да намеря, макар и трудно,резервни части и сглобихме самолета. Липсваха и много елементи от конструкцията, но намерихме и тях и той вече е в автентичния си вид.”, каза пред представител на вестника г-н   Делото за изнудване и побой срещу лидера на “Воля” и зам.-председател на НС Веселин Марешки се връща във Варна и тръгва от нулата. Процесът е насрочен за понеделник от 13 ч във Варненския окръжен съд. Наскоро ВКС отмени определението на съдия Красимир Гайдаров, който през април спря процеса и го изпрати в СГС, който гледа делата срещу лица с имунитет. Мотивите на върховните магистрати бяха, че обвиненията срещу Марешки са за деяния, извършени през 2014 г., а тогава не е бил депутат и не е имал имунитет. На 72-рия си рожден ден патриарх Неофит освети новия храм в столичния квартал “Лозенец”, наречен “Въздвижение на Светия Кръст Господен”. На празника си главата на църквата ни оглави първата Света литургия. Патриархът отправи пожелание към всички: “Да има такива храмове като този, в който да се молим за благото на нашия народ и на всеки един от нас”. На церемонията присъства и столичният кмет Йорданка Фандъкова.   Чак на това ниво не е „материалът“, с който единствено разполагат гербаджиите – анализ на д-р Илия Илиев       Интервю с Росен Желязков, председател на Държавна агенция „Електронно управление“", "date": "2017.10.15", "title": " Вижте акцентите от броя на вестник „Труд“ в понеделник, 16 октомври 2017"}
