{"url": "https://trud.bg/18-%d1%81%d0%b0-%d1%80%d0%b0%d0%bd%d0%b5%d0%bd%d0%b8-%d1%81%d0%bb%d0%b5%d0%b4-%d0%b5%d0%ba%d1%81%d0%bf%d0%bb%d0%be%d0%b7%d0%b8%d1%8f-%d0%bd%d0%b0-%d0%bf%d0%b5%d1%82%d1%80%d0%be%d0%bb%d0%b5%d0%bd/", "text": "18 души са ранени при експлозия и пожар, избухнали на борда на петролен танкер в южнокорейското пристанище „Улсан“. Ранени са 12 моряци, от тях деветима са южнокорейски граждани и трима – чужденци, а също така шестима спасители. Те са получили изгаряния или са се натровили с дим. Състоянието на един от корейците е тежко. В момента продължава потушаването на пожара. Руските консулски власти съобщиха, че на борда на танкера е имало десетима руснаци, но никой от тях не е пострадал сериозно. Тази сутрин в пристанището Улсан на борда на товарен кораб, транспортиращ петролни продукти от Каймановите острови, е избухнала експлозия, последвана от пожар. Огънят се е разпространил и на друг кораб, на борда на който е имало 21 души, но всички те са били спасени. Бреговата охрана е започнала разследване.", "date": "2019.09.28", "title": " 18 са ранени след експлозия на петролен танкер в Южна Корея (СНИМКИ и ВИДЕО)"}
{"url": "https://trud.bg/%d0%b7%d0%b0%d0%bc%d0%b5%d1%81%d1%82%d0%bd%d0%b8%d0%ba-%d0%ba%d0%bc%d0%b5%d1%82%d1%8a%d1%82-%d1%85%d1%80%d0%b8%d1%81%d1%82%d0%b8%d0%bd%d0%b0-%d1%88%d0%be%d0%bf%d0%be%d0%b2%d0%b0-%d0%bf%d1%80%d0%b8/", "text": "Стартира второто издание на фестивала „Балкански игри“, който се осъществява по проект „Култура без граници“. Той се провежда в рамките на два дни на площад „Македония“. Преди официалното откриване се състоя дефиле на участници във фестивала. То бе осъществено чрез подвижна платформа по ул. „Тодор Александров“ до пл. „Македония“. Заместник-кметът по култура и хуманитарни дейности Христина Шопова приветства участниците и гостите на площада. „Това е изключително важен проект за Благоевград – първият съвместен с Югозападен университет „Неофит Рилски“ и партньорите ни от Гърция. Със сигурност през тези два дни ще се насладите на богатата култура на България и Гърция. Акцент във второто издание е детското творчество. Благоевград има с какво да се гордее в това отношение, има какво да покаже! Целта е нашите млади европейци, млади благоевградчани и приятелите ни от Гърция да разгърнат своя талант и да създадат приятелства. Благоевград, освен че е древен, той е и модерен – смело гледа към бъдещето,  благодарение на талантливите деца“, каза заместник-кметът на Благоевград Христина Шопова. Фестивалните дни са арена за споделяне на етнокултурното, музикално и танцово многообразие на България и Гърция. Жителите и гостите на града ще имат възможност да се насладят на богата програма, наситена с много музика, песни и танци в различни жанрове. Ще има демонстрации на арт ателиета с възможност за ръчна изработка на сувенири, развлекателни дейности за създаване на приятелства, фолклорни надигравания, арт инсталации и пленери, улични дефилета на участниците, представяне на възможностите за туризъм чрез виртуална реалност и много други забавления. Във фестивала участват деца от ЦЛРТБ, различни творчески школи, както и таланти от съседна Гърция. Събитието се организира от Община Благоевград в сътрудничество с Дирекция „Управление на териториалното сътрудничество“ към Министерство на регионалното развитие и благоустройството – Национален орган на Програмата за сътрудничество INTERREG V-A „Гърция-България 2014-2020”.", "date": "2019.09.28", "title": " Заместник-кметът Христина Шопова при откриване на фестивала „Балкански игри“: Благоевград гледа смелo към бъдещето, благодарение на талантливите си  деца"}
{"url": "https://trud.bg/%d1%81%d0%be%d1%86%d0%b8%d0%b0%d0%bb%d0%bd%d0%be%d1%82%d0%be-%d0%bc%d0%b8%d0%bd%d0%b8%d1%81%d1%82%d0%b5%d1%80%d1%81%d1%82%d0%b2%d0%be-%d0%bd%d0%b5-%d0%b2%d1%8a%d0%b2%d0%b5%d0%b6%d0%b4%d0%b0%d0%bc/", "text": "Законодателните промени са насочени изцяло към подкрепа на децата, техните родители и хората, които се нуждаят от нея. Това се посочва в позиция на Министерството на труда и социалната политика (МТСП) по повод протестите срещу промените в законодателството в областта на закрилата на детето. Подобрените разпоредби целят по-ефективна работа на социалните работници, за да може децата да останат в своите семейства или ако са разделени, да се върнат да живеят при своите майки и бащи, отбелязват още от МТСП.  срещу няколко закона, които по думите им застрашават българското семейство и които влизат в сила от 1 януари 2020 г. Заради протеста, полицията затвори бул. „Цар Освободител“ в района на Министерския съвет. Според МТСП новите законодателни текстове имат за цел да реформират системата на социалните услуги, за да може те да отговарят по-добре на потребностите на хората и да са по-достъпни. Повечето от измененията в Закона за закрила на детето са терминологични и произтичат от промяната в дефинирането на социалните услуги. С тях не се въвеждат чужди модели и идеология, се посочва още в позицията на министерството. В действащите от 2006 г. текстове, които регламентират основанията за настаняване на дете извън семейството, няма промяна. Както досега, така и след 1 януари 2020 г., подобна временна мярка за закрила ще може да бъде предприета единствено с решение на съда, при това само в много крайни случаи на насилие, неглижиране и нарушаване на интереса на детето (склоняване към проституция, просия, трафик). Социалните работници и полицията извеждат деца от семействата им само ако животът и здравето на детето са застрашени, пише още в позицията на МТСП. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.09.28", "title": " Социалното министерство:  Не въвеждаме чужди модели и идеология в закрилата на детето"}
{"url": "https://trud.bg/%d0%b1%d1%8a%d0%bb%d0%b3%d0%b0%d1%80%d0%ba%d0%b0-%d0%b5-%d0%be%d1%81%d1%8a%d0%b4%d0%b5%d0%bd%d0%b0-%d0%bd%d0%b0-9-%d0%b3%d0%be%d0%b4%d0%b8%d0%bd%d0%b8-%d0%b7%d0%b0%d1%82%d0%b2%d0%be%d1%80-%d0%b2%d1%8a/", "text": "48-годишната българка Гергана Георгиева е осъдена на 9 години затвор във Врликобритания за побой и грабеж. Тя пребила с метален чайник и щанга, вързала и ограбила 81-годишната вдовица на известния режисьор Майкъл Уинър, съобщава в.  . Гергана била бивша любовница на Уинър, става ясно по време на следствието. Авантюрата им е от 1999 година, когато тя получава британско гражданство, благодарение на режисьора. Тя е имала тригодишна връзка с него, преди той да се ожени за Жералдин. В продължение на близо две години след смъртта му през 2013 г. Гергана е обмисляла престъплението, защото е предполагала, че Жералдин е наследила огромното му наследство. В интернет вече е разпространен и видеоклип от камерите около къщата на семейство Уинър. На него се вижда как българката напуска дома, дегизирана с голяма шапка и тъмна перука, след което изхвърля боклука и си тръгва. В къщата оставила да лежи безпомощна 81-годишната Жералдин Уинър. По време на разследването Гергана Георгиева признала, че е откраднала бижута за 300 000 паунда. Тя обвинила  Жералдин, че убила любовника ѝ с вуду магии, за да прибере наследството му. Побоят над госпожа Уинър продължил над три часа, докато тя била с вързани очи, а ръцете и краката ѝ били закопчани със свински опашки. Георгиева пък я млатила с метален чайник и желязна щанга. Българката признава пред съда за грабежа, но не и за побоя. Казва, че случайно е ударила вдовицата. Според нея тя е трябвало да получи част от завещанието, защото такава е била последната воля на Майкъл Уинър. Гергана упорито питала вдовицата за диамант във формата на сърце. Ужасена, възрастната жена ѝ разкрила къде се намира семейният сейф. Така Георгиева задигнала редица вещи, сред които и диамантена висулка и картина на базиликата „Свети Марк“ във Венеция от Франц Ричард Унтербергер. Вдовицата Уинър била спасена от по-тежки травми на главата, благодарение на ролките за къдрене, които били навити на главата ѝ. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.09.28", "title": " Българка е осъдена на 9 години затвор във Великобритания за побой и грабеж."}
{"url": "https://trud.bg/%d0%b0%d1%80%d1%85%d0%b5%d0%be%d0%bb%d0%be%d0%b7%d0%b8-%d0%be%d1%82%d0%ba%d1%80%d0%b8%d1%85%d0%b0-%d1%80%d0%b8%d0%bc%d1%81%d0%ba%d0%be-%d1%83%d0%ba%d1%80%d0%b5%d0%bf%d0%bb%d0%b5%d0%bd%d0%b8%d0%b5/", "text": "Ранно римско укрепление на брега на Дунав край Лом, представителна сграда – най-вероятно използвана като митнически пункт, и казарма от по-късен период на Римската империя откриха археолозите, които това лято проучваха античния кастел Алмус при Лом. При разкопките в крайречния квартал „Калето” историците достигнаха пластове от средата и втората половина на I в., в които намериха част от ранна крепостна стена, улица с канал и разрушена войнишка барака /контуберниум/. В сградата, изгорена вероятно при вражески нашествия, са открити златно отличие на висш военен / фалера/ и фрагменти от луксозна керамика с италийски, галски и източен произход. Над ранния военен лагер историците проучиха и руини на представителна сграда от II – III в. имала стени с мазилки, оцветени в помпеанско червено. Аристократичния цвят, както и намерените многобройни фрагменти на червенолакова трапезна керамика, според специалистите показват високия социален статус на обитателите на тази постройка – вероятно висши военни. Сградата, която освен красивите стенни мазилки е имала и масивен керемиден покрив, може би се е ползвала и за митнически пункт и в нея се е извършвала търговска или контролна дейност, смятат историците. За това свидетелстват откритите оловни тежести за везни (екзагии). Археолозите завършиха проучването и на голяма постройка, най-вероятно изпълнявала функциите на казарма през IV и до първата половина на V век, и разрушена при хунските нашествия. В хоросановия й под са открити монети от император Теодосий I (379-395) . Археологическите проучвания на ранноримския военен лагер, античен и късноримски кастел Алмус се финансират от Министерството на културата и Община Лом и се провеждат от екип с ръководител д-р Юлий Емилов – главен асистент в СУ „Климент Охридски“ и заместник-ръководители – Владислав Живков от НАИМ при БАН и Валери Стоичков –докторант в ШУ „Константин Преславски“ и уредник в Исторически музей Лом. Резултатите и най-ценните находки от крепостта Алмус ще бъдат представени на изложбата „Българска археология 2019“ през февруари догодина.", "date": "2019.09.28", "title": " Археолози откриха римско укрепление от I век и антична митница край Лом"}
{"url": "https://trud.bg/%d0%bf%d1%80%d0%be%d1%82%d0%b5%d1%81%d1%82%d0%b8%d1%80%d0%b0%d1%89%d0%b8-%d1%81%d1%80%d0%b5%d1%89%d1%83-%d1%81%d1%82%d1%80%d0%b0%d1%82%d0%b5%d0%b3%d0%b8%d1%8f%d1%82%d0%b0-%d0%b7%d0%b0-%d0%b4%d0%b5/", "text": "Протестиращите срещу Стратегията за детето блокираха столичния бул. „Цар Освободител“ в района на Министерския съвет. Недоволставото е срещу няколко закона. Според родителите те застрашават българското семейство. Протестиращите развяват български знамена и плакати с надпис „Долу ръцете от нашите деца“. На мястото има засилено полицейско присъствие. Снимки: Facebook Според родителите частни НПО-та изземват държавни функции. „Могат да ни наложат задължителни социални услуги, извършвани от частни лица “доставчици на социални услуги”, дори и чуждестранно финансирани. Тези частни лица ще избират и контролират приемните семейства, ще дават становища за пред съда дали сме годни за родители, ще ни дават задължителни предписания, ще се намесват при родителски спорове, ще получават лична информация от лекари и институции и др. За дейността си тези доставчици ще получават пари от бюджета, от такси от гражданите и от чуждестранните си спонсори”, обясняват протестиращите. Освен софианция в шествието се включиха и хора от други градове, като Бургас, Варна и Велико Търново. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.09.28", "title": " Протестиращи срещу Стратегията за детето блокираха центъра на София (СНИМКИ)"}
{"url": "https://trud.bg/%d1%85%d1%80%d0%b8%d1%81%d1%82%d0%be-%d0%bc%d0%be%d0%bd%d0%be%d0%b2-%d0%bf%d0%be%d0%bb%d1%84%d1%80%d0%b8%d0%b9%d0%bc%d0%b0%d0%bd-%d0%b8%d0%bc%d0%b0-%d0%bb%d0%b8%d1%87%d0%bd%d0%be%d1%81%d1%82%d0%bd/", "text": "Голямата провокация бе направена, и тя не успя чрез едни силно зависими хора. Възмедието срещу Полфрийман мисля, че се случва – щом успяхме като общество да се обединим, че е постановен незаконен акт, значи сме способни да се борим да живеем достойно и да живеем по законите. Това заяви пред   Христо Монов, бащата на Андрей, убит от австралиеца Полфрийман, за реакцията на обществото на съдебното решение да бъде освободен 6 г. по-рано. „Поставихте много точен въпрос, който за съжаление тогава при разследването, не бе осветен – какво прави този човек 6 месеца незаконно тук в България? Усещането ми е, че той се е скрил от правосъдието. Защото в интервюто си вчера отхвърли нещо, което е факт – че бил малолетен: всеки може да го види в Интернет, не е слух. Той има и друго нападение, пак около Нова година – явно, може би дълбоко в гените му, има нещо, което го прави около Нова година върколак или нещо подобно. Още едно основание този човек да не е между нас“, добави Христо Монов. Христо Монов посочи, че   убиецът е оборил един от мотивите на Софийския апелативен съд – че се бил поправил. „Вчера в две интервюта той каза, че не е извършил това нещо, за което има присъда от 2011 г., минала през 3 инстанциии, в стотици часове заседания. Този човек, стоейки вече почти 12 г. в такова място, където трябва хора като него да са, през цялото време не е мислел за стореното, че е убил един свой връстник и опитал да убие друг негов“, подчерта той. „Какво бих му казал? Че е от хората, чиято личностна характеристика е на социопат – не признава извършеното, не изпитва съжаление и се чувства сигурен, че правото е на негова страна, правото на социопата да не живее по човешки закони и по законите на всяка страна. Той е интелигентен, манипулатор, с лидерски качества – всички тези неща са описани в моята наука, психологията, като характеристики на социопата. Но в някои страни тези хора ги оставят зад решетките за постоянно“, добави Христо Монов. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.09.28", "title": " Христо Монов: Полфрийман има личностна характеристика на социопат"}
{"url": "https://trud.bg/%d0%b6%d0%b5%d0%bd%d0%b0-%d0%b7%d0%b0%d0%b3%d0%b8%d0%bd%d0%b0%d0%bb%d0%b0-%d1%87%d0%b5%d1%82%d0%b8%d1%80%d0%b8-%d0%b4%d0%b5%d1%86%d0%b0-%d1%81%d0%b0-%d1%80%d0%b0%d0%bd%d0%b5%d0%bd%d0%b8-%d0%bf%d1%80/", "text": "Жена загина, а четири деца са ранени при тежка катастрофа край ботевградското село Литаково. Автомобилът се е ударил в дърво, съобщава  . Децата, най-малкото от които е на 2 години, са настанени в Пирогов с различни наранявания. Шофьорът на автомобила е на 57 години. Той е с тежка гръдна травма и е настанен в Окръжна болница „Света Анна“ в София. Инцидентът е станал на завой, който най-вероятно шофьорът не е успял да вземе заради висока скорост.", "date": "2019.09.28", "title": " Жена е загинала, а четири деца са ранени при тежка катастрофа край Ботевградско"}
{"url": "https://trud.bg/%d1%80%d1%83%d1%81%d0%ba%d0%b0-%d0%ba%d0%be%d0%bd%d1%84%d0%b5%d1%80%d0%b5%d0%bd%d1%86%d0%b8%d1%8f-%d0%b7%d0%b0-%d0%b7%d0%b0%d1%81%d0%b8%d0%bb%d0%b2%d0%b0%d0%bd%d0%b5-%d0%bd%d0%b0-%d1%81%d1%8a%d1%82/", "text": "Участници на конференция за засилване на сътрудничеството и сигурността в Европа, която се провежда в Калининград, са заклеймили задържането на председателя на движение „Русофили” Николай Малинов в България по обвинения в шпионаж. Това съобщава пред   председателят на Комисията по защита на държавния суверенитет и предотвратяването на вмешателство в делата на Руската федерация към горната камара на парламента – Съвет на федерацията, Андрей Климов. „Тъжно е, че никой по света не се възмущава, че човек се оказва обвинен в шпионаж заради дружба с Русия. Това е недопустимо”, заявява Климов и отбелязва, че „всички 100 участници аплодираха моето предложение да осъдим от името на нашата конференция такива ситуации, в които хора, считащи Русия за приятел са обвинени, че са шпиони”. Форумът е осъдил и неиздаването на визи от страна на САЩ за руски официални лица, които е трябвало да участват в заседанията на ООН в Ню Йорк. Климов отбелязва, че Малинов е трябвало да участва във въпросната конференция, но не може да напусне България, тъй като се намира под мярка за неотклонение „подписка”. Според сенатора „американците се намесват както във вътрешните работи на Русия с отказа за издаване на визи за руските делегати, така и във вътрешните работи на България, като пречат на българите да дружат с Русия”.", "date": "2019.09.28", "title": " Руска конференция за засилване на сътрудничеството и сигурността в Европа разкритикува обвинениятя в шпионаж срещу Николай Малинов"}
{"url": "https://trud.bg/%d1%8e%d1%80%d0%b8%d1%81%d1%82%d0%ba%d0%b0-%d0%be%d1%82-%d1%81%d0%bb%d0%b8%d0%b2%d0%b5%d0%bd-%d1%81%d0%bf%d0%b0%d1%81%d1%8f%d0%b2%d0%b0-%d0%bf%d0%b0%d1%80%d0%ba%d0%b0-%d0%bd%d0%b0-%d0%ba/", "text": "Специалните пейки-моливи са запазен знак на Бригада “Нова градина”  “И беше мрак…”. Цитатът не е от песен на Слави Трифонов, а от Библията, казва Стоян Христов. Разположили сме се на една от пейките в градинката, недалеч от новотела в Пловдив, в стария квартал “Кършияка”. Стоян е с побеляла брада и прилича на мъдрец, а може би на дядо Коледа, зависи с очите на коя възраст го гледаш. По любов той е изкусен художник-дърворезбар. По убеждение е съмишленик на Магдалена Данчева. С нея се запознали, когато тя се нанесла в квартала. Тази малка на ръст жена се захванала с големи неща: да спасява същия този парк, където сме седнали. Та, Стоян цитира Дебелата книга с фина ирония, за да придаде по-голям драматизъм на картината, която представлявали 4-те дка площ преди появата на Маги. “Отвратително бунище в центъра на града! И беше мрак, ама и бълхи бяха, и паяци бяха… Направо ни изядоха, докато изхвърлим всичките боклуци! Лично двамата. Нали?”, подсмихва се тя. Нали, кима Стоян. Магдалена Данчева е съпруга на окръжен съдия, майка на пораснала дъщеря, зад гърба си има успешна адвокатска практика в Сливен. Тя е главен герой в историята с повече от 10-годишна предистория. Магдалена знае как се създава райска градина от кални междублокови пространства и занемарени от уважаемото гражданство паркове. Преди да дойде в Града на тепетата, тя създаде градини с цветя, трева, дръвчета, беседки и спортни площадки на няколко места в Града под Сините камъни. Сама, с подкрепата на приятели. “Това беше първата ми кауза”, отбелязва юристката. Втората є кауза се появи стряскащо, като призовкар по никое време пред вратата. От битката за зелени площи Маги се хвърли в битка за здравето си. След като победи, не се сви. А разказа, за да бъде полезна на другите с подобни диагнози. Неотдавна Данчева напусна адвокатурата в Сливен, премести се в Пловдив и продължи да упражнява професията, но в друга сфера на правото. След преместването дошъл редът на кауза № 3: паркът в “Кършияка”! “Е, и тук, в Пловдив, бюрокрацията в началото беше безкрайна. Но се надявам, че сме я преборили”, разказва тя. През юли м. г. направила предложение за дарение до кмета на Район “Северен”. Така и така, обяснила тя, искаме разрешение да облагородим терена. Предложението било внесено от името на Бригада “Нова градина” – гражданско обединение за общополезна дейност, което тя регистрирала. Няколко месеца по-късно купила и поставила първите 7 пейки-моливи – същите, каквито успяла да монтира в градинката до общината и до природо-математическата гимназия в Сливен. Стефан Стефанов от фондация “Старият бряст” пък донесъл фиданка от хилядолетното дърво в Сливен. За всяко действие върху терена Бригада “Нова градина” има документ от районното кметство. “Изключително сме доволни от оказаното ни съдействие”, заявява тя. Официалното откриване станало на 14 септември, дошли много хора и тогава сякаш нещо се отключило. Появил се първият сподвижник, Стоян, а след него и други. Често гражданите задавали въпроси: „ В събота ли чистите и работите? Към коя организация сте? А колко ви плащат?”. Никой не получава, само дава, това е то – бригадата. През тази година били монтирани кошчета за боклук и специален кош за кучешки отпадъци – скъпа придобивка, с която тя особено се гордее, защото подобни могат да се видят на малко места в страната. В парка има оригинална маса със столове за игра на открито на шах, табла и “Не се сърди, човече”. В ъгъла, където някогашните детски люлки били заринати от мръсотии, сега има кът за отдих под голямата корона на дърво. “Тук се сяда само с резервации”, шегува се тя. Няколко цветни пейки във виенски стил оформят друг кът. Вече има и горски кът – място за пикник на открито, където служителите от т. нар. сити в “Кършияка” могат да обядват на чист въздух. Открили го за първия рожден ден на възстановения парк – на празник, който бригада “Нова градина” организирала преди две седмици за живущите в района и за приятели. “Забрави да кажеш за тубите…”, подсеща Стоян. “Как ще съм!? Работата е там, че всичко, ама всяко едно стръкче сме поливали с туби и кофи, на ръка! И затова на 5 август отидох при кмета на Пловдив Иван Тотев. От него – къде по-високо!?”, разказва Маги. След намесата му от “Паркове и градини” започнали да поливат дръвчетата, два пъти в седмицата, но само тях и пак на ръка. А тревата, цветята? “Битката ни е за вода – за пиене и за поливане. Някога, преди доста години, тук е имало чешма. Готови сме да я възстанови. Силно се надяваме на общината, че ще пусне вода в парка! Иначе тази трева все жълта ще бъде, как да я съживим!?”, вдига рамене Магдалена. “Голямата новина е, че благодарение на кметството теренът вече е отреден само за озеленяване и парк. Преди това част от него бе за други нужди и се страхувахме, че ще има застрояване. Но тази опасност отпадна”, радва се тя. Временно изпълняващата длъжността кмет Лариса Кътова признава, че за първи път местната власт в район “Северен” има подобно партньорство. “Много сме благодарни, работим в екип и ни предстоят още неща да направим заедно!”, заявява Кътова. С помощта на кметството е поставено осветление, сложена е настилка. Случва се и да се ядосам!, признава Данчева. Ядосва се, когато вандали трошат елементите в парка. “Все едно мен са ме наранили! Мъчим се веднага да възстановяваме, за да набием в мозъка на тези, които ритат и чупят, че трябва да са внимателни. Всичко това е за тях, направено е с много любов и желание!”, отбелязва тя. Подчертава, че получава изключително голяма помощ от неколцина съседи и споменава имена: Петко, Оля, Елена, Атанас, които са дарили и даряват средства за различни подобрения. “Защо в Швейцария да могат, а ние – не? Преди години бях на екскурзия там. Шашнах се колко е красиво и как самите граждани пазят и сами създават красота. Е, мога да кажа, че постигнах швейцарската си мечта: всяка сутрин бършем пейките и чистим, грижим се за цветята, храстите, дръвчетата. И в парка сега е пълно с народ през целия ден и хората си общуват!”, заявява Маги. Един човек, заради когото може да се вярва, че не всичко е изгубено.", "date": "2019.09.28", "title": " Юристка от Сливен спасява парка на „Кършияка” в Пловдив"}
{"url": "https://trud.bg/%d0%bf%d1%80%d0%be%d0%b2%d0%b5%d1%80%d1%8f%d0%b2%d0%b0%d1%82-%d0%b1%d0%be%d1%80%d0%b8%d1%81-%d0%b4%d0%b6%d0%be%d0%bd%d1%81%d1%8a%d0%bd-%d0%b7%d0%b0-%d0%ba%d0%be%d0%bd%d1%84%d0%bb%d0%b8%d0%ba%d1%82/", "text": "Британският премиер Борис Джонсън е обвинен, че като кмет на Лондон е бил в конфликт на интереси. Става дума за познанството му с бизнес дама, за която се предполага, че е получила средства от държавата. Случаят би могъл да доведе до наказателно разследване срещу министър-председателя, съобщава АФП. Според в. „Сънди таймс“ Дженифър Аркюри – бивша американска манекенка, насочила се към бизнеса, е получила благодарение на връзките си с Джонсън общо 141 000 еврo държавни средства и привилегировано включване в официални търговски делегации. Британският премиер заемаше поста кмет на Лондон от 2008 до 2016 г. С оглед разкритията за отношенията на Джонсън с бизнес дамата Управата на голям Лондон сезира компетентния орган – Независимата служба за поведението на полицаите (IOPC), която да прецени дали да се образува наказателно дело срещу бившия кмет на Лондон. Проверката ще бъде извършена от тази служба, защото като кмет за Джонсън са важали същите правила за поведение като за полицаите, уточнява ДПА. Благодарение на приятелството си с Джонсън Дженифър Аркюри е участвала в търговски делегации и се е облагодетелствала от спонсорски договори. Според „Сънди таймс“ през 2014 г. бизнес дамата е получила още 17 000 евро правителствени средства в рамките на програма за насърчаване на предприемачи от чужбина да основават компании в Обединеното кралство. Тази година пък е успяла да вземе 100 000 лири (112 000 евро) от фондове, предназначени за британски фирми, въпреки че отново се е преселила в САЩ. Последната сума обаче е била замразена от правителството. Както Борис Джонсън, така и Дженифър Аркюри отричат да са извършили нещо нередно. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.09.28", "title": " Проверяват Борис Джонсън за конфликт на интереси"}
{"url": "https://trud.bg/%d1%81%d0%ba%d0%b0%d0%bd%d0%b4%d0%b8%d0%bd%d0%b0%d0%b2%d1%81%d0%ba%d0%b8-%d0%b8%d0%b7%d0%ba%d1%83%d1%88%d0%b5%d0%bd%d0%b8%d1%8f-%d0%b7%d0%b0-%d0%ba%d1%80%d0%b0%d1%8f-%d0%bd%d0%b0-%d1%81%d0%b5%d0%bf/", "text": "Филми от Севера в София Прожекциите са в Дома на киното  Сезонът на филмовите фестивали стартира с третото издание на Седмица на скандинавското кино, която продължава до 30 септември в Дом на киното в София и включва 13 от най-добрите заглавия, произведени в Дания, Швеция, Норвегия, Литва и Финландия. Сред филмите в амбициозната и еклектична селекция са “Приказка за Астрид”, “Къщата, която Джак построи”, “Ако ме напуснеш, ще те убия”, “Айло: Одисея из Лапландия”, “Чудо”, “Да сънуваш Мураками”, “Историята накратко”, “Какво ще кажат хората” и “Изборът на краля”. Мотото на Седмица на скандинавското кино 2019 е “Биографиите ни”. На 29 септември от 16:15 часа ще има прожекция на първия англоезичен филм на финския режисьор Доме Карукоски- амбициозен и по американски привлекателен проект за огромната фигура на писателя Дж. Р. Р. Толкин. Датският “Историята накратко”, който става фаворит на публиката преди две години, с участието на Трине Дирхолм ще има специална прожекция на на 28 септември от 22:00 часа. Преди две години залата на Дома на киното не успя да побере всички желаещи да го гледат, затова организаторите предлагат втори шанс.", "date": "2019.09.28", "title": " Скандинавски изкушения за края на септември"}
{"url": "https://trud.bg/%d0%b0%d0%bc%d0%b5%d1%80%d0%b8%d0%ba%d0%b0%d0%bd%d1%81%d0%ba%d0%b8%d1%8f%d1%82-%d0%ba%d0%be%d0%bd%d0%b3%d1%80%d0%b5%d1%81-%d0%b8%d0%b7%d0%b8%d1%81%d0%ba%d0%b0-%d0%b4%d0%be%d0%ba%d1%83%d0%bc%d0%b5/", "text": "Американският държавен секретар Майк Помпео получи нареждане от Конгреса да предаде документи, свързани с контактите между Белия дом и Украйна. Причината за това е скандалът, в който бяха замесени имената на Доналд Тръмп и Володимир Зеленски. Твърди се, че в телефонен разговор Тръмп е поискал от Зеленски да разследва сина на демократа Джо Байдън, който е кандидат в американските президентски избори. Процедурата по отстраняване от длъжност на Доналд Тръмп набира ход. Говорителят на американската Камара на представителите Нанси Пелоси обяви готовност за стартиране на импийчмънт. Процедурата обаче едва ли ще има успех в Сената, където мнозинство имат републиканците. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.09.28", "title": " Американският конгрес изиска документи от Майк Помпео, свързани със скандала с Тръмп и Зеленски"}
{"url": "https://trud.bg/%d0%b2%d0%bc%d1%80%d0%be-%d0%bd%d1%8f%d0%bc%d0%b0-%d1%80%d0%b5%d0%b3%d0%b8%d1%81%d1%82%d1%80%d0%b0%d1%86%d0%b8%d1%8f-%d0%b7%d0%b0-%d0%b8%d0%b7%d0%b1%d0%be%d1%80%d0%b8%d1%82%d0%b5-%d0%b2-%d1%81%d0%b2/", "text": "ПП „ВМРО – Българско национално движение“ не е регистрирана за участие в местните избори от Общинската избирателна комисия в Свищов, което лесно може да се провери от справка в интернет страницата на комисия –  . Няма решение на националното ръководство на ВМРО за подкрепа на която и да било кандидатура за кмет на община Свищов. Това уточниха от ВМРО във връзка с информация на бТВ, публикувана в „Труд“.", "date": "2019.09.28", "title": " ВМРО няма регистрация за изборите в Свищов"}
{"url": "https://trud.bg/%d0%b1%d0%be%d0%ba%d1%81%d0%be%d0%b2%d0%b8%d1%8f%d1%82-%d1%81%d1%8a%d1%8e%d0%b7-%d0%bf%d1%80%d0%be%d0%bc%d0%b5%d0%bd%d1%8f-%d0%bf%d1%80%d0%b0%d0%b2%d0%b8%d0%bb%d0%bd%d0%b8%d0%ba%d0%b0-%d0%b7%d0%b0/", "text": "Боксовият съюз ще промени правилника си за издаване на лицензи, за да се въведат по-строги мерки, обяви в Добрич министърът на спорта Красен Кралев. Поводът за това решение е случаят с . Случаят с починалия български боксьор в Албания е прецедент, а не практика, заяви министър Кралев при откриването на ремонтираната лекоатлетическа зала „Добротица“ в Добрич. „Дали има извършено престъпление от страна на починалия боксьор, аз не смятам, че има други нарушения от подобен вид. По интересни са другите факти – как е стигнал до смъртта, какви медикаменти е погълнал, ако е погълнал и така нататък. Аз смятам, че когато разследването приключи, съвсем скоро ще имаме точна представа какво точно се е случило в Албания“, заяви министър Кралев. Красен Кралев допълни, че междувременно той е разпоредил промяна в условията за издаване на лицензи от страна на Българския боксов съюз. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.09.28", "title": " Боксовият съюз променя правилника за издаване на лицензи"}
{"url": "https://trud.bg/%d1%81%d0%bb%d1%83%d1%87%d0%b0%d0%b9-%d0%bd%d0%b0-%d0%b0%d1%84%d1%80%d0%b8%d0%ba%d0%b0%d0%bd%d1%81%d0%ba%d0%b0-%d1%87%d1%83%d0%bc%d0%b0-%d0%b5-%d1%80%d0%b5%d0%b3%d0%b8%d1%81%d1%82%d1%80%d0%b8%d1%80/", "text": "Случай на африканска чума при дива свиня (АЧС) е регистриран в община Царево, предава  . Забранява се движението на хора и превозни средства в горските стопанства на Кости и Царево. Заповедта е в сила до 24 ноември, като за целта трябва да бъдат поставени указателни табели и да бъде съобщено на живеещите в района.", "date": "2019.09.28", "title": " Случай на африканска чума е регистриран в община Царево"}
{"url": "https://trud.bg/%d0%b4%d0%bd%d0%b5%d0%b2%d0%b5%d0%bd-%d1%85%d0%be%d1%80%d0%be%d1%81%d0%ba%d0%be%d0%bf-%d0%bd%d0%b0-%d0%b0%d0%bb%d0%b5%d0%bd%d0%b0-%d0%b7%d0%b0-%d1%81%d1%8a%d0%b1%d0%be%d1%82%d0%b0-28-09-2019/", "text": "ОВЕН Занимавате се с привидно безполезни задължения, които са ви наложени насила в почивния ден, но ви носят приходи. Не проявявайте наивност и алчност и не харчете спечелените пари на мига за тото или хазарт, защото успехът не е с вас и няма да ги умножи, а след това ще страдате от безпаричие по ваша вина. Ще се изложите и ще провалите професионалните си планове за следващата седмица. Разрешете проблемите, възникнали между вас и интимния ви партньор със спокоен тон. Превишили сте правата си и претенциите си и сега се чувствате отхвърлени и необичани. Не се надявайте на сексуални удоволствия, след като отлично знаете къде сте сгрешили. ТЕЛЕЦ Уредете си среща с ваш партньор, който и в почивния ден може да ви помогне да постигнете професионалните и личните си цели и амбиции. Той притежава достатъчно знания и умее да ви покаже посоката, но и да ви зареди с увереност. За да постигнете целите си, не си губете времето с безсмислени занимания, а се заемете с поставените задачи. В личния ви живот не са изключени проблеми заради дадени от вас обещания, които няма как да изпълните бързо. Ваши роднини така ще ви ядосат, че сте готови да излезете и да нощувате при приятелки, отказвайки се от сексуалните удоволствия. БЛИЗНАЦИ Искате да останете сами със собствените си мисли в този почивен ден. Бъдете внимателни, ако се налага да шофирате. Не проявявайте прибързаност. Внимавайте да не се окажете под прицела на колегиална омраза. Прикривайте професионалните си стремежите и не дразнете околните, като ги превръщате в свои неприятели. В личните ви отношения все още тлее неугаснала жарава, която може да подпали отново огъня на яростта. Отдалечили сте от себе си любимите си хора и ако не стане чудо ще си стоите наказани без секс. РАК Намерете компромисно решение в спор с вашите колеги, за да са доволни и да ви подкрепят в почивния ден. Начинанията са успешни и ще ви донесат ново признание и отлични приходи. Отложете деловите срещи и разговори, ако не са планирани и ви се струват натоварващи. Имате по-важни задачи. Не пропускайте да се приберете навреме у дома, защото сте поканени на вечеря във ваши роднини. Не се мръщете, а отидете в добро настроение. След като се приберете се отдайте на интимни разговори и сексуални наслади с любимите си. ЛЪВ В този почивен ден ви вреди ви желанието да поставяте под съмнение мнението на вашите колеги. Бъдете обективни и не проявявайте пристрастност, когато давате оценката си пред ръководството. Работещите в промишлеността и в сферата на услугите не са късметлии. Да очакват проблеми с конкуренти. В личните ви отношения има над какво да поработите. Създали сте предпоставка за скандал, който ще избухне неочаквано по време на вечеря. Ако не го потушите бързо, партньорът ви ще спи на дивана в хола и ще трябва да забравите за интимните мигове и сексуалните удоволствия. ДЕВА Некоректност, измами и предателството на ваши делови партньори, на които сте се доверили ще ви разочароват още сутринта в почивния ден. Избягвайте запознанствата. Справяте се отлично със задачите си, а професионалните ви успехи са причина за компромиси от ваша страна. Не предизвиквайте ръководството с думи, за да не останете без работа. Контактите ви са много, но голяма част тях ще ви донесат разочарования заради неумение да преценявате хората, които допускате до плановете си. Вечерта си останете у дома и се успокойте след напрегнатият ден. Сексуалните удоволствия ще ви помогнат да се заредите със сили. ВЕЗНИ До обед в почивния си ден отхвърлете обичайните си задължения и не се мръщете, че да ви неприятни заради продължителното време за изпълнение. Новите задачи оставете за следобед, когато сте се успокоили от постигнатите резултати и отношенията с вашите колеги са хармонични. Постарайте се да бъдете толерантни към мнението на колегите си. Не отказвайте предложената ви помощ. Бъдете особено внимателни в отношенията с близките си и не съсипвайте хармонията в любовта! Ако сте уморени кажете това на партньора си. Няма да ви упрекне, ако отложите сексуалните мигове. СКОРПИОН Заемете се с вашите най-важни служебни задачи, въпреки че деня е почивен. Пропуснатите възможности за изява в този ден са във ваша вреда, защото успехът е до вас и не е редно да го изпускате в края на месеца. Огледайте се внимателно около себе си и преценете дали не трябва да създадете нови делови партньорства, без да влагате прекалена емоция и импулсивност при общуването. Не са изключени проблеми в личния ви живот. Нежеланието на партньорите ви да приемат вашите виждания ви действа подтискащо. Чувствате се нежелани и лишени от сексуални удоволствия, но вината е във вашето поведение. СТРЕЛЕЦ Успехът ви в професионален план изисква в почивния ден да не сте нахални и пробивни и да не налагате мнението си. Бъдете любезни, чаровни и не пропускайте да изявите интелекта си. Ако прекалите с желанието си да въведете ред и с педантизма си на работното място, ще усложните отношенията си с вашите колеги. В личния живот не са изключени проблеми заради липсата на хармония в отношенията ви. Депресирани сте от невъзможност да постигнете хармония в сексуалния си живот, само защото сте решили, че не сте достатъчно чаровни и привлекателни. КОЗИРОГ Полезни нови знания ви обещават нови възможности за професионална изява в почивния ден. Постарайте се да не налагате агресивно мнението си. Засилва се вашата чувствителност. Имате намерение да смените частично деловото си обкръжение, защото сте преценили, че имате врагове, които искате да отдалечите. Запознанствата преценявайте правилно, за да не се окажете хлътнали в чувства към неподходящ партньор и прекратяването на отношенията да е болезнено и продължително. Семейните да не мъстят на партньора си с изневяра и секс с непознати партньори. ВОДОЛЕЙ Промените в този почивен ден ви помагат да осъзнаете, че надеждите ви няма да се осъществят според вашите очаквания, но не ви носят вреда, въпреки несбъднатите ваши планове и мечти. В нервността си може да предизвикате загуби на работното място. Служебните ви задължения остават на втори план, а недоволството на колегите ви ще достигне своя връх. Склонни сте да вините партньора си за липсата на хармония в отношенията ви, но причината е и във вашето поведение. Сексуалният ви живот изисква старание и от двете страни и взаимно разбиране за желанията ви в интимните мигове. РИБИ Не бягайте от реалността и в почивния денн не се доверявайте на непроверена информация. Не се изкушавайте да се впускате в поредните необмислени начинания. Откажете се от стремежът си да се самоизтъквате. Не е във ваша полза и да налагате насила мнението си. Новите ви идеи се реализират, ако цените помощта на околните и не проявявате ината си. Несемейните могат да постигнат много в личния си живот и да създадат стабилна интимна връзка, ако не пропускат познанствата и не чакат чудеса. Не бързайте да се отдавате на сексуални наслади преди да сте проверили чувствата си.", "date": "2019.09.28", "title": " Дневен хороскоп на Алена за събота, 28.09.2019"}
{"url": "https://trud.bg/%d0%bd%d0%b0-28-%d1%81%d0%b5%d0%bf%d1%82%d0%b5%d0%bc%d0%b2%d1%80%d0%b8-2019-%d0%b4%d0%b0-%d0%bf%d0%be%d1%87%d0%b5%d1%80%d0%bf%d1%8f%d1%82/", "text": "Ангел Найденов , бивш депутат от БСП, бивш министър на отбраната, 61 г.   Бойко Рашков , бивш председател на Националното бюро за контрол на СРС, 65 г.   Даниела Дариткова-Проданова , председател на ПГ на ГЕРБ в 44-ото НС.   Димитър Цанчев , постоянен представител на България в ЕС, 53 г.   Йорданка Донкова , олимпийска шампионка от Сеул ’88.   Максим Генчев , актьор, режисьор, 65 г.   Поли Карастоянова , бивш депутат.   Светла Бъчварова-Пиралкова , депутат от БСП в 44-ото НС.   Сотир Цацаров , главен прокурор, 53 г.   Стефан Командарев , режисьор, 53 г.", "date": "2019.09.28", "title": " На 28 септември 2019 да почерпят"}
