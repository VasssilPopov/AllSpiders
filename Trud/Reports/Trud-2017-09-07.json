{"url": "https://trud.bg/%d0%be%d0%b1%d1%89%d0%b8%d0%bd%d0%b0-%d1%81%d0%b2%d0%b8%d1%89%d0%be%d0%b2-%d0%be%d1%81%d0%b8%d0%b3%d1%83%d1%80%d0%b8-%d0%b2%d0%b8%d0%b4%d0%b5%d0%be%d0%bd%d0%b0%d0%b1%d0%bb%d1%8e%d0%b4%d0%b5%d0%bd/", "text": "Общинската управа на Свищов осигури видеонаблюдение на сградите на 7 детски градини.С цел осъществяване на безопасен престой на децата, камери са поставени на входовете на детските заведения и на площадките за игра. Благодарение на 24 часовото видеонаблюдение, ще може да се упражнява контрол, както по време на пребиваването на децата в забавачките, така и извън работно време. Чрез него ще се контролира достъпът до детските заведения  и съответно, ще може де се прави справка, кой води малчуганите на детска градина и кой ги прибира. Чрез записите от видеокамерите, които ще са на разположение на Община Свищов, ще има възможност да се проследява играта на децата на детските площадки и грижата за тях. На всички детски градини са поставени обозначителни табели, че са охранявани обекти на фирма „ “. Денонощен патрул на охраняващата фирма ще бъде на разположение на директорите на детските градини и ще оказва съдействие при евентуално влизане с взлом и злонамерени действия от страна на външни лица. Възможността обектите да бъдат охранявани и извън работно време, ще спомогне за пресичане на зачестилите напоследък вандалски прояви и незаконното влизане на територията на детските градини в тъмната част на деня. Решението на общинското ръководство да инвестира в осигуряване на видеонаблюдение на детските градини, е продиктувано от желанието да се осигури безопасност и комфорт на децата, и да се опази материалната база, в която те  растат, играят и се обучават. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.07", "title": " Община Свищов осигури видеонаблюдение на детските градини"}
{"url": "https://trud.bg/%d0%ba%d0%b0%d0%bb%d0%b8%d0%bd-%d0%bc%d0%b8%d1%82%d1%80%d0%b5%d0%b2-%d0%b2%d0%b5%d1%87%d0%bd%d0%b8%d1%8f%d1%82-%d0%bf%d1%80%d0%b5%d0%b4%d1%81%d1%82%d0%b0%d0%b2%d0%b8%d1%82%d0%b5%d0%bb/", "text": "Името на Калин Митрев, който е съпруг на ръководителката на ЮНЕСКО Ирина Бокова, изплува в мащабна схема за пране на пари и подкупване на политици, ръководена от правителството на Азербайджан. Операцията, при която 2,9 милиарда долара били изпрани през четири компании, регистрирани във Великобритания, разкри британският „Гардиън”, френският „Монд” и още осем издания. Митрев е финансист и от миналата година за трети път е представител на България в Съвета на директорите на Европейската банка за възстановяване и развитие (EБВР). Въпреки че има дълъг опит и на международната, и на вътрешната икономическа сцена, през годините Калин Митрев някак си успява да стои в сянка от хорския интерес и в същото време да директорства. Роден е през 1952 година в Перник. Корените на баща му Траян Митрев са от местното село Дивотино, където и до днес Калин Митрев поддържа семейна вила, а според информации от пернишки сайтове, двамата с Ирина Бокова често си почиват там, когато са в България. От репортажни дописки за тях става ясно, че били много общителни хора и не проявявали високомерие с местните, когато са в Дивотино, въпреки високите си международни постове. Митрев е възпитаник на Френска езикова гимназия в София, а през 70-те години на миналия век продължава образованието си в Московския държавен институт за международни отношения. Специализирал е в САЩ в областта на фондовите пазари. По-късно започва работа в Министерство на външните работи, а след падането на Тодор Живков заема ключови за държавата и икономиката постове. И до днес старото поколение икономисти го наричат един от идеолозите на масовата приватизация. И не случайно – именно Митрев е изпълнителен директор на Центъра за масова приватизация по време на еднопартийния кабинет на БСП (1995-1997 г.) начело с лидера Жан Виденов, довел страната до икономическа катастрофа, хлебна криза и крах на банковия сектор. През периода 1995-1996 г., както и по-късно през 2002-2003 г., Митрев е член на Съвета на директорите на “Българска фондова борса – София” АД (до 1996 г. “Първа българска фондова борса” АД). В края на управлението на Жан Виденов през 1996 година Калоян Митрев е изпратен в Европейската банка за възстановяване и развитие, откъдето е освободен през 1997 година от кабинета Костов. При кабинета Сакскобургготски през 2002 година той повторно е изпратен в ЕБВР, като остава на пост там и при тройната коалиция (кабинета Станишев 2005-2009 г.). Отзован е оттам при първия кабинет на Бойко Борисов, който през 2016 година за трети път го връща на ръководната длъжност, която му дава привилегията да заема позицията на алтepнaтивeн диpeктop в cъвмecтния oфиc нa Пoлшa, Бългapия и Aлбaния в мeждyнapoднaтa финaнcoвa инcтитyция. В партийните среди не е тайна, че Калин Митрев е на сериозна почит в столетницата и преди, и след 1989 година. Нещо повече – веднага след парламентарните избори през 2005-а година името на Митрев бе обсъждано сред социалистите като евентуален кандидат за министър-председател при експертен тип правителство. Може би логично идва и информацията, че Калин Митрев е бил сътрудник на тоталитарните комунистически служби. През 2001 година неговото агентурно минало беше разкрито при проверката на Министерския съвет от тогавашната Комисия “Андреев” в качеството му на изпълнителен директор на Центъра за масова приватизация. Оказа се, че Митрев е бил нещатен сътрудник на Първо главно управление (външно разузнаване) на Държавна сигурност в периода 1980-1985 г. и е използван за събиране на информация за чужденци под псевдонима “Симеонов”. Досието му е запазено и от него става ясно, че са налични документи за получено възнаграждение от страна на секретния сътрудник, както и отчетени от ръководили го щатни служители.   След като в медиите буквално гръмна разследването, че представители на азербайджанския елит са превели милиарди долари към европейски политици за закупуването на луксозни стоки и пране на пари, стана ясно, че от Азербайджан са направени над 16 хил. тайни плащания от 2012 до 2014 г. Някои от тези средства са преведени, за да се изгладят критиките към президента Илхам Алиев и да се популяризира позитивния имидж на богатата на петрол страна. До Калин Митрев по схемата, според The Guardian, са достигнали осем превода на обща стойност 425 хил. евро. Пред изданието той заявил, че е декларирал всичко надлежно и си е платил данъците за тези пари в данъчната служба в България. Дали това е така ще кажат само българските власти.   Познавам го бегло. Мога отговорно да заявя, че е способен човек, въпреки че през годините основните ни виждания за икономиката са се разминавали. Цялата работа с тази т.нар. “Азербайджанска перачница” и замесването на неговото име обаче ми се струва плод на добре подготвен пропаганден глас. Между впрочем, британският вестник Guardian е майстор на спорта в това отношение.   Калин Митрев е голям експерт, смело мога да го заявя. Работили сме заедно с него по няколко инвестиционни проекта през 90-те години на миналия век и мнението ми за високия му професионализъм се базира на личните ми впечатления от тогава. Не вярвам да е направил нещо нередно. Това е отговорът ми относно информациите, че има нещо общо с нечисти финансови схеми.   Познавам го бегло от професионалните ни срещи през годините и не мога да кажа нито нещо хвалебствено за него, нито нещо лошо. Като етнически арменец обаче смятам, че всички тези информации за съмнителните методи на финансиране, прилагани от страна на Азербайджан, са присъщи на политиките в тази страна. Дали вярвам на информациите не мога да кажа, но знаете какво казва народът – няма дим без огън.", "date": "2017.09.07", "title": " Калин Митрев – Вечният представител"}
{"url": "https://trud.bg/%d0%bf%d1%80%d0%be%d0%ba%d1%83%d1%80%d0%b0%d1%82%d1%83%d1%80%d0%b0%d1%82%d0%b0-%d0%b2%d1%8a%d0%b2-%d0%b2%d0%b0%d1%80%d0%bd%d0%b0-%d1%81-%d0%bc%d0%b5%d1%80%d0%ba%d0%b8-%d1%81%d1%80%d0%b5%d1%89%d1%83/", "text": "Със заповед на административния ръководител – окръжен прокурор на Окръжната прокуратура във Варна се създава организация за незабавна реакция при престъпления срещу медици по време на изпълнение на службата и функциите им. След получаването на сигнали за престъпления от общ характер срещу медицински специалисти ще бъдат образувани бързи и незабавни производства, съобщават от Прокуратурата. В ОД на МВР са задължени да осигурят разследващи, оперативни работници и експерти за срочното и качествено приключване на започнатите дела срещу извършителите на престъпления срещу лекари и медицински сестри. Новата организация за незабавна реакция при такива деяния засяга и трите районни прокуратури на територията на съдебния окръг на Окръжната прокуратура във Варна – в Девня, Варна и Провадия. За всеки случай на насилие над лекар и медицински специалист дежурните прокурори в районните прокуратури са задължени да уведомяват окръжния прокурор. Мерките произлизат от сключеното споразумение между Прокуратурата на Република България и Министерството на здравеопазването вследствие на зачестилите случаи на насилие над български лекари и медицински специалисти и заповедта на главния прокурор на Република България по изпълнение на поетите ангажименти със споразумението. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.07", "title": " Прокуратурата във Варна с мерки срещу насилието над медици"}
{"url": "https://trud.bg/%d1%82%d0%be%d0%bc%d0%b8%d1%81%d0%bb%d0%b0%d0%b2-%d0%b4%d0%be%d0%bd%d1%87%d0%b5%d0%b2-%d0%ba%d0%b0%d0%b7%d1%83%d1%81%d1%8a%d1%82-%d0%b0%d0%b7%d0%b5%d1%80%d0%b1%d0%b0%d0%b9%d0%b4%d0%b6%d0%b0%d0%bd/", "text": "Очаква се правителството да излезе с позиция по скандала,  . В него е замесено името на съпруга на Ирина Бокова Калин Митрев, който е представител на България в Европейската банка за възстановяване и развитие. В разследване на големи европейски медии се твърди, че Митрев е част от схема за изпиране на почти 3 милиарда долара. Самият той обясни, че е бил нает като консултант, но е прекратил тази дейност при постъпването си в банката. Пред   вицепремиерът Томислав Дончев коментира, че казусът е деликатен, защото засяга репутацията на България. Дончев коментира и необходимостта от промени в закона за обществените поръчки. По думите му едва 10 процента от всички поръчки се обжалват, което е нормално. Проблемът е в големите инфраструктурни и инвестиционни проекти. Приетият преди 2 години нов закон е твърде либерален и на практика може да се обжалва дори и обявяването на поръчката, посочи вицепремиерът. Затова законът трябва да бъде изменен в тази си част. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.07", "title": " Томислав Дончев: Казусът „Азербайджанска пералня“ е деликатен и засяга репутацията на България"}
{"url": "https://trud.bg/2-%d0%b3%d0%be%d0%b4%d0%b8%d1%88%d0%bd%d0%be-%d0%b4%d0%b5%d1%82%d0%b5-%d0%b1%d0%b5%d1%88%d0%b5-%d0%b2%d0%b7%d0%b5%d1%82%d0%be-%d0%be%d1%82-%d0%b4%d0%b5%d1%82%d1%81%d0%ba%d0%b0-%d0%b3%d1%80%d0%b0%d0%b4/", "text": "2-годишно дете беше взето от детска градина със синини по лицето и белези от ухапвания. Възпитателките отричат да са му посягали и обясняват случая с удряне в столче и целувки от друго дете, предава  Инцидентът е станал в детска градина „Пролет” в Панагюрище. Кристиян е там от едва два дни, когато дядо му го взима и вижда следите по лицето му. Учителките му дали мехлем да го маже, а то било разстроено. Семейството на Кристиян винят учителката и посочват, че самото дете им е казало, че госпожата го е била по дупето, бузките и му е дърпала ухото. Павлина Ерова е била дежурна тогава в групата. Тя заяви, че не го е удряла и не е имало причина да го прави. Разказа, че той искал да играе с дете, което му е съседче и са седнали на столчетата. „Те са се гушкали и прегръщали. Казах им да не се прегръщат. Краси се клатеше ту напред, ту назад. Има вероятност да се е чукнал в столчето. Продължиха да играят. Не съм го чула да плаче. Баткото го е цункал да му мине. Като го сложихме да спи видяхме, че има синки от едната страна”, разказва Ерова.  Анета Сапунджиева, директор на градината, заяви, че до инцидента се е стигнало от емоционална игра. Тя на своя страна обвини семейството на детето в агресия и заяви, че преподавателката е била обиждана и заплашвана от тях. Пусната е и жалба в полицията. Майката на детето заяви, че е абсурд Краси да има синини от столче и той й казал, че учителката го е ударила, а баткото го е захапал. Педагозите и семейството на Краси влязоха в спор дали той може да говори. Според учителката той казва само „мама иде, тати иде, купи бонки”, а според семейството той говори добре и без проблеми. Семейството е категорично, че Краси ще бъде записан на друга градина. Те искат госпожата да не бъде повече учителка и да има камери в градините. Директорката добави, че ще предаде писмените обяснения на кмета на общината и ако прецени ще приложи санкции по кодекса на труда. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.07", "title": " 2-годишно дете беше взето от детска градина в Панагюрище със синини по лицето\t\t\t"}
{"url": "https://trud.bg/%d0%bb%d0%b0%d0%b7%d0%b0%d1%80-%d0%b2%d0%bb%d0%b0%d0%b9%d0%ba%d0%be%d0%b2-%d1%81%d1%8a%d0%b2%d0%b5%d1%81%d1%82%d1%82%d0%b0-%d0%bc%d0%b8-%d0%b5-%d1%87%d0%b8%d1%81%d1%82%d0%b0-%d0%bd%d1%8f%d0%bc%d0%b0/", "text": "Кирил Тодорин от ПП ГЕРБ е новият председател на Общинския съвет в Септември, след като досегашният шеф Лазар Николов Влайков хвърли оставка и свика извънредно заседание на местния парламент. С подадената оставка като председател на ОбС-Септември Лазар Влайков изпълни само частично искането на Изпълнителната комисия на ПП ГЕРБ, която на 2 септември прекрати членството му в партията, тъй като до момента все още не е внесъл оставка като общински съветник. От ръководството на ПП ГЕРБ обявиха, че оттеглят политическата си подкрепа от Влайков като председател на Общински съвет – Септември и го призоваха да напусне Общинския съвет като подаде заявление за прекратяване на пълномощията му като общински съветник. Засега обаче Лазар Влайков, чието членство в ГЕРБ според съпартийците му е било прекратявано на 2 пъти, продължава да е част от Общинския съвет в Септември, в който кара вече трети мандат. 44-годишният мъж, с чийто пистолет „Глок” в нощта на 31 август срещу 1 септември смъртоносно бе прострелян собственика на ресторант „Градина” във Виноградец Наско Тонкев, дори участва в четвъртък в гласуването за избора на нов председател и подкрепи доскорошния си съпартиец Кирил Тодорин. Той събра 12 гласа, докато опонентът муи бивш кмет на Септември Петър Бошев от местна коалиция „Петър Бошев за развитие на Община Септември” получи подкрепата на 7 души, а двама от 21-те старейшини в местния парламент гласуваха „въздържал се”. „Съвестта ми е чиста, няма да говоря повече за да не преча на разследването”, заяви Лазар Влайков след края на извънредната сесия на Общински съвет – Септември, на която сдаде шефския пост, който заемаше от края на 2014 година. Влайков обясни, че подава оставка, за да не се свързва името му с институцията, която представлява. Той пръв поздрави новия шеф на местния парламент, на когото връчи ключовете за кабинета на четвъртия етаж в сградата на Община Септември. До този момент срещу Лазар Влайков няма повдигнато обвинение във връзка със смъртта на 47-годишния Наско Тонкев, въпреки че е сигурно, че собственикът на ресторант „Градина” е прострелян именно с неговия законно притежаван пистолет. Засега официалната версия на разследващите е, че 6-годишният племенник на Лазар Влайков – Юри Кирилов Влайков, е произвело фаталния изстрел като е натиснало спусъка на пистолета, в чиято цев е имало патрон. Малкият Юри вече е разпитан в „Синята стая” в Пазарджик в присъствието на съдия и психолог , но засега показанията му се пазят в тайна от държавното разследване, но най-вероятно детето е потвърдило твърденията на чичо си, след като срещу Лазар Влайков все още няма повдигнато обвинение за убийство, въпреки че роднините на жертвата Наско Тонкев твърдят, че именно той е убил баща и съпруг. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.07", "title": " Лазар Влайков: Съвестта ми е чиста, няма да говоря повече\t\t\t"}
{"url": "https://trud.bg/%d0%bc%d1%82%d0%b5%d0%bb-%d0%bf%d1%83%d1%81%d0%ba%d0%b0-%d0%b2-%d0%bf%d1%80%d0%be%d0%b4%d0%b0%d0%b6%d0%b1%d0%b0-playstation-4-pro-%d0%b2-%d0%ba%d0%be%d0%bc%d0%bf%d0%bb%d0%b5%d0%ba%d1%82-%d1%81-%d0%b8/", "text": "Бялата конзола PlayStation 4 Pro вече е в продажба в магазинната мрежа на  . Всеки, закупил конзолата, ще я получи в комплект с хитовата игра Destiny 2. Цената на комплекта с бялата PlayStation 4 Pro е 32,99 лева на месец или 679,99 лева в брой с абонаментен план Мтел премиум 200. Конзолата на Sony PlayStation 4 Pro, първоначално само в черен цвят, излезе на пазара през ноември миналата година и е най-мощната конзола, излизала до сега, като осигурява несравнимо преживяване по време на играта. Тя разполага с вграден твърд диск с капацитет от 1ТВ и работи с по-бърз процесор – х86-64 AMD „Jaguar” с осем ядра и с по-мощен графичен чип, осигуряващ изчислителна мощ от 4.2 терафлопа, или два пъти повече в сравнение с PS4. Другата новост в Pro версията е HDR и 4K поддръжката. Благодарение на тях картината става по- ясна, с по-меки и заоблени ъгли. Освен това лицата на героите изглеждат по-гладки и по-реалистични, а цветовете по-живи. Дребните детайли, като дим и пара, също стават по-ясно забележими. HDR балансира светлината в игрите, като я прави по-близка до естествената и не натоварва очите. Подобно на своя предшественик, играта Destiny 2 е шутър (FPS), който успешно обединява елементи от ролевите (RPG) и от MMO игрите. В Destiny 2 играчите ще посетят мистериозни светове в слънчевата система и ще използват многобройни нови оръжия и опустошителни бойни способности. За да победят, те ще трябва да обединят разпръснатите герои на човечеството и заедно с тях да се изправят срещу злодея Ghaul и неговия Червен легион в епична битка с една единствена цел – да възстановят своя дом. Комплектът с PS4 Pro White дава достъп до Expansion Pass на Destiny 2, с който ще можете да се насладите и на двата бъдещи експанжъна на играта с много нови мисии, локации и въоръжение.", "date": "2017.09.07", "title": " Мтел пуска в продажба PlayStation 4 Pro в комплект с играта Destiny 2"}
{"url": "https://trud.bg/%d0%bf%d1%80%d0%be%d0%ba%d1%83%d1%80%d0%b0%d1%82%d1%83%d1%80%d0%b0%d1%82%d0%b0-%d0%bf%d1%80%d0%be%d0%b2%d0%b5%d1%80%d1%8f%d0%b2%d0%b0-%d0%bf%d0%bb%d0%b0%d1%89%d0%b0%d0%bd%d0%b8%d1%8f-%d0%be%d1%82/", "text": "По повод публикации в медиите за извършени плащания от азербайджански компании по сметки на Калин Митрев, представител на България в ЕБВР е разпоредена проверка от главния прокурор, съобщиха от държавното обвинение. Проверката ще се извърши от Софийската градска прокуратура, като на Националната агенция по приходите ще бъдат възложени действия, свързани с предмета й – дали са налице данни за данъчни престъпления или пране на пари.   „Заради големия интерес във връзка с публикации във френската и английска преса, в които се намесва името на българския представител в Европейската банка за възстановяване и развитие, докладвах на правителството обясненията, които получих от г-н Калин Митрев“. Това заяви министърът на финансите Владислав Горанов след заседание на правителството. „Той твърди, че периодът, в който се отнасят получените от него доходи е извън периода, в който той е бил представител на българската страна в банката. И това се потвърждава от периода, който е посочен в медиите за постъпилите доходи“, заяви министърът. „В позицията си г-н Митрев заявява на правителството, че всички тези доходи са платени данъци в България. Нещо, което ние лесно може да установим със съответната проверка по регистрите на Националната агенция за приходите“, каза още Горанов. „Коментирахме в правителството ситуацията и преценихме, че имаме само медийни публикации и информация само от заинтересованата страна на г-н Митрев. Преценихме, че българското правителство преди да вземе окончателна позиция ще изиска с писмо позицията на ЕБВР чрез писмо от моя страна, след което ще оформим нашата окончателна позиция. Държа да разясня, че българското правителство номинира и предлага, но не избира алтернативния директор за ЕБВР. В този смисъл, ако очакванията са, че ние може да уволним г-н Митрев, то това излиза от нашите правомощия. Българското правителство може да изрази позиция в банката по отношение на действията на г-н Митрев. На този етап от това, което сме получили не виждаме нарушения в българското законодателство, за това изчкаваме позицията на ЕБВР, като се въздържаме от предварителна реакция, изчаквайки тяхната оценка“, обясни финансовият министър. „В обясненията, които г-н Митрев даде към правителството се твърди, че управителните органи на ЕБВР нямат притеснения и съображения заради медийните публикации. За това и ние ще изчакаме позицията на банката към българското правителство и да оформим окончателно нашето решение“, каза още Владислав Горанов.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.07", "title": " Главният прокурор разпореди проверка на плащания от азербайджански компании по сметки на Калин Митрев\t\t\t"}
{"url": "https://trud.bg/%d0%b7%d0%b0%d0%b4%d1%8a%d1%80%d0%b6%d0%b0%d1%85%d0%b0-%d0%b7%d0%b0-72-%d1%87%d0%b0%d1%81%d0%b0-%d0%b4%d0%b2%d0%b0%d0%bc%d0%b0%d1%82%d0%b0-%d0%b8%d0%bd%d1%81%d0%bf%d0%b5%d0%ba%d1%82%d0%be%d1%80%d0%b8/", "text": "Окръжна прокуратура – Бургас задържа за 72 часа двамата инспектори при Областна дирекция по безопасност на храните в гр. Бургас,  Окръжна прокуратура – Бургас задържа за 72 часа Петър А. (на 43 год.) и Мая К. (на 45 год.). Те са привлечени като обвиняеми за това, че на 05.09.2017 г. в гр.Несебър, като съизвършители, в качеството си на длъжностни лица – инспектори в отдел „Контрол на храните“ при Областна дирекция по безопасност на храните гр. Бургас поискали от С.М. и приели от него дар, който не им се следва – парична сума в размер на общо 500 лв. (4 банкноти с номинална стойност 50 лв. и 3 банкноти с номинална стойност от по 100 лв.), защото не извършили действие по служба – не предприели действия във връзка със съставяне на акт за установяване на административно нарушение в заведение за хранене – престъпление по чл. 301, ал. 1, вр. чл. 20, ал. 2 от НК. Предстои на 08.09.2017 г. Окръжна прокуратура – Бургас да внесе в съд искане за определяне на постоянна мярка „задържане под стража“ на двамата обвиняеми. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.07", "title": " Задържаха за 72 часа двамата инспектори от Бургас, заловени с подкуп"}
{"url": "https://trud.bg/%d0%bc%d1%8e%d0%b7%d0%b8%d0%ba%d1%8a%d0%bb%d1%8a%d1%82-%d0%ba%d0%be%d1%81%d0%b0-%d0%bd%d0%b0-%d1%86%d0%b0%d1%80%d0%b5%d0%b2%d0%b5%d1%86-%d0%b2-%d1%82%d1%8a%d1%80%d0%bd%d0%be%d0%b2/", "text": "Над 1000 българи и чужденци посетиха крепостта Царевец и останаха възхитени  от световноизвестния мюзикъл „Коса“, написан от Голт Макдермот, Джеръм Рагни и Джеймс Радо. Постановката на Държавна опера – Пловдив бе кулминация на Втория летен сезон на българските оперни театри „Сцена на вековете“. Концерт-спектакълът остави без дъх публиката, която извика на бис солистите и оркестъра на пловдивската опера, заедно с гостуващите за шоуто изпълнители. Главните роли бяха изпълнени от известни български оперни и поп-певци. Сред тях бяха великотърновката Маги Джанаварова, актьорите Радослав Владимиров (трупа „Терморитъм“ към „Импро ха-ха“) и Стелиан Радев (номинации за Икар и Аскеер 2016 за изгряваща звезда), певците Радостин Василев (ЮИгра на хорове“), Едит Унджиян (вокал на Биг Бенд Пловдив), Мартин Костадинов (Voice Of Boys), Весела Делчева (Музикален театър) и познатата от клубната сцена Елена Сиракова. Сценичен режисьор на рок-класиката бе Георги Динев, хореограф – Анна Пампулова, художник костюми – Яна Дворецка, а вокалната подготовка бе дело на Яна Делирадева. Финалът на летния фестивал „Сцена на вековете“ ще бъде в петък – 8 септември, с концерта „Фондацията в операта“. Кирил Маричков, Иван Лечев, Дони, Славчо Николов и Венко Поромански, заедно със симфоничния оркестър на Държавна опера – Русе, ще излязат на сцената на Летния театър във Велико Търново в 21,00 часа. Диригент ще е Владимир Бошнаков. Супер групата „Фондацията” ще представи любими песни на три поколения българи. Публиката ще чуе „Пак ще се прегърнем“ на ФСБ, „Няма връщане назад на Б.Т.Р., „Червило“ на Дони и още много любими парчета. Легендарните музиканти ще редуват незабравимите хитове на групите, от които е започнала знаменитата им кариера. Билети за концерта се предлагат в мрежата на   и в Туристическия информационен център във Велико Търново, намиращ се на  . Фестивалът „Сцена на вековете“ 2017 стартира на 8 юли. В продължение на два месеца, под открито небе в крепостта Царевец оперите от Бургас, Варна, Пловдив, Русе и Стара Загора, както и трупата на МДТ „Константин Кисимов“ – Велико Търново представиха единадесет класически заглавия от  своите репертоари. Фестивалът е най-дългогодишният и успешен културен проект на Община Велико Търново. Началото му е поставено през 1985 г., по повод 800 години от въстанието на Петър и Асен. Тогава за първи път на открита сцена в България – на Царевец, е представена операта „Ивайло“ от Марин Големинов. За изминалите години в афиша на „Сцена на вековете“ са включени над 40 от най-добрите световни и български оперни и балетни заглавия, заедно с популярни мюзикъли. Музикалният форум е носител на престижния лейбъл „Европа на фестивалите, фестивалите на Европа“ 2017-2018.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.07", "title": " Мюзикълът „Коса“ на Царевец в Търново възхити над 1000 българи и чужденци\t\t\t"}
{"url": "https://trud.bg/%d0%b6%d0%b5%d0%bb%d1%8c%d0%be-%d0%b1%d0%be%d0%b9%d1%87%d0%b5%d0%b2-%d0%b3%d0%b5%d1%80%d0%b1-%d1%81%d1%8a%d0%b1%d0%b8%d1%80%d0%b0%d1%82-%d0%bd%d1%8f%d0%ba%d0%be%d0%bb%d0%ba%d0%be-%d0%bd%d0%b5%d1%80/", "text": "С предложенията, които правим, доказваме, че сме алтернатива на управляващите. По отношение на антикорупционния закон ГЕРБ събират неработещи институции в една. Това заяви пред   депутатът от БСП Жельо Бойчев. Според Бойчев дебатът в обществото по отношение на антикорупционния закон е заслуга на БСП, това изнервя управляващите. Голямата задача е да очертаем друг път за развитието на България. Това, което се случва в страната – бруталният авторитаризъм е крайно неприемливи, каза депутатът от левицата. „Наясно сме, че без растеж и инвестиции няма да има по-висока заетост и доходи. В тази насока сме готови с предложения. Говорим за високотехнологичен модел за развитие на България“, каза депутатът. Корупцията ще свали правителството от власт, прогнозира Бойчев.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.07", "title": " Жельо Бойчев: ГЕРБ събират няколко неработещи институции в една"}
{"url": "https://trud.bg/%d0%be%d1%81%d0%b5%d0%bc-%d0%b7%d0%b0%d0%b3%d0%b8%d0%bd%d0%b0%d0%bb%d0%b8-%d0%b8-23-%d1%80%d0%b0%d0%bd%d0%b5%d0%bd%d0%b8-%d1%81%d0%bb%d0%b5%d0%b4-%d1%83%d1%80%d0%b0%d0%b3%d0%b0%d0%bd%d0%b0-%d0%b8/", "text": "Ураганът „Ирма“ отне живота на осем души, рани 23 и нанесе огромни щети на карибските острови Барбуда и Сен Мартен. Това заявиха в четвъртък службите за спешна медицинска помощ от френската страна на острова, предава АФП. Очаква се бурята да достигне Доминиканската република по-късно днес. Близо 90 процента от малкия карибски остров Барбуда са разрушени от урагана „Ирма“, съобщи премиерът на малката двуостровна държава Антигуа и Барбуда Гастон Браун. Според него островът на практика вече е непригоден за живот. Ураганът е отнел живота на дете на Барбуда, каза още Браун за ситуацията на острова, на който живеят около 1 600 души. „Барбуда беше изложена на ветрове от около 225 мили в час. В резултат на това инфраструктурата, всички домове са на практика унищожени. До 90 процента от домовете са понесли щети. Много от тях са загубили покривите си. В много случаи домовете са напълно срутени“, обясни Браун.   Местните власти съобщават и че 95 на сто от съседния остров Сен Мартен, също туристическа дестинация, са опустошени, като има шест жертви. Там живеят 80 хиляди души. Ураганът „Ирма“ продължава да напредва към южния американския щат Флорида. Това е един от на-мощните урагани в региона от 100 години насам. Във Флорида вече са в пълен ход подготвителни мероприятия за ограничаване на щетите от очакваното бедствие. Започнаха и масови евакуации от най-уязвимите крайбрежни райони. Хората в 20-милионния щат масово се запасяват с храна и стоки от първа необходимост и това доведе до дефицит на много от тях. Пред бензиностанците се извиват големи опашки, което пък доведе и до недостиг на горива. Губернаторът на Флорида Рик Скот настоя всички жители на щата да не подценяват урагана „Ирма“.  Сериозно е и не можем да рискуваме. Това е животозастрашаващо. Това не е буря, която просто можете да изчакате да премине. Не мога да подчертая достатъчно – подгответе се. Бъдете наясно с плана за евакуацията ви. Вслушвайте се в представителите на местните власти. Тази буря има потенциала за унищожи нашия щат и трябва да възприемате ситуацията сериозно“, каза Рик Скот. Междувременно стана известно, че жертвите от урагана „Харви“ в Съединените щати са нараснали до 70.           АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.07", "title": " Осем загинали и 23 ранени след урагана „Ирма“ на Карибите"}
{"url": "https://trud.bg/%d0%b3%d0%be%d1%80%d1%81%d0%ba%d0%b8-%d0%bf%d0%be%d0%b6%d0%b0%d1%80-%d0%b1%d1%83%d1%88%d1%83%d0%b2%d0%b0-%d0%b2-%d1%82%d1%83%d1%80%d1%81%d0%ba%d0%b0%d1%82%d0%b0-%d0%be%d0%b1%d0%bb%d0%b0%d1%81%d1%82/", "text": "Цяла нощ горски пожар бушува в турската област Мугла. Огънят е обхванал приблизително 150 хектара и около 40 къщи и селскостопански постройки от близко село. Евакуирани са около 250 души, предаде  . Областният управител Есенгюл Дживелек уточни, че хора не са загубили живота си, но двама са били обгазени от дима. В гасенето участват 4 противопожарни самолети амфибии, 7 хеликоптера,  37 пожарни автомобила и 2 булдозера. Участва и друга техника като трактори и водоноски, както и доброволци. На няколко пъти имаше съобщения, че стихията е била частично овладяна, но силният вятър отново разпалваше огнищата. През лятото в южните райони на Турция, където температурите са много високи, често избухват горски пожари. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.07", "title": " Горски пожар бушува в турската област Мугла, 250 души са евакуирани"}
{"url": "https://trud.bg/%d0%b5%d1%82%d0%bd%d0%be%d0%b3%d1%80%d0%b0%d1%84%d1%81%d0%ba%d0%b8%d1%8f%d1%82-%d0%bc%d1%83%d0%b7%d0%b5%d0%b9-%d0%bd%d0%b0-%d0%be%d1%82%d0%ba%d1%80%d0%b8%d1%82%d0%be-%d0%b5%d1%82%d1%8a%d1%80%d0%b0/", "text": "Етнографският музей на открито /ЕМО/ „Етър“ в Габрово приема посетители вече 53 години. Комплексът е открит на 7 септември 1964 г и за  по-малко от четири месеца 12 000 души са разгледали  едно от най-известните средища на културата в България. За кратък период от време музеят „Етър” се превръща в едно от емблемите на страната. Пътят, през който създателите на ЕМО „Етър” преминават е описан от първия му директор Лазар Донков в „Кратки бележки по създаването на Етнографски парк-музей „Етър”. „В началото на м. август ми се съобщи, че в чест на 9-ти септември трябва да бъдат завършени всички планувани за годината обекти, тъй като при скромно тържест­во ще бъде открита завършената част от музея. На 7 септември др. Иван Иванов – председател на ОНС, след кратко слово обяви музея за открит. Слово произне­се и др. Г. Рибарева, служител при Окръжния музей. На тържеството присъствуваха членовете на Бюрото на ОК на БКП. Трябва да подчертая, че през цялата 1964 г. ръко­водството на строителната организация и специално началника Димов, положиха максимум усилия за предсрочно за­вършване на плануваното строителство. А коравите, злат­ни ръце на строителите заслужават да бъдат целунати. Те с педантична точност и майсторство изпълниха всичко, което им възложих. Техният принос за изграждането на музея е неоценим. Фактически дотук извършеното от тях беше само увертюрата към едно по-тежко и трудно за изпълнение строителство в бъдещите години. Безупречно изпълнената досега работа, обаче, беше сигурна гаранция за успехи в бъдещето. Непосредствено след откриването, към музея се про­яви учудващо голям интерес не само от местни хора, а и от други краища на страната. До края на годината той беше посетен от близо 12 000 души”, разказва Лазар Донков. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.07", "title": " Етнографският музей на открито „Етъра“ в Габрово 53 години приема посетители"}
{"url": "https://trud.bg/%d0%b5%d1%81-%d0%bf%d0%be%d0%b4%d0%b3%d0%be%d1%82%d0%b2%d1%8f-%d0%bd%d0%be%d0%b2%d0%b8-%d1%81%d0%b0%d0%bd%d0%ba%d1%86%d0%b8%d0%b8-%d1%81%d1%80%d0%b5%d1%89%d1%83-%d1%81%d0%b5%d0%b2%d0%b5%d1%80%d0%bd/", "text": "ЕС подготвя нови санкции срещу Северна Корея, след шестия й ядрен опит. Върховният комисар за външната политика и сигурността Федерика Могерини съобщи, че ще отправи предложение към външните министри от Общността, за засилване на автономните санкции срещу Пхенян. Генералният секретар на НАТО Йенс Столтенберг подкрепи идеята и призова всички страни-членки да се съгласят, информира  Междувременно в Южна Корея започна разполагането на американска противоракетна система като защита срещу нарастващите заплахи от страна на Северна Корея. Вече са доставени две ракети и мощен радар. Местни жители обаче протестираха срещу военната техника. Съединените щати обмислят замразяване на авоарите на севернокорейския лидер Ким Чен-ун, както и да му бъде наложена забрана за пътуване в чужбина. Постоянният представител на Вашингтон в Съвета за сигурност на ООН Ники Хейли поиска налагане на петролно ембарго и забрана за износ на текстилни изделия. Предвижда се още и забрана за наемане на севернокорейски работници. Хейли настоява санкциите да бъдат гласувани в понеделник. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.07", "title": " ЕС подготвя нови санкции срещу Северна Корея, САЩ обмислят замразяване на авоарите на Ким Чен-ун"}
{"url": "https://trud.bg/%d1%80%d0%b5%d0%b3%d0%b8%d0%be%d0%bd%d0%b0%d0%bb%d0%bd%d0%b8%d1%8f%d1%82-%d0%bc%d0%b8%d0%bd%d0%b8%d1%81%d1%82%d1%8a%d1%80-100-%d0%bc%d0%bb%d0%bd-%d0%bb%d0%b2-%d0%be%d1%82-%d0%b4%d1%8a%d1%80/", "text": "100 млн. лв. от държавния бюджет са отпуснати за ремонт на републиканските пътища в страната. Това каза министърът на регионалното развитие и благоустройството Николай Нанков на брифинг след правителственото заседание. „Днес с решение на Министерски съвет беше прието постановление за отпускане на крупна сума – 100 млн. лв. от бюджета на Република България за рехабилитация, ремонт, реконструкция на републиканските пътища на територията на страната, осигуряване на тяхната безопасност и сигурност“, заяви Нанков. По думите му вече се прави обективен анализ кои са отсечките с най-неотложни ремонтни дейности, които още в рамките на тази есен трябва да се извършат. „Първоначално ще разходим финансов ресурс за Околовръстния път на София, между отсечката на бул. „Ботевградско шосе“ и автомагистрала „Тракия“. Това е т.нар. източна част на „Околовръстно шосе“, обясни още Нанков. „Там има по три ленти за движение, с по една аварийна. Участъкът е изключително лош и тежък. На второ място ресурс ще бъде насочен към изхода на София в посока Перник – от кв. „Княжево“, през Владая до пътния възел на автомагистрала „Люлин“ преди Перник. Там предвиждаме пълна рехабилитация на участъка, изграждане на светофарни уредби за реверсивно движение в пиковите часове – вечер в посока Перник, сутрин в посока София ще има по две ленти“, заяви Нанков. По думите му така ще се организира движението и през петъците и неделите. „Най-вероятно ресурс ще бъде насочен и за рехабилитацията на пътя Варна-Златни пясъци, следвайки логиката на правителството в този мандат и във Варна да се насочва съответният финансов ресурс и да се изгражда необходимата инфраструктура. Пътят е в изключително тежко състояние“, допълни регионалният министър и уточни, че там има и активни свлачищни процеси. Нанков каза още, че ще бъдат инвестирани средства и във всички останали пътни отсечки, приоритетно в Северна България, които имат неотложната нужда от ремонтни дейности, докъдето им позволят и усилията, и финансовият ресурс от 100 млн. лв. „Връщаме се в АПИ, за да подготвим необходимите проекти и да започнем още от утре с ремонтни дейности“, заключи регионалният министър. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.07", "title": " Регионалният министър: 100 млн. лв. от държавния бюджет са отпуснати за републиканските пътища\t\t\t"}
