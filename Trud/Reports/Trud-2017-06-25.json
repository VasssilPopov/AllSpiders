{"url": "https://trud.bg/%d0%ba%d1%80%d0%b0%d1%81%d0%b8%d0%bc%d0%b8%d1%80-%d0%b2%d1%8a%d0%bb%d1%87%d0%b5%d0%b2-%d1%86%d0%b5%d0%bb%d1%82%d0%b0-%d0%bd%d0%b8-%d0%b5-%d1%83%d0%b2%d0%b5%d0%bb%d0%b8%d1%87%d0%b5%d0%bd%d0%b8%d0%b5/", "text": "Целта на правителството е постепенно да увеличи заплатите на учителите, така че те да станат над средните за страна. Това обяви пред   министърът на образованието Красимир Вълчев. Той коментира скандалите около приема на първокласници в столицата. За прием в първи клас в столичните училища догодина ще бъде въведен критерий за уседналост, а догодина или за по-следващата учебна година – единна система за прием (такава има за яслите и детските градини в София), заяви Вълчев. Родителите трябва да са наясно, че най-важен в началното училище е учителят, коментира още министърът. Според него проблемът с агресията в училищата може да се преодолее само при добра комуникация между семейството и училището. Иска ми се да подобрим дисциплината в училището, но това изисква общи усилия, допълни той. Относно висшите училища у нас Красимир Вълчев смята, че ръководствата им трябва да са по-реактивни – да реагират на промените във външната среда. Той смята, че ръководството на УНСС направи грешка, като наказа студента, подал сигнал срещу преподавателка. Министърът на образованието обяви още, че АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.25", "title": " Красимир Вълчев: Целта ни е увеличение на учителските заплати над средните за страната"}
{"url": "https://trud.bg/%d0%bf%d0%b0%d1%80%d0%bb%d0%b0%d0%bc%d0%b5%d0%bd%d1%82%d0%b0%d1%80%d0%bd%d0%b8-%d0%b8%d0%b7%d0%b1%d0%be%d1%80%d0%b8-%d1%81%d0%b5-%d0%bf%d1%80%d0%be%d0%b2%d0%b5%d0%b6%d0%b4%d0%b0%d1%82-%d0%b2-%d0%b0/", "text": "В Албания се провеждат парламентарни избори днес, предаде Хinhua. На изборите участват 18 политически партии и коалиции, които се борят за 140 места в парламента. Основните съперници са влизащите в управляващата коалиция Албанска социалистическа партия и Социалистическото движение за интеграция и основната опозиционна Демократична партия на Албания. Министър-председателят Еди Рама, който е председател на социалистите, иска да бъде преизбран и то без нуждата от сключване на коалиция, посочвайки по време на предизборната кампания водените от него реформи, прокарващи пътя към началото на преговорите за присъединяването на страната в ЕС. Опозиционните партии още през февруари обявиха бойкот на работата на парламента, обвинявайки правителството, че иска да фалшифицира резултатите от изборите. Изход от наложилата се ситуация стана майското споразумение между Рама и председателя на основаната опозиционна Демократическа партия на Албания Лулзим Баша, постигнато с посредничеството на САЩ и ЕС. Албанците ще гласуват в избирателни секции, разположени в 12 региона. Право на глас имат 3,45 млн. албанци, от които 1,12 млн. живеят в чужбина. Повече от 300 международни наблюдатели ще присъстват на избирателния процес в страната. Около 6000 полицейски служители ще следят реда по време на изборите. Според резултатите от последните социологически проучвания АСП е подкрепяна от 52% от гражданите, докато ДПА от едва 43%. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.25", "title": " Парламентарни избори се провеждат в Албания"}
{"url": "https://trud.bg/%d0%b3%d0%be%d1%80%d1%8f-%d0%bd%d0%b0%d0%b9-%d1%81%d1%82%d0%b0%d1%80%d0%b0%d1%82%d0%b0-%d1%85%d0%b8%d0%b6%d0%b0-%d0%b2-%d0%bf%d0%b0%d0%bd%d0%b8%d1%87%d0%b8%d1%89%d0%b5/", "text": "Почивният дом на софийската мелница „Никола Вапцаров” в Паничище изгоря вчера вечерта, информира  . Това е най-старата хижа в курорта – построена е през далечната 1960 г. Няма информация каква е причината за пожара, който е унищожил и покрива на сградата. Не се знае и дали има пострадали – хижата не се ползва от години. В гасенето й се включиха и туристи. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.25", "title": " Горя най-старата хижа в Паничище"}
{"url": "https://trud.bg/%d0%b5%d1%80%d0%b4%d0%be%d0%b3%d0%b0%d0%bd-%d0%bd%d1%8f%d0%bc%d0%b0-%d0%b4%d0%b0-%d0%bf%d0%be%d0%b7%d0%b2%d0%be%d0%bb%d0%b8%d0%bc-%d1%81%d1%8a%d0%b7%d0%b4%d0%b0%d0%b2%d0%b0%d0%bd%d0%b5%d1%82%d0%be/", "text": "Президентът на Турция Реджеп Тайип Ердоган заяви, че турските въоръжени сили „никога няма да позволят установяването на държава в Северна Сирия. Турският президент подчерта „възможната заплаха“ край турската граница в Сирия по време на свой реч в южната провинция Шанлъурфа, предаде Anadolu Agency. „Днес в Сирия има негативен прогрес. Ако това причини заплаха край нашите граници, светът трябва да знаем, че ще реагираме както по време на операция „Щитът на Ефрат“ през август миналата година“, посочи Ердоган. „За жалост някои от нашите страни-стратегически партньори действат заедно с терористи. Кюрдските сили за народна самоотбрана (PYD) са терористична организация“, заяви турският президент. Според турските власти PYD е сирийско разклонение на обявената за терористична организация в Турция ПКК. Същевременно САЩ ги смятат за наземен съюзник срещу „Ислямска държава“ в Сирия и им предоставят въоръжение, въпреки възраженията на Анкара. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.25", "title": " Ердоган: Няма да позволим създаването на държава в Северна Сирия"}
{"url": "https://trud.bg/%d0%b1%d1%80%d0%b8%d1%82%d0%b0%d0%bd%d1%81%d0%ba%d0%b8%d1%8f%d1%82-%d0%bf%d0%b0%d1%80%d0%bb%d0%b0%d0%bc%d0%b5%d0%bd%d1%82-%d0%b5-%d0%bf%d0%be%d0%b4%d0%bb%d0%be%d0%b6%d0%b5%d0%bd-%d0%bd%d0%b0-%d0%ba/", "text": "Системата на електронните пощи в британския парламент е подложена на кибератаки в опит да се навлезе в профилите на стотици депутати, лордове, асистенти и персонал. Службите за сигурност са затворили достъпа до всички, които не се намират в Уестминстър, за да осигурят сигурността на мрежите, предаде „ „. „Камарите на парламента откриxа непозволени опити за достъп по профилите на потребителите на системата си“, съобщи прессекретар на парламента. „Продължаваме да разследваме инцидента и ще предприемем допълнителни мерки, за да засилим сигурността на компютърните мрежи, сътрудничейки си с Националния център за киберсигурност“, добави той. „Разследване на нашия екип потвърди, че хакери са се опитвали да извършат продължителна и целенасочена атака към профилите на всички потребители в парламента в опит да открият слаби пароли“, пише в официално заявление на парламента. „Тези опити са се опитвали да постигнат достъп по електронните пощи на потребителите“, пише още в заявлението. Депутатите и лордовете от британския парламент са използвали алтернативни методи за общуване в събота. „Съжалявам, днес няма достъп до парламентарните пощенски кутии – ние сме нападнати или от севернокорейския лидер Ким Чен-ун, или от руския президент Владимир Путин, или от някое хлапе, криещо се в мазето на мама“, коментира депутатът-консерватор Хенри Смит. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.25", "title": " Британският парламент е подложен на кибератаки\t\t\t"}
{"url": "https://trud.bg/%d1%83%d0%ba%d1%80%d0%b0%d0%b9%d0%bd%d0%b0-%d1%81-%d0%bf%d1%80%d0%be%d1%82%d0%b5%d1%81%d1%82%d0%bd%d0%b0-%d0%bd%d0%be%d1%82%d0%b0-%d0%b7%d0%b0%d1%80%d0%b0%d0%b4%d0%b8-%d0%bd%d0%b5%d1%81%d1%8a%d0%b3/", "text": "Украйна изпрати протестна нота на Русия във връзка с посещението в Крим на делегация начело с руския президент Владимир Путин, предаде Regnum. „МВнР на Украйна изразява решителен протест във връзка с поредното несъгласувано с Украйна посещение на руска делегация в Крим начело с президента на Русия Владимир Путин на територията на Украйна – Автономна република Крим на 24 юни 2017 г.“, пише в официално съобщение от пресслужбата на украинското външно министерство. На 24 юни Путин посети международния детски център „Артек“ в Крим. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.25", "title": " Украйна с протестна нота заради несъгласувано посещение на Путин в Крим"}
{"url": "https://trud.bg/%d0%bd%d0%b0%d0%b4-120-%d0%b4%d1%83%d1%88%d0%b8-%d1%81%d0%b0-%d0%b7%d0%b0%d0%b3%d0%b8%d0%bd%d0%b0%d0%bb%d0%b8-%d1%81%d0%bb%d0%b5%d0%b4-%d0%b2%d0%b7%d1%80%d0%b8%d0%b2-%d0%bd%d0%b0-%d1%86%d0%b8%d1%81/", "text": "Най-малко 123 души са загинали, други 100 са ранени, след като цистерна, превозваща петрол избухна в пакистанския град Бахавалпур, съобщава  . По първоначални данни, камионът се преобърнал заради несъобразена скорост и малко след това избухнал. По думите на очевидци, имало хора, които пушили на мястото на инцидента и е вероятно те да са предизвикали експлозията. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.25", "title": " Над 120 души са загинали след взрив на цистерна в Пакистан"}
{"url": "https://trud.bg/%d0%bd%d0%b0%d0%b9-%d1%89%d0%b0%d1%81%d1%82%d0%bb%d0%b8%d0%b2%d0%b8%d1%8f%d1%82-%d1%87%d0%be%d0%b2%d0%b5%d0%ba-%d0%bd%d0%b0-%d1%81%d0%b2%d0%b5%d1%82%d0%b0/", "text": "Един човек перманентно страдал от болки в областта на корема. Ту го присвивало вляво, ту вдясно. За малко го отпускало и страданието се връщало с пълна сила. Мъчил се, мъчил се, но не отивал на лекар, защото много добре бил запознат с философията на доктор Радева, която не веднъж е казвала публично: Няма здрав човек, просто има такива, които не са прегледани още от лекар. Болката обаче станала нетърпима и тръгнал на среща с жестоката съдба, която се помещавала зад врата, на която пишело „Д-р Ангелов, коремен хирург“. Докторът преглаждал клетника, слушал нещо-си, почуквал вещо с пръсти, цъкал с език, а накрая сложил слушалките на врата отиграно, направил драматургична пауза и се вперил в очите на пациента. „Не знам как да ти го кажа – започнал неуверено докторът – Имам сериозни съмнения за рак на стомаха.“ Мъжът, като чул думата „рак“, едва не получил инсулт. Започнал да се вайка „Ама, как?“, „Ама, защо?“, „Ама, защо точно на мен?“ Докторът го гледал още малко и го потупал по рамото: „Спокойно, нищо ти няма. Обикновен колит! Трябва само да спреш ракията и пърженото. Ясно?“ Нямало по-щастлив човек на земята от този клетник. Извадил пари да черпи, прегръщал доктора, кълнял се, че вече ще бъде добър човек и при това примерен. И наистина станал такъв. Цели три часа не близвал ракия. Щастието има различни измерения и могат да се чуят всякакви определения. Оказва се например, че думата „доброкачествен“ носи повече позитивизъм за един човек, отколкото печалба от тотото. Съществува обаче един аспект, който е пресечна точка за всички тези определения и тя е стремежът към онова, което не притежаваш. Краткият миг на достигнатия блян – ето това може да бъде експлозия от щастие. Българите редовно остават в дъното на класациите за щастие в Европейския съюз, а често и в световните. Има много обяснения на какво се дължи това злочесто висене в утайката на изследванията. Факт е, че ние сме най-бедни в клуба на най-богатите държави – не може да няма отчаяние и размисли защо се случва така. Има обективни, но повечето причини за бедността ни са чисто субективни. У нас битува легендата, че богат и щастлив можеш да станеш без да положиш усилия. Без работа, без труд. Сполуката някак си трябва да дойде от само себе си – наследство от забравен роднина, някоя камениста нива в Банско или на морето, която изведнъж инвеститори са решили да превърнат в луксозен хотел. Сполуката смятат много българи може да стане чрез връзки, като нарушиш правилата и не те хванат, или пък може би чрез късмет в тотото, която е еманацията всички онези преки пътища към бленуваното щастие. Единственото нещо, което може да победи вече вродения на младото поколение навик да се сърфира в мобилното устройство, е чегъртането на билети от лотарията. Уви, късметът е за малцина. Е, да – малцина, но и това е дразнещо за повечето българи, които се чувстват ощетени от липсата на късмет. При много малко хора определението за щастие е свързано и с труд. Щастието, мисля си, е лесно постижимо. Просто трябва да живеем по нормите на онзи клет пациент, когото срещнахме в началото на текста и който се превърна в най-щастливия човек на света, само и само защото е разбрал, че има колит… или гастрит, но не и рак. Той е разбрал, че може да бъде много по-лошо и това вече го принуждава да бъде един позитивен човек, макар и за три часа. Аз съм един от тези най-щастливи хора у нас. Всъщност хиляди сме такива. Само за една година ни обраха таванската стая, къщата в провинцията и като капак гепиха и новата ни кола. От таванската стая свиха един осран от малкото кученце килим, но крадльото се е почувствал като късметлия с печеливш лотариен билет. Дали той е щастлив? Не знам. Колата се е превърнала в резервни части и поне няколко души са чули от автомонтьора си „Абе, скоростната кутия е много скъпа за смяна, ама за твое щастие се намери една втора ръка – като нова е и на половин цена. Като за теб!“ И онзи вероятно е бил щастлив, макар да е знаел, че му пробутват крадена стока. Само не си мислете, че това ме прави щастлив – късметът на крадците и на тези дето се възползват от откраднатото. Не! Друго е. Когато сутрин се събудя и установя, че новата кола не е открадната и целият ден ми е усмихнат. Вечер, когато съм уморен и се прибера вкъщи, имам ритуал. Натискам дръжката – здрава е. Отключвам – апартаментът е непокътнат от крадци. О, Боже, как ми е усмихната вечерта. И мисля, че хиляди българи са като мен. Изживяваме щастието си ден след ден. Чудя се как е възможно в Германия, във Финландия, Швеция, Естония хората да са позитивни, след като им е толкова равно ежедневието? Те никога не биха изпитали тази моя радост, че и този ден не са в списъка на мръсните крадци. В България можем да бъдем още по-щастливи, ако към щастливия аспект на бандитизма добавим и социалните, и здравните, и финансови щрихи на нашето битие, то радостта от живота би могла да ни изстреля по върховете на всички класация. Просто трябва да сменим представите си какво е щастие и какво не. Извратена работа, ей! Като се замисля, бих сменил това щастие със сивото ежедневие на нормалните държави. Бих бил доволен например полицията да превърне живота ми в скука – да лови крадците, съдиите и прокурорите да ги тикат по затворите. Бих бил доволен и моите сънародници да не си падат по крадените стоки, но това би било прекалено оптимистично. Но виж, ако справедливостта се върне в живота ни, би било прекрасно, пък нека ни е скучно.", "date": "2017.06.25", "title": " Най-щастливият човек на света\t\t\t"}
{"url": "https://trud.bg/%d0%b2%d0%bb%d0%b0%d0%b4%d0%b8-%d0%b2%d1%8a%d1%80%d0%b3%d0%b0%d0%bb%d0%b0-%d0%b8%d1%81%d0%ba%d0%b0%d1%82-%d0%b4%d0%b0-%d0%bf%d1%80%d0%b5%d0%b2%d1%8a%d1%80%d0%bd%d0%b0%d1%82-%d0%b1%d1%8a%d0%bb%d0%b3/", "text": "– Отскоро разсъждавам по този въпрос. Допада ми идеята на Любо Дилов, който за неговия юбилей реши, че парите които ще даде за почерпка, да ги даде за екскурзия до любимо място по света, където да се гмурка. Аз все още се колебая между неща, които са свързани с по-ярко отбелязване на този юбилей, до по-семпли. Истината е, че не разбирам защо е толкова важно?! – Ами, малко са, ако си тъп, да се усетиш за някои неща! (смее се.) Аз още не мога да се усетя. Виждам колко глупав съм бил през годините, колко наивен съм бил и пак продължавам. А 50 години са много, ако живееш в липси и бездуховна безпътица, в нищета. – В момента гледам на света, като човек на 77. По-възрастните хора гледат на живота с поглед лишен от илюзии, а в момента за голямо мое съжаление, доста от истините са ми ясни и затова се чувствам по-възрастен. Моят приятел Сашо Кашукеев е на 76, а го чувствам по-млад от мен. Следователно, трябва да съм поне 77. Докато физически се усещам на 30 – жив и нормален. В супер форма съм – отскоро ставам в 5, карам колело и тичам в парка. – В театъра играя “Скъпо съкровище” с режисьор Мишо Петров, заедно с Пазарджишката трупа, Елен Колева и Надя Иванова. Изключително приятно съм изненадан от успеха на тази постановка. На 27-ми юни ще я представим в Казанлък. С Шуменския театър пък играем “Едно налице и две наопаки”, отново с Елен и с други невероятни колеги. Написах и една пиеса “Червената, или черната”, в която сме заедно с Тезджан Ферад и Георги Иванов. Интересна и забавна крими история, която в основата си философски разтълкува най-фундаменталния въпрос – правото на избор. Ако ме питаш, кое е най-тежкото бреме на човек, то това е правото на избор – от сутрин до вечер ти трябва да избираш и да ковеш съдба си. А от твоите решения зависи и съдбата на другите. Всичко е в твоите ръце! – ”Шменти капели” наистина напълни залите и за последните години беше най-гледания бг-филм. Само ще отбележа, че от тогава държавата е дала десетки милиони за кино и…?!? Причините са много и няма да ги коментирам, но съм сигурен, че съвсем скоро предстои среща с нещо истинско за публиката – “Възвишение” на Виктор Божинов. Убеден съм, че това е дълго чаканият филм. Формулата е една: Милен Русков – талантлив, Виктор Божинов – талантлив, актьорите и екипът – талантливи. – Нон-стоп. Сценаристите не могат да създадат тези ситуации, които животът създава. Можеш само да мечтаеш за такива актьори като типажите по улиците. Тази сутрин, например, гледах едно клипче в руски сайтове, как в 3 ч. през нощта една кола настигна бял микробус и шофьорът й слезе да се разправя. Тогава от буса излязоха 5 аниматори, маскирани като Мики Маус, катерицата от “Ледена епоха” и други такива персонажи – хванаха човека и го набиха, а после се върнаха в буса и продължиха. Представих си как после шофьорът отива в полицията и казва – биха ме Мики Маус и катерицата от “Ледена епоха”… – Това заглавие беше на друг човек, моето беше “Моят дом е моята крепост”. Аз не съм толкова краен. България е моята родина и дом, където са моите приятели, семейство, учители, но има много сили, които искат да я превърнат в тоалетна и успяват. Самият факт, че хората у нас не са щастливи е показателен. Когато се видите с познати, винаги разговорите отиват до това – как всичко си е…о майката. Всеки обвинява някой друг за собственото си нещастие, а в същото време самият той е палач. Това беше и причината да направя “Шменти капели”. След време хората ще погледнат към тази пиеса и този филм отвъд смешното и ще разберат посланието. У нас никъде не го споменаха, но в Русия филма обра един камион награди. – Кандидатствах няколко години. Първата ме скъсаха на втори кръг. На следващата стигнах до последния и гледах как приемат децата на артисти и на партийни деятели. Това доста ме обезкуражи. На третия път кандидатстваха 2000 човека за три места. Стефан Данаилов за първи път взимаше клас и всички искаха да влязат при него. Имаше много талантливи момчета, но останах до края в боя. Младен Киселов водеше изпитите. Стефан се появи на последния кръг. Притесних се от него и се представих зле. Чак във втори курс Мастера ми разказа, че не ме е искал. Предпочитал на мое място да вземе още едно момиче, но не са му отпуснали бройка и затова трябвало да вземе мъж. Младен казал – вземи го, няма да сбъркаш, така станаха нещата. – Имам не случка, а живот с него и бъдеще, дадено от него. Имам всичко от него. Като кажеш Стефан Данаилов – все едно казваш “Война и мир”. Голяма личност…той е епоха. Не е издигал фаворити и не е смачквал никой, въпреки че няма човек, който да не е бил разреваван от него, включително и аз. Е, понякога е казвал и нещо мило. (смее се). Веднъж Силвето Лулчева и Мариан Маринов водеха записки на режисьорските му бележки и мога да кажа, че Буковски е като любовна лирика в сравнение с него. Ламбо е велик! – Убедих се, че онова, в което вярвам трябва да продължа да го следвам. Едно простичко нещо – бъди смирен. Така, както обичам децата си, така и другите обичат своите, както мен ме боли зъб, така е и при другите, както на мен не ми стига нещо, така и на теб. За това уважавам всички хора. Там обаче, някои се объркаха. Ако човека срещу тях е добронамерен и толерантен, те го имат за слабохарактерен и страхлив и трябва да го смачкат. Забравиха с кой си имат работа. Всеки човек се подвежда от егото си. Аз също съм имал периоди в живота, в които съм си мислил, че хората се събуждат с мисълта за мен, но бързо разбираш, че това е грешка. Дали човек продава зеленчуци, дали е монах, или пилот – той е преди всичко човек. Най-важното е да не ламтиш, защото в природата има лимит и ако някой вземе по-голямото парче, за другите остава по-малко. – Ели Гигова, защото ако имаше някой да е аристрократ и вип в пълния смисъл – това е Ели. Аз влязох в шоуто с притеснение как ще се устискам да не пребия Евгени и Албена, но моята голяма изненада бяха точно те двамата. Особено Евгени. Оказа се човек с ерудиция и харизма, да, може да е лицемерен, но кой не е? Тачо, Жени, Уош МС, Мартин Мартинов, Иво Аръков и Тити…, а бе с повечето си останахме близки. Като цяло беше неприятно това, което ми се случи там, защото за да ти хареса, трябва да си или ексхибиционист, или да обичаш панаирджийските състезания, а на мен просто тогава ми трябваха пари. За първи път бях като бедна студентка от провинцията, която живее все по-трудно в столицата и накрая пита – къде са тези чичковци, които дават по пет лева… Ами, след като си проститутка, ще те шибат. – Как, бате Коце е най-силен и умен на света! Той е човек, който просто няма как да не го обичат. В него са преплетени богата човечност, артистичност, чувство за хумор, талантлив, готин пич и хората неслучайно го обичат. Коцето е уникален човек. Готов съм да напиша пиеса само за него и съм сигурен, че ще е едно от най-гледаните неща, но той няма да има време за театър. -Не. Синът ми учи бизнес и иска да запише право. Дъщеря ми е в 10-ти клас. Засега няма актьорски амбиции. – Канил ме е неколкократно като гост. Последният път беше преди да излезе филма. Разбрал, че правя “Шменти капели” и преди премиерата се обади, и ми каза – ела и кажи нещо за този филм. Със Слави имаме мъжки отношения. Не си пием ракията заедно, но мога да кажа, че това което направи Слави – аз не мога. Той изгради институция и само Слави и Лили Иванова могат всеки месец да правят по един концерт в “Арена Армеец” и тя ще бъде винаги пълна. Разбирачите може сега да скочат, но да не се обаждат много, защото е така. – Чувството за хумор е философия, всеки виц съдържа житейска мъдрост. А мъдър може да бъде само умният, защото разбира, че всеки човек е велик, но е нищожен. Няма как да не си тъжен. За мен един от най-тъжните хора, които съм срещал, е Тодор Колев – изключително сериозен, дори мрачен. Човекът, който е разплаквал от смях цяла България. Направо ме беше страх да го заговоря. Тодор Колев ме узакони в професията, защото той ми удари печата “талантлив”. Преди няколко дни ходих до гроба на Георги Черкелов, на Джоко Росич и на Тодор Колев. Винаги ще съм признателен на този изключителен български актьор. – Когато виждаш, че около теб се случват неща, на които не можеш да повлияеш – млади хора умират, малки деца страдат от неизлечими болести, достойни хора преживяват от кофите за боклук, тогава гневът и непримирението те разяждат със съмнения. Едно от местата, където търсиш и намираш убедителни отговори е вярата. Когато заложих всичко, което имах, за да направя “Шменти капели”, успях да го заснема до средата, средствата свършиха и не можех да продължа. И преди това знаех, че ще загубя материалното, но нямах и филма. Минах през страшни житейски лутания. Един ден дадох обет пред Бог, изпълних го и Той ми помогна. Филма го направи Той, аз бях само изпълнител. – Две години подред правим походи с академик Норбеков в Странджа и Родопите. Това са моментите и местата, в които се откъсвам от Земята и Времето, и някак необяснимо се пренасям във вечността. Благодарение на този чудат учител успявам да се докосна до неща изконни. България е уникална! Като че ли, по тези места е събран космосът и тайната на цивилизацията. Дълго е да се обясни, а май и не може… Другото е събора на фолклорната носия в Жеравна. – Че всяко нещо има цена.   Актьорът Владислав Карамфилов става известен, като Влади Въргала още докато е студент в НАТФИЗ. Кариерата му тръгва стремглаво през 90-те, когато започва да прави свои комедийни скечове в култовото тв-предаване “Ку-ку”. Следва покана от Нери Терзиева да води собствено шоу – “Коктейлите на Влади”. Много популярни стават и тв продукциите “Пирон”, която той прави съвместно с Август Попов и Михаил Ланджев, както и “Шаш”, “Сладко отмъщение” и “Царете на комедията”. 2011-та година е ключова за него, защото тогава е премиерата на филма му “Операция “Шменти капели”, който постига завидни успехи. Въргала продуцира и музикалната група “Отряд 13”, съставена от затворници (след време вече бивши – б.а.) Актьорът се запознава със съпругата си Силвия, когато тя е на 17 години и е ученичка в Художествената гимназия. На следващата година й подарява годежен пръстен, но вдигат сватба седем години по-късно. Двамата имат син и дъщеря – Виктор и Александра.", "date": "2017.06.25", "title": " Влади Въргала: Искат да превърнат България в тоалетна!"}
{"url": "https://trud.bg/%d0%bd%d0%b0%d0%b9-%d0%bc%d0%b0%d0%bb%d0%ba%d0%be-11-%d0%bc%d0%b8%d0%bd%d1%8c%d0%be%d1%80%d0%b8-%d1%81%d0%b0-%d0%b7%d0%b0%d0%b3%d0%b8%d0%bd%d0%b0%d0%bb%d0%b8-%d0%bf%d1%80%d0%b8-%d0%b2%d0%b7%d1%80/", "text": "Най-малко 11 миньори загинаха и пет други са в неизвестност след експлозия в каменовъглена мина в Колумбия, съобщи  . Според местните власти взривът е причинен от газ метан. Засега на повърхността са извадени телата само на трима от загиналите.     АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.25", "title": " Най-малко 11 миньори са загинали при взрив в мина в Колумбия"}
{"url": "https://trud.bg/%d1%82%d1%80%d1%8a%d0%bc%d0%bf-%d1%80%d0%b0%d0%b7%d0%ba%d1%80%d0%b8%d1%82%d0%b8%d0%ba%d1%83%d0%b2%d0%b0-%d0%be%d0%b1%d0%b0%d0%bc%d0%b0-%d0%b7%d0%b0-%d0%bd%d0%b5%d0%b4%d0%be%d1%81%d1%82%d0%b0%d1%82/", "text": "Президентът на САЩ Доналд Тръмп разкритикува предшественика си Барак Обама за това, че не е действал достатъчно агресивно срещу предполагаемата руска намеса на изборите през 2016 г., пише  . „След като на администрацията на Обама ѝ е било казано много преди изборите от 2016 г., че руснаците се месят, тогава защо не е предприела действия? Фокусирайте се върху тях, не върху мен“, написа Доналд Тръмп на профила си в социалната мрежа туитър. „Да не би да не са искали да навредят на Хилари Клинтън?“, добави Тръмп, посочвайки съперника си от Демократическата партия на изборите. Ден по-рано в медиите се появиха данни, че администрацията на Обама е действала твърде бавно спрямо възможната руска намеса на президентските избори в САЩ от 2016 г. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.25", "title": " Тръмп разкритикува Обама за недостатъчни действия срещу руска намеса"}
{"url": "https://trud.bg/%d1%82%d1%80%d1%83%d1%81-%d1%81-%d0%bc%d0%b0%d0%b3%d0%bd%d0%b8%d1%82%d1%83%d0%b4-57-%d1%80%d0%b0%d0%b7%d0%bb%d1%8e%d0%bb%d1%8f-%d1%8f%d0%bf%d0%be%d0%bd%d0%b8%d1%8f/", "text": "Земетресение с магнитуд 5,7 по скалата на Рихтер е регистрирано в Япония, предаде РИА Новости. Според главното метеорологично агентство на страната трусовете са регистрирани в 7:02 часа сутринта в неделя местно време (1:02 българско време). Епицентърът на земетресението в префектурата Нагано. То е усетено в градовете Киото и Осака, но не и в Токио. Няма данни за жертви и разрушения. Няма обявявана заплаха за вълни цунами. Заради автоматичното изключване на електрозахранването заради земетресението скоростната влакова линия между Йокохама и Судзуока е временно прекъсната. Афтършок с магнитуд 4,4 по скалата на Рихтер бе регистриран два часа и половина след силното земетресение в централната японска префектура Нагано. Според Главната метеорологическа агенция на страната трусът е регистриран в 9:24 часа сутринта местно време (3:24 българско време) на дълбочина от 10 км. Сутринта на неделя в централната част на Япония бе регистрирано земетресение с магнитуд 5,7. Постъпват съобщения за изключено електрозахранване, повреди по сградите. В момента е известно за един ранен. Няма опасност от вълни цунами. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.25", "title": " Трус с магнитуд 5,7 разлюля Япония"}
{"url": "https://trud.bg/%d0%ba%d0%b0%d0%bd%d0%b4%d0%b8%d0%b4%d0%b0%d1%82-%d1%81%d1%82%d1%83%d0%b4%d0%b5%d0%bd%d1%82%d1%81%d0%ba%d0%b8-%d0%b8%d0%b7%d0%bf%d0%b8%d1%82%d0%b8-%d0%bf%d0%be-%d0%b3%d0%b5%d0%be%d0%b3%d1%80%d0%b0/", "text": "С изпити по френски език и по география завършва втората кандидатстудентска сесия за учебната 2017/2018 г. на Софийския университет „Св. Климент Охридски“. Конкурсният изпит по френски език е писмен и се провежда в рамките на изучавания в средното общообразователно училище граматически материал. Той се състои от диктовка, превод и комплексен езиков тест. Изпитът по география е върху учебния материал от задължителната и профилираната подготовка по География и икономика. Той е писмен, във вид на тест от 100 въпроса, от които 40 са от учебния материал за 9. клас, а останалите 60 – от учебния материал за 10. клас. Времетраенето на изпита е 3 часа. Правилните отговори се публикуват на страницата на Софийския университет няколко часа след приключването на изпита. Тестът съдържа задачи за географски факти, обекти, явления и процеси, и за тяхното анализиране, интерпретиране и сравнение.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.25", "title": " Кандидат-студентски изпити по география и френски се провеждат в СУ"}
{"url": "https://trud.bg/%d0%b8%d0%b2%d0%b0%d0%bd%d0%ba%d0%b0-%d1%82%d1%80%d1%8a%d0%bc%d0%bf-%d0%b4%d0%b0%d0%b2%d0%b0-%d0%bf%d0%be%d0%ba%d0%b0%d0%b7%d0%b0%d0%bd%d0%b8%d1%8f-%d0%b2-%d1%81%d1%8a%d0%b4%d0%b0/", "text": "Дъщерята на президента Доналд Тръмп, Иванка трябва да даде показания в съда, предаде  . Делото е повдигнато срещу модната компания на Иванка Тръмп, която е обвинена в нарушаване на авторските права по отношение на дизайна от много известни италиански моделиери. В съдебно разпореждане, издадено от петък, районният съдия на Ню Йорк Катрин Форест отхвърли молбата на президента Тръмп, че Иванка е старши служител на Белия дом. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.25", "title": " Иванка Тръмп дава показания в съда"}
{"url": "https://trud.bg/%d0%b1%d0%be%d0%b9%d0%ba%d0%be-%d0%b1%d0%be%d1%80%d0%b8%d1%81%d0%be%d0%b2-%d0%bf%d0%be%d0%b7%d0%b4%d1%80%d0%b0%d0%b2%d0%b8-%d0%b1%d1%8a%d0%bb%d0%b3%d0%b0%d1%80%d1%81%d0%ba%d0%b8%d1%82%d0%b5-%d0%bc/", "text": "Министър-председателят Бойко Борисов поздравява българските мюсюлмани по повод празника Рамазан Байрам. Той отправя към всички своите пожелания за здраве, благополучие, спокойствие и разбирателство в домовете. Това съобщиха от правителствената информационна служба. „В България ценим толерантността между хората и държим на добрите взаимоотношения между представителите на различните вероизповедания, споделяме празниците си и се подкрепяме взаимно в трудните дни. Вярвам, че проявената по такива поводи съпричастност и мъдрост могат да бъдат част от нашето ежедневие“, отбелязва премиерът. По думите му, като отстояваме добрите човешки отношения и уважението в обществото, ще имаме не само повод за гордост, но и повече възможности за всички български граждани да живеят по-добре. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.25", "title": " Бойко Борисов поздрави българските мюсюлмани по повод Рамазан Байрам"}
{"url": "https://trud.bg/%d0%b8%d0%b7%d0%b3%d0%be%d1%80%d1%8f-%d0%ba%d1%83%d0%bb%d1%82%d0%be%d0%b2-%d1%80%d0%b5%d1%81%d1%82%d0%be%d1%80%d0%b0%d0%bd%d1%82-%d0%b2-%d1%86%d0%b5%d0%bd%d1%82%d1%8a%d1%80%d0%b0-%d0%bd%d0%b0-%d0%bf/", "text": "Някогашният култов ресторант „Греми” в центъра на Пловдив горя за втори път през последните години след затварянето си заради фалит на собственика. Петметрови пламъци и гъст черен дим обхванаха в събота вечер малко преди 21 часа някогашната кръчма, превърната напоследък в поредното свърталище на клошари в бъдещата Европейска столица на културата. Близо три часа продължи потушаването на огъня, като с пламъците се бореха пет пожарникарски екипа, а движението в района на главния булевард „Цар Борис Трети Обединител” на спирката срещу хотел „Тримонциум” бе отцепено от полицейска патрулка. За щастие няма пострадали. Не са засегнати и други съседни сгради, но хората от тях се изплашили и излезли бързо навън. Напълно е изгорял целият покрив на двуетажния ресторант, като огънят е тръгнал от втория, където 20-ината пожарникари са открили няколко легла и покъщнина. Полицаи и пожарникари са извършили в неделя сутринта повторен оглед на бившия ресторант „Греми” и продължават да изясняват причините за пламъците и дали не става дума за умишлен палеж. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.25", "title": " Изгоря култов ресторант в центъра на Пловдив"}
{"url": "https://trud.bg/%d0%b4%d1%8f%d0%b4%d0%be-%d0%b7%d0%b0%d0%bf%d0%b0%d0%bb%d0%b8-%d0%ba%d0%bb%d0%b0%d0%b4%d0%b0-%d0%b2-%d0%b4%d0%be%d0%bc%d0%b0-%d1%81%d0%b8-%d0%b4%d0%b0-%d1%81%d0%b5-%d0%b3%d1%80%d0%b5%d0%b5-%d0%bf/", "text": "Дядо е запалил миналата нощ клада в дома си в град Дебелец, за да се топли, въпреки жегата. Около 2,20 часа в събота съсед на самотноживеещият мъж се прибирал и забелязал, че от жилището на стареца се вие гъст дим. Комшията незабавно подал сигнал на тел.112 и на място пристигнал екип от огнеборци от Велико Търново. Когато пожарникарите влезли в жилището на И.И. открили, че стопанинът е запалил дюшека, върху който спи. Спасителите извели възрастния мъж от къщата и загасили пламъците като спасили дядото от смърт, а постройката от изпепеляване. Пред огнеборците, старецът казал, че му станало студено и затова запалил огън, за да се сгрее. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.25", "title": " Дядо запали клада в дома си да се грее при 30 градуса жега"}
{"url": "https://trud.bg/%d0%b1%d1%8a%d0%bb%d0%b3%d0%b0%d1%80%d0%b8%d1%8f-%d0%bd%d0%b0-%d0%bf%d0%b5%d1%82%d0%be-%d0%bc%d1%8f%d1%81%d1%82%d0%be-%d0%be%d1%82-%d1%81%d1%82%d1%80%d0%b0%d0%bd%d0%b8%d1%82%d0%b5-%d0%be%d1%82-%d0%b5/", "text": "България е на пето място сред страните от ЕС с 42% смъртност на наркозависими до 25-годишна възраст. Това са последни данни на Националния център по наркомании, които публикува Регионалната здравна инспекция /РЗИ/ във Велико Търново по повод предстоящия Световен ден за борба с употребата и трафика на наркотици. Според здравната инспекция епидемиологичните проучвания в България сочат, че непрекъснато се увеличава броят на хората, злоупотребяващи с наркотици и халюциногенни вещества. На европейският пазар продължават да нарастват броят, типовете и достъпността на психоактивните вещества. Отново в списъка с нови вещества преобладават синтетичните канабиноиди и синтетичните катинони, алармират здравните инспектори. На 26 юни се отбелязва Световния ден за борба с употребата на наркотици. Датата е приета от ООН през 1987 г. На този ден хора от целия свят изразяват своята съпричастност и активна позиция в битката с наркоманията. Наркотиците са част от цивилизацията. Те проникват навсякъде и никой, независимо от социален статус, образование, материална задоволеност или нищета, не е предпазен от сблъсък с тях. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.25", "title": " България на пето място от страните от ЕС по смъртност от наркозависимости"}
{"url": "https://trud.bg/%d0%b8%d0%bb%d0%b8%d1%8f%d0%bd%d0%b0-%d0%b9%d0%be%d1%82%d0%be%d0%b2%d0%b0-%d0%b8%d1%81%d0%ba%d0%b0-%d0%bc%d0%b8-%d1%81%d0%b5-%d1%81-%d0%bf%d1%80%d0%b5%d0%b7%d0%b8%d0%b4%d0%b5%d0%bd%d1%82%d0%b0-%d0%b4/", "text": "Президентът Румен Радев и премиерът Бойко Борисов са много различни, но това, което забелязвам в този мандат е огромното желание страната ни да изглежда добре навън. Засилените дипломатически совалки на двамата през последните дни са именно в тази посока. Това заяви пред   вицепрезидентът Илияна Йотова. „Не изглеждаме добре навън и продължаваме да не изглеждаме добре – с този механизъм, който ни наблюдава 10 г. за корупция, за съдебната реформа. Отдавна съм казала, че този механизъм е неработещ”, посочи тя. Евромониторингът беше наложен като условие България и Румъния да влязат в ЕС преди да са напълно готови за членство. Северната ни съседка, в която високопоставени политици станаха клиенти на Темида, върви към премахване на проверките, докато за нас критичните евродоклади продължават и в тях се очертават политическите зависимости в съдебната система. В същото време голяма част от политиците, някои съдии и прокурори в един глас искат мониторингът да бъде премахнат. Йотова се обяви против създаването на нов антикорупционен орган: „Това, че се създава всеки път нова структура, не означава, че сме повишили ефективността. Трябва да се сложи ред в давността на делата, предписанията и наказанията да се изпълняват – не толкова организационна, колкото съдържателна реформа”. Вицепрезидентът се изказа ласкаво за новия кандидат за българския еврокомисар Мария Габриел. Наричайки я само по малко име, тя беше категорична, че „дигиталният” ресор в ЕК не е маловажен. „През 2014 г., когато се формираше Европейската комисия, един от първите приоритети на Юнкер беше цифровият пазар”, подчерта Йотова. По думите й Габриел има тежка задача – да довърши започнатото от Гюнтер Йотингер, да предложи своя визия и да работи в синхрон с други двама еврокомисари, но ще се справи. „Познавайки работата на Мария, смятам, че няма да забрави страната си, както правеха предишните еврокомисари”, подчерта Йотова. На въпрос защо заместник-министър Павел Тенев е трябвало да бъде освободен, а Пламен Узунов – не, Йотова отговори: „В единият случай е подражанието на нацисткия поздрав, в другия случай е карикатурата и осмиването на един образ, за съжаление аз лично не бих произнесла името му“, каза вицепрезидентът. Според нея президентът Румен Радев не трябва да освобождава съветника си Пламен Узунов. Попитана какви са отношенията между „Дондуков“ 1 и 2, тя коментира, че няма още сериозно впечатление от работата на това правителство като екип. „Имам обаче много преки впечатление с отделни министри, с които аз работя“, каза Йотова. Вицепрезидентът посочи, че работи с министъра на правосъдието Цецка Цачева по българското гражданство и по различни други теми, свързани с помилването и се радват на изключително добър диалог. „Много ми се иска на мен, мисля, че до голяма степен това важи и за президента на страната, да наложим един друг тон в политическото пространство, на взаимно разбирателство, консенсусни решения и толеранс, когато става въпрос за решения, които са от националния интерес на страната. Във връзка с отношенията си с президента Румен Радев, Илияна Йотова коментира: „Ние сме екип. Работим добре, много добре. При това вижте, става дума за двама човека, които преди кампанията не знаехме един за друг. Нямаме общо политическо минало. Смятам, че до голяма степен вече попълнихме и собствената си администрация. Предстоят разбира се, още малко промени“, каза вицепрезидентът. Според нея президентът Радев никога не е бил зависим от „Позитано“ 20, за да има нужда да се еманципира. Във връзка с публикувания в медиите запис със заплахи към журналисти от страна на Бетина Жотева, която е член на СЕМ, Илияна Йотова коментира: „Мисля, че посланието, което президентът отправи за моралния избор, е може би най-точния отговор, който е даван на цялата тази нелепа ситуация. Не съм убедена, че ще й бъде комфортно оттук нататък да работи като член на СЕМ. СЕМ е организация, която не работи ама за себе си, тя работи с журналисти, работи с медии“, коментира Йотова. Попитана дали ако Бетина Жотева не се оттегли сама, дали президентът Радев има начин да я оттегли, вицепрезидентът посочи, че трябва да се види чисто формалният характер на нещата. „Въпрос на проверка е“, каза Йотова. По отношение на това дали президентът може да смени квотата си в СЕМ, Йотова коментира, че не са разговаряли с него по този въпрос. „Струва ми се, че първата крачка трябва да бъде направена от самата Бетина“, каза Илияна Йотова. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.25", "title": " Илияна Йотова: Иска ми се с президента да наложим друг тон в политическото пространство"}
{"url": "https://trud.bg/%d0%ba%d0%be%d0%bb%d0%b0-%d1%81-%d1%80%d1%83%d0%bc%d1%8a%d0%bd%d1%81%d0%ba%d0%be-%d1%81%d0%b5%d0%bc%d0%b5%d0%b9%d1%81%d1%82%d0%b2%d0%be-%d0%ba%d0%b0%d1%82%d0%b0%d1%81%d1%82%d1%80%d0%be%d1%84%d0%b8/", "text": "Автомобил с румънско семейство е самокатастрофирал на „Хемус“ в района на гара Яна. Това съобщиха пресцентъра на МВР. Инцидентът е станал около 09.30 часа. Две деца, пътували в автомобила, са леко пострадали.  Изпратени са 3 линейки. Състоянието на пътниците е било критично и са закарани с ескорт в спешния център „Пирогов“. Автомобилът на семейството е излязъл от пътя и е силно увреден. Първоначалната версия за катастрофата е превишена скорост, заради която водачът е загубил контрол. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.25", "title": " Кола с румънско семейство катастрофира на „Хемус“, две деца са ранени"}
{"url": "https://trud.bg/%d0%b0%d1%85%d0%bc%d0%b5%d0%b4-%d0%bc%d1%83%d1%81%d0%b0-%d0%be%d1%82%d0%bd%d0%be%d0%b2%d0%be-%d0%be%d1%82%d0%ba%d0%b0%d0%b7%d0%b0-%d0%b4%d0%b0-%d1%81%d0%b5-%d1%80%d0%b0%d0%b7%d0%ba%d0%b0%d1%80%d0%b2/", "text": "Подсъдимият по делото срещу 13-те имами Ахмед Муса Ахмед отново е отказал да се яви в Пловдивския апелативен съд, където процесът срещу него и 12-те му „апостоли” стартира от самото начало, но при друг съдебен състав. Дотам се стигна, след като Върховният касационен съд отмени присъдата на Пловдивския апелативен съд и го върна за ново разглеждане. На „първо четене” Ахмед Муса бе осъден от пловдските апелативни магистрати на 2 години затвор, но присъдата му все още не е влязла в сила. В момента имамът от частната джамия „Абу Бекир” в квартал „Изток” се намира в следствения арест на Пазарджишкия затвор по друго дело – за радикален ислям и разпространение на идеите на „Ислямска държава”. По изрично заявление на подсъдимия Муса, че не желае да се яви в съдебно заседание, тъй като присъствието му не е задължително, същият няма да бъде приведен от затвора в Пазарджик на делото в Пловдивския апелативен съд, насрочено за 27 юни (вторник) от 9.30 часа, съобщиха от Съдебната палата в града под тепетата. В първото заседание по стартиралото от самото начало дело Апелативният съд в Пловдив назначи съдебно-техническа, както и комплексна тюркологична, арабистка и теологическа експертиза. Спрямо подсъдимия Ахмед Муса Ахмед са повдигнати обвинения по чл.108 ал.1 НК, чл. 109 ал.2 НК, 164 ал.1 НК. Срещу неговите съучастиници в деянието прокуратурата бе повдигнала обвинения по чл.109 от НК, но 12-те имами бяха освободени от наказателна отговорност и им беше наложено административно наказание по реда на чл.78а от НК. С отменителното решение на ВКС делото беше върнато за ново разглеждане именно в тези части. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.25", "title": " Ахмед Муса отново отказа да се разкарва до Пловдив заради дело в Апелативния съд"}
{"url": "https://trud.bg/%d0%b4%d0%b5%d0%bf%d1%83%d1%82%d0%b0%d1%82%d1%8a%d1%82-%d0%be%d1%82-%d0%b1%d1%81%d0%bf-%d0%b2%d0%b0%d0%bb%d0%b5%d0%bd%d1%82%d0%b8%d0%bd-%d0%bb%d0%b0%d0%bc%d0%b1%d0%b5%d0%b2-%d0%b6%d0%b8%d1%82%d0%b5/", "text": "Жителите на град Килифарево споделили пред депутатът от БСП Валентин Ламбев мъката си от недостига на средства за тяхното населено място. „Готови сме да станем отделна община, само да имаме средства за ремонт на пътищата, на църквата, на моста“, заявили присъстващите на срещата с депутата. Народният представител от „БСП за България“ посетил третия по големина град в Община Велико Търново като част от поредицата приемни с жители на областта. Много граждани и кметът на града присъствали на срещата. „Градът ни се доближава по жители до други общини в областта, въпреки това за всичко зависим от Велико Търново. Има доста общини в България, които са с по-малко население от нас. Ако станем община, че имаме право да кандидатстваме по европейски проекти, а директните субсидии от държават ще са повече“, казали пред Ламбев присъстващите. Според местните хора административно сега много малки села и махали в Балкана зависят от обслужване в Килифарево. Когато се наложи да се обърнат към общината, бюрократщината е голяма. „Хората коментираха, че общините и кметствата в България са все по-натоварени със задължения, които не са обезпечени финансово от държавата. Затова негодуващите са готови да създадат инициативен комитет и да започнат подписка за референдум за отделяне от Велико Търново”, каза Ламбев. Депутатът от БСП разказа, че най-спешния проблем, който искат да решат е окаяното състояние на моста към килифаревския манастир. Той бе отнесен от придошлите води на река Белица при наводненията преди 3 г. Компрометираното му състояние спира туристите да посещават светия обект. Самият манастир също бавно се руши. Около 850 000 лева ще струва ремонтът на моста, а проектът отдавна е внесен в Междуведомствената комисия по бедствия и аварии. Гражданите споделили още, че искат да се завърши ремонта на градския храм и отвътре. Преди години била направена фасадата за 250 000 лева, но остава вътрешния ремонт аз още 180 000 лева. „Мечтата на присъстващите и инициатива на кмета на Килифарево Димитър Събев е да превърне градинката зад читалището в градски парк. Някога на този терен е било старото училище, което изгоряло, а ако се смени предназначението на терена, днес той може да посреща градските тържества или да служи за отмора на жителите”, подчерта народният избраник. Валентин Ламбев отговарял и на въпроси от националната политика. Той представил законодателната дейност на „БСП за България“. „БСП предизвика дебат в пленарна зала за политиките за хората с увреждания. Това е нашият начин като опозиция да разберем каква ще е политиката, която ще водят управляващите в социалната сфера и по конкретно спрямо хората с увреждания“, обяснява Ламбев. Той припомни, че от БСП внесоха законопроект за жестомимичния език, чрез който да подобрят комуникацията на над 250 000 хора с увреждания. Този законопроект не беше допуснат до обсъждане от управляващите. „БСП подкрепи увеличението на минималната пенсия, защото колкото и да е малко, все пак помага на хората с минимални доходи“, обясни Ламбев. Той изрази несъгласието на партията с отхвърлянето на лявото предложение за преизчисляване на всички пенсии. „Има начин за увеличение на всички пенсии. Парите ги има от събраните в повече осигурителни вноски и излишъка от борбата с контрабандата“, заяви Валентин Ламбев. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.25", "title": " Депутатът от БСП Валентин Ламбев: Жителите на  Килифарево искат да са самостоятелна община!"}
