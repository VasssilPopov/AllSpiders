{"url": "https://trud.bg/%d1%82%d1%83%d1%80%d1%81%d0%ba%d0%b0%d1%82%d0%b0-%d0%bf%d0%be%d0%bb%d0%b8%d1%86%d0%b8%d1%8f-%d1%81%d0%bc%d0%b5%d0%bd%d1%8f-%d0%bd%d0%b5%d0%bc%d1%81%d0%ba%d0%b8%d1%82%d0%b5-%d0%be%d0%b2%d1%87%d0%b0/", "text": "Кризата между Берлин и Анкара е осезаема на всички нива – турската полиция обяви, че започва обучение на кучета от домашната порода кангал, които да заменят немските овчарки, използвани в операциите, пише вестник Daily Sabah. Първите десет кученца кангал вече са били заведени в полицейски тренировъчен център за кучета в Истанбул от провинция Сивас, родния регион на породата.  Собственикът, продал кучетата на полицията, заяви пред местни медии, че е съвсем нормално властите да изберат домашна порода, която да подпомага органите на реда при изпълнението на служебния им дълг. Турските породи кангал и акбаш, определени като анадолски овчарски кучета, се използват основно като охранителни за добитък и са популярни сред фермерите по цял свят. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.22", "title": " Турската полиция сменя немските овчарки с местната порода кангал"}
{"url": "https://trud.bg/%d0%be%d1%81%d1%8a%d0%b4%d0%b8%d1%85%d0%b0-%d0%b4%d0%b6%d0%be%d0%bd%d1%81%d1%8a%d0%bd-%d0%b5%d0%bd%d0%b4-%d0%b4%d0%b6%d0%be%d0%bd%d1%81%d1%8a%d0%bd-%d0%b4%d0%b0-%d0%bf%d0%bb%d0%b0%d1%82%d0%b8-417/", "text": "Съд в Лос Анджелис постанови компанията „Джонсън енд Джонсън“ да плати 417 милиона щатски долара обезщетение на Ева Ечеверия, която твърди, че е разивила терминален рак на яйчниците от продуктите им на базата на талк, предаде  . Според заведения от Ева Ечеверия иск през юли миналата година, тя е развила болестта в резултат на многогодишното си ползване на пудрите „Джонсън и Джонсън” за дамска интимна грижа. От компанията обаче отричат обвиненията и заявяват, че ще обжалват решението на съда. „Ще обжалваме днешната присъда, защото ние се ръководим от науката, която подкрепя безопасността на бебешката пудра „Джонсън” , гласи изявлението на компанията, написано от говорителката на холдинга Карол Гудрич. Тя дори цитира изследвания, според които няма доказана връзка между овариалния карцином и употребата на талк в областта на гениталиите. Това обаче не е първото дело срещу компанията по случая. Досега за заведени хиляди такива из цяла Америка и в повечето случаи правосъдните органи взимат страната на ищеца. Съдебното жури в Сейнт Луис дори наложи на „Джонсън и Джонсън” глоба от над 307 млн. долара по сходно обвинение.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.22", "title": " Бебешка пудра на „Джонсън енд Джонсън“ причинила рак"}
{"url": "https://trud.bg/%d0%b5%d0%ba%d1%81%d0%bf%d0%b5%d1%80%d1%82-%d0%b2-%d1%81%d0%be%d1%84%d0%b8%d1%8f-%d0%bd%d1%8f%d0%bc%d0%b0-%d0%b4%d0%b0-%d0%bd%d0%b0%d0%bc%d0%b5%d1%80%d0%b8%d0%bc-%d0%b4%d0%b5%d1%82%d0%b5%d0%b3%d0%bb/", "text": "Проектът за наемане на детегледачки срещу минимална работна заплата за семейства, чиито деца не са приети на ясла или детска градина, може да проработи в по-малките населени места. В София обаче в много от случаите ще се наложи родителите да доплащат. “За София за гледане на едно дете на пълен 8-часов работен ден заплащането е около 800 лева нето на месец, a минималната работна заплата е 460 лв. в брутен размер”, заяви Габриела Христова, мениджър на агенция за детегледачки, по  . „На тази стойност е възможно проектът да проработи в по-малки населени места, където минималната работна заплата е достатъчна за нормален начин на живот”, допълни тя.  за връщане на майките на работа. Около 2000 майки, чиито деца не са били приети в детска ясла или градина, ще могат да наемат бавачка, за която ще се плаща с евросредства. За целта се предвиждат 20 милиона лева до 2020 г. „В София средната работна заплата е два пъти по-висока, отколкото във Видин. В провинцията ще работи без доплащане, а в София в много от случаите ще трябва родителите да доплатят със свои средства, за да получат това, което търсят”, каза и Васил Велев, председател на Асоциацията на индустриалния капитал. Габриела Христова подчерта също, че на жените да бъде предоставено добро обучение и подборът за тях да бъде много добър. Тя изреди и качествата, които търсят при детегледачките – да бъде отговорна, емоционално стабилна, коректна. „Това е програма, която цели да осигури заетост и връщане на родители, не само майки, много често са и бащи, които нямат възможност да запишат децата си в ясла или детска градина. Целта е този потенциал от неактивни, безработни, които нямат възможност да се реализират на пазара на труда, да се върнат на работа”, посочи заместник-социалният министър Зорница Русинова. По думите й в момента има около 90 000 безработни жени в България, които са неактивни, а около 56 000 от тях са извън системата на Бюрата по труда. Нашата цел е да ги подпомогнем да се върнат на работа, каза зам.-министърът. Очакванията са 1500-2000 семейства в цялата страна да се възползват от тази програма. Те трябва да докажат, че детето не е прието на ясла или детска градин. Приоритет ще имат самотните родители и хора с увреждания. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.22", "title": " Експерт: В София няма да намерим детегледачка срещу минимална работна заплата"}
{"url": "https://trud.bg/%d0%bc%d0%b2%d0%bd%d1%80-%d0%bd%d1%8f%d0%bc%d0%b0-%d0%b4%d0%b0%d0%bd%d0%bd%d0%b8-%d0%b7%d0%b0-%d0%bf%d0%be%d1%81%d1%82%d1%80%d0%b0%d0%b4%d0%b0%d0%bb%d0%b8-%d0%b1%d1%8a%d0%bb%d0%b3%d0%b0%d1%80%d0%b8-6/", "text": "По информация на посолството в Рим към 11 часа българско време няма данни за пострадали български граждани при земетресението с магнитуд 4-та степен по скалата на Рихтер на остров Иския, южна Италия от снощи. Това съобщиха от Министерство на външните работи. Най-големи са разрушенията в община Казамичола. Италианските власти осигуряват транспорт за туристите, желаещи да напуснат острова. Българското посолство е в контакт с местните власти и следи ситуацията. Всички български граждани, които желаят да получат актуална информация или да подадат сигнал за техни близки и познати, могат да го направят на дежурните телефони на посолството в Рим: +39 06 322 4640 и +39 06 322 4643 АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.22", "title": " МВнР: Няма данни за пострадали българи при земетресението на остров Иския"}
{"url": "https://trud.bg/%d0%b1%d0%b0%d0%b1%d0%b0-%d1%85%d0%b0%d1%80%d0%b8%d0%b7%d0%b0-755-%d0%bb%d0%b2-%d0%b4%d0%b0-%d0%b8-%d1%80%d0%b0%d0%b7%d0%b2%d0%b0%d0%bb%d1%8f%d1%82-%d1%87%d0%b5%d1%80%d0%bd%d0%b0-%d0%bc%d0%b0%d0%b3/", "text": "Досъдебно производство за измама срещу мнима врачка е образувано в полицейското управление във Велико Търново. Случката се разиграла в понеделник в старата столица. Около 16,30 часа непозната жена с дете на ръце отишла в дома на 85-годишна търновка. Измамничката убедила бабата, че може да и развали направена черна магия, като за услугата поискала заплащане. Наивната старица броила 755 лв., а часове по-късно се плакала в полицията, че е измамена. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.22", "title": " Баба хариза 755 лв. да й развалят черна магия"}
{"url": "https://trud.bg/%d0%bf%d0%be%d1%87%d0%b8%d0%bd%d0%b0-%d1%88%d0%be%d1%84%d1%8c%d0%be%d1%80%d1%8a%d1%82-%d0%be%d1%82-%d0%ba%d0%b0%d1%82%d0%b0%d1%81%d1%82%d1%80%d0%be%d1%84%d0%b0-%d0%bf%d0%be%d0%b3%d1%83%d0%b1%d0%b8/", "text": "Девет дни след адския сблъсък между ТИР и лека кола край шуменското село Дибич, в който загинаха момиченце на 9 г. и баба му на 58 г., в болницата издъхна и дядото. 59-годишният Арсо Арсов е починал в интензивно отделение на шуменската болница късно в понеделник от травмите си. Както „Труд“ писа, на 13 септември фамилията се връщала от море с „Опел Зафира“, който се блъсна в камион ДАФ на разклона за шуменското с.Дибич. Оставали им метри да се приберат в дома си. Колата отнела предимството на камиона на главен път Шумен-Карнобат. Тежкото возило не могло да избегне удара и се преъобърнало. Водачът на камиона оцеля без сериозни травми. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.22", "title": " Почина шофьорът от катастрофа, погубила дете и баба му"}
{"url": "https://trud.bg/%d0%b4%d0%be%d1%84%d0%b8%d0%bd%d0%b0%d0%bd%d1%81%d0%b8%d1%80%d0%b0%d1%82-%d1%81-35-000-%d0%bb%d0%b5%d0%b2%d0%b0-%d1%85%d1%83%d0%bc%d0%b0%d0%bd%d0%b8%d1%82%d0%b0%d1%80%d0%bd%d0%b0%d1%82%d0%b0-%d0%b3/", "text": "С 35 000 лв. да бъде дофинансирана Хуманитарната гимназия „Св.Св. Кирил и Методий” във Велико Търново настоява директорката на школото Жоржета Ангелова пред местния парламент. Средствата са нужни за периода октомври – декември 2017 г. От общия си бюджет от 98 173 лв. гимназията е похарчила към 31 юли 66 506 лв. През изминалата учебна година в гимназията са се обучавали 34 ученици, разпределени в три паралелки – 10 дванадесетокласници са учили „Журналистика и връзки с обществеността”, 11 ученици са били в Х клас, а 13 – в ІХ клас, все в специалността „Извършване на термални процедури в балнеологични и други възпитателни центрове”. За новата учебна броят на учениците ще стане ясен в началото на септември, но Общинският съвет в старата столица още на предстоящото си заседание на 31 август ще трябва да разгледа предложението за одобрение на три маломерни паралелки. Две от тях са в Хуманитарна гимназия. Едната е от 9 осмокласници, а другата – от 12 единадесетокласници. Една маломерна паралелка ще има и в СУ „Георги С. Раковски” в старата столица, където ще са 11 бъдещите зрелостници. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.22", "title": " Дофинансират с 35 000 лева Хуманитарната гимназия в Търново"}
{"url": "https://trud.bg/%d0%bd%d0%b0%d0%b4-40-%d0%bf%d0%be%d1%81%d1%82%d1%80%d0%b0%d0%b4%d0%b0%d0%bb%d0%b8-%d0%bf%d1%80%d0%b8-%d0%b2%d0%bb%d0%b0%d0%ba%d0%be%d0%b2%d0%b0-%d0%ba%d0%b0%d1%82%d0%b0%d1%81%d1%82%d1%80%d0%be%d1%84/", "text": "Два влака се сблъскаха на гара в едно от предградията на град Филаделфия в САЩ. При инцидента са ранени най-малко 42-ма пътници, съобщава  . Той е станал след като навлизащ в гарата високоскоростен влак се е ударил в празна композиция, спряла на същата линия. Причините за катастрофата се изясняват. Според очевидци, машинистът е загинал на място. Кондукторът на влака е сред ранените и е транспортиран в болница. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.22", "title": " Над 40 пострадали при влакова катастрофа във Филаделфия (СНИМКИ, ВИДЕО)"}
{"url": "https://trud.bg/%d0%b9%d0%b5%d0%bd%d1%81-%d1%81%d1%82%d0%be%d0%bb%d1%82%d0%b5%d0%bd%d0%b1%d0%b5%d1%80%d0%b3-%d1%86%d0%b5%d0%bb%d1%82%d0%b0-%d0%bd%d0%b0-%d0%bd%d0%b0%d1%82%d0%be-%d0%b5-%d0%b4%d0%b0-%d0%bd%d0%b5/", "text": "Генерелният секретар на НАТО Йенс Столтенберг приветства   за изпращането на допълнителни сили в Афганистан, уверявайки, че Алиансът няма да позволи страната да се превърне в „рай за терористите“, предаде АФП. „Нашата цел остава гарантирането на това Афганистан никога вече да не се превръща в сигурен рай за терористите, които атакуват нашите страни“, се казва в изявление на норвежкия политик. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.22", "title": " Йенс Столтенберг: Целта на НАТО е да не позволи Афганистан да се превърне в рай за терористите"}
{"url": "https://trud.bg/%d0%bb%d0%be%d0%b2e%d1%86-%d0%be%d1%82%d0%ba%d1%80%d0%b8-%d0%bc%d1%8a%d1%80%d1%82%d1%8a%d0%b2-%d0%b8%d0%b7%d1%87%d0%b5%d0%b7%d0%bd%d0%b0%d0%bb-%d0%b4%d1%8f%d0%b4%d0%be/", "text": "Пенсионер, изчезнал от дома си, бе открит от ловци издъхнал в полето край монтанското село Крива бара. 83 годишният Цветан Суролийски бе обявен за издирване на 11 август след като излязъл от къщата си в село Медковец и не се върнал до вечерта. Местни жители заявиха, че са го видели да върти педалите на колелото си из селото, но след това сякаш потънал вдън земя. Близките на дядото, който страдал от деменция, потърсиха помощ от МВР и полицията започна издирване. В събота привечер 37 годишният Страхил Н. от село Крива бара съобщил в Районното управление на полицията в Лом, че по време на ловен излет, източно отселото, до черен път, водещ към село Медковец се е натъкнал на труп на мъж. Пристигналата на мястото оперативна група е установила, че тялото е на Цветан Тодоров Суролийски. По трупа не са открити видими следи от насилие. Останките на мъжа са транспортирани в МБАЛ Монтана за аутопсия. Работата по изясняване на случая продължава полицията в Лом. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.22", "title": " Ловeц откри мъртъв изчезнал дядо"}
{"url": "https://trud.bg/%d0%bc%d0%b0%d0%ba%d0%b5%d0%b4%d0%be%d0%bd%d0%b5%d1%86-%d0%be%d1%82%d0%b8%d0%b2%d0%b0-%d0%bd%d0%b0-%d1%81%d1%8a%d0%b4-%d0%b7%d0%b0-%d0%ba%d0%be%d0%bd%d1%82%d1%80%d0%b0%d0%b1%d0%b0%d0%bd%d0%b4%d0%b0/", "text": "Окръжна прокуратура – Благоевград внесе за разглеждане в съда обвинителен акт срещу македонския гражданин К.Г. за незаконно пренасяне на стоки за търговски цели през границата на страната, съобщиха от държавното обвинение. Около 05:40 ч. на 15 юли обвиняемият пренесъл през ГКПП „Златарево“ 8433 стека цигари различни търговски марки без български акцизен бандерол. Стоката била превозвана с товарен автомобил и полуремарке с македонска регистрация, собственост на фирма със седалище в гр. Демир Капия. Общата стойност на тютюневите изделия възлиза на 606 472,50 лв. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.22", "title": " Македонец отива на съд за контрабанда на цигари без бандерол за над 600 хиляди лева"}
{"url": "https://trud.bg/%d0%b7%d0%b0%d0%bb%d0%be%d0%b2%d0%b8%d1%85%d0%b0-%d0%b0%d0%bf%d0%b0%d1%88-%d0%b4%d1%83%d1%88%d0%b8%d0%bb-%d1%81%d0%b0%d0%bc%d0%be%d1%82%d0%bd%d0%b0-%d0%b6%d0%b5%d0%bd%d0%b0-%d1%81-%d1%86%d0%b5%d0%bb/", "text": "Извършител на опит за грабеж е разкрит и привлечен към наказателна отговорност. Злодеянието било извършено половин час след полунощ в понеделник във великотърновското село. С.С. на 31 години нахлул в жилището на 60-годишна жена и направил опит да отнеме движими вещи, като употребил за това сила. Злодеят душил и удрял стопанката, която обаче оказала яростна съпротива. Потърпевшата успяла да прокуди неканеният гост и подала сигнал на тел.112. С.С. бил заловен за броени часове. Оказало се, че е от същото село, осъждан е за кражба. Мъжът е задържан за срок до 24 часа в полицейското управление във Велико Търново и е привлечен като обвиняем за извършено престъпление по чл.198, ал.1, пр.1, вр. с чл. 18, ал. 1 от Наказателния кодекс, който предвижда от 3 до 10 години затвор. Наложена му е мярка за неотклонение “Подписка”. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.22", "title": " Заловиха апаш душил самотна жена с цел грабеж"}
{"url": "https://trud.bg/%d0%b0%d1%84%d0%b3%d0%b0%d0%bd%d0%b8%d1%81%d1%82%d0%b0%d0%bd%d1%81%d0%ba%d0%b8%d1%8f%d1%82-%d0%bf%d1%80%d0%b5%d0%b7%d0%b8%d0%b4%d0%b5%d0%bd%d1%82-%d0%bf%d1%80%d0%b8%d0%b2%d0%b5%d1%82%d1%81%d1%82%d0%b2/", "text": "Афганистан приветства решението на държавния глава на САЩ Доналд Тръмп да поднови американския ангажимент в разкъсаната от война държава и да позволи разполагането на повече войски на територията й, предаде АФП. Президентът Ашраф Гани подчерта в изявление, че планът на Тръмп показва „траен ангажимент на основния партньор на Афганистан в този глобален конфликт“. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.22", "title": " Афганистанският президент приветства „трайния ангажимент“ на Тръмп към страната му"}
{"url": "https://trud.bg/%d0%b2%d0%b5%d0%b6%d0%b4%d0%b8-%d1%80%d0%b0%d1%88%d0%b8%d0%b4%d0%be%d0%b2-%d0%bf%d1%80%d0%b5%d0%b4%d1%81%d0%b5%d0%b4%d0%b0%d1%82%d0%b5%d0%bb-%d0%bd%d0%b0-%d0%ba%d0%be%d0%bc%d0%b8%d1%81%d0%b8%d1%8f/", "text": " – Това правителство нямаше дори обичайните 100 дни толеранс. Борисов се появи още от първия ден на терена, от първия ден ясно и точно се разпределиха ролите на основните играчи – на хората, които носят отговорност, и на опозицията. ГЕРБ нямаше нужда от обичайните 100 дни, защото вече трети мандат управлява и машината е добре смазана. Още от първия ден ГЕРБ започна да реализира своята програма за управление. Не е честно твърдението, че липсват реално направени неща. ГЕРБ има изграден силен екип, който се е доказал, че е добър и отново в правителството, около премиера има и много добри министри. Това е добре за управлението.  – Всеки мандат започва да става все по-труден от предишния по една много проста причина. Колкото и човек да е добър, колкото и да е активен, колкото и да иска да реализира и да направи много неща, толкова повече очакванията към него растат… От тази гледна точка третият мандат със сигурност ще бъде по-труден. Иначе опозицията е ясна, ясни са и мераците на едни случайни хора, чиято цел е да очернят всичко и всички. Те са едни и същи. Няма изненади. За съжаление, сме влезли от години в цикъла „неуморно да се мърсим другари“, както казваше Васил Цонев-Дон Базилио. Ако това го нямаше, можехме да видим и позитивите. Но ние сме черногледи и допуснахме новина да е лошата новина.  – Винаги е имало скандали. Важно е до каква степен те ескалират и как се реагира на тях. За разлика от други партии ГЕРБ не са замитали скандалите, а онези, които са ги предизвикали, са получавали заслуженото. Видяхте какво се случи с депутата, който бе в основата на скандала със суджуците… Да, неприятен е този скандал – две мнения няма. „Цанков камък“ е една киста, която завинаги ще стои, защото този проект беше една уникална форма на кражба на пари. Някои хора от нищото станаха много големи в бизнеса, защото имаше „Цанкови камъни“. Това е един синдром, който сигурно ще съпътства нашата държава докато я има.  – Народът е казал: Всяко чудо за три дни. Избягвам да коментирам темата НДК, защото още като принципал, бях определено притеснен за НДК. Ще припомня, че докато Министерството на културата, което управлява 103 второстепенни разпоредители в цяла България, се измъчваше с бюджет, в който нямаше за реклама и един лев, една сграда в София с две зали и една читалня се рекламираше за милиони в медии и по билбордове. Някой се опитваше да внуши, че едва ли не тази сграда с две гръмко рекламирани представления е Министерство на културата. Не, Министерството на културата управлява 51 държавни театри със стотици български творци, които чакат своята прехрана.  – 80 милиона лева. Бяха 48 милиона лева, когато аз станах министър. Министерството на културата няма една читалня, а има отговорност за над 3600 читалища. В министерството сме се гърчили как да намерим едни 2000 – 3000 лв., за да запушим някой течащ покрив на българско читалище. Затова считам за нехигиенично да се плащат пари на площадни сайтове, за да излезе един хвалебствен материал за ръководството на НДК и няколко лоши срещу министъра на културата. Има медии, които след като им платят, започват да се изживявят като стожери на свободното слово. Раздават такава правда, за каквато им е платено. И това е жалко. Според мен медии и магистрати не бива да се финансират отвън, защото това създава зависимости. В това отношение може би трябва да има ясно поставени правила, защото все повече ще се нуждаем от истинска, а не от платена свобода на словото.  – Струва ми се, че българите прекалено много се втренчват в председателството. НДК по принцип трябва да бъде ремонтиран за българските граждани. Председателството ще мине и ще приключи. В България ще се проведат важни заседания, ще дойдат много гости. Мога откровено да кажа, че два мандата като министър съм бил свидетел на председателство на ЕС от няколко държави. И от тези държави помня отчетливо само едно пътуване – до Барселона, по време на испанското председателство. Така че, да престанем да се втренчваме в председателството заради самото председателство. Има Бояна, има резиденции, има хотели и много добри места за гостите. Основното е България да бъде представена с целия си чар, с цялата неповторимост – с музеите си, с археологията, с културата, с хората си. Тази програма е по-съществена, за да може да се изгради добра представа за България. Колкото до НДК – нека всеки си носи отговорността.  – Има един много интересен синдром, който наблюдавам. Аз никога в живота си не съм членувал в партия. Нямах „възможността“ да стана и член на Държавна сигурност. Виждам обаче, че такива хора си живеят блажено в обителта на демокрацията. Децата на хората от тежката комунистическа номенклатура, които цял живот се хранеха със златни лъжички и почиваха в станциите на БКП, днес се изживяват като крайни демократи и се опитват да казват как да живеем. Тази подмяна ме отчайва… Отчайва ме това, че индивиди, които вчера са се хранели с руски пари, днес се хранят с американски. След като преодолях болестта, с още по-голяма радост влизам в моето ателие. Животът ми на скулптор е изключително интересен, а към занаята си с отнасям с уважение. Това, което ми доставя радост, са моите изложби, моите приятели…  – Няма как да не стане такъв, защото злобата и омразата не е само в политиката. Обществото ни е пропито от злоба и омраза. За голямо съжаление, не без участието на т.нар. четвърта власт.  – Не мисля. Аз съм в политиката. Може би съм единственият, който се отказа от трети мандат като министър. Направих го в последния ден, преди да се положи клетва, по няколко причини. Не може да съм направил едни от най-хубавите неща за българската култура като Ларгото, като ремонтите на театри, увеличаването на бюджетите, новите музеи и за всичко това една група дежурни хора да ми вика: „Оставка!“ Следяха всяка капка, която се появяваше на Ларгото. Днес има пукнато стъкло. Защо не викат? Сто пъти обясних, че къщата на Киро Японеца не е паметник на културата, а е в списъка със 160 хиляди чакащи за статут. Обяснявах, че няма как министър да подпише за събарянето й, но това нямаше значение. Къде са сега тези, които заплашваха, че ще направят кордони? Къде са ранобудните, на които сутрин някой като им изпържи две яйца и са готови да скокнат на улицата? Или има атака само когато има враг и той е записан в списъка на сладурите Прокопиеви . Един хубавец ми звънеше от Виена, за да ми обясни, че ако не им дам Червената къща, 300 интелектуалци ще бъдат на улицата и аз няма да съм министър. И наистина от първия ден тези хора бяха под прозорците ми. Обаче аз съм категоричен, че Червената къща трябва да се върне и да бъде музей на скулптора Андрей Николов. И аз ще направя всичко възможно тази Червена къща, която е дарение от Николов на българската държава, да бъде освободена.  – Не ме отчайват, но оставят горчив вкус. Опитах се да направя много неща за културата, докарах си болест. Моля се на Бог, да съм се излекувал. Някои се подиграха и с болестта ми. КТБ беше поредната ми драма. Аз съм вложител, а не кредитополучател. И ако нещо се краде, моите пари се крадат. На вложителите парите! По анонимни сигнали имам най-много проверки на онова, което съм направил. И какво се оказа? Да сте чули за открити нарушения? Няма. Аз исках да направя много неща за България и ги направих. Горд съм с моите два мандата като министър. Ако за някого министерстването е върха на кариерата му, аз през целия си живот имам и друга кариера – на творец. Днес във всички световни музеи има мои произведения.  – Не е тайна, че през последните две години основно показвах акварели. Не трябваше да допускам бронзов прах, търкане на метал, обработка на камъни, аргоновите апарати, химията, патината… Пазех гърлото. Вече започнах да работя и скулптура. Но от тази година се подготвям да направя изложба от скулптури. Имам покана от галерия Сен пол дю Ванс. Това е една галерия на Лазурния бряг на Франция, там където Пикасо е обичал да ходи, там е и гробът на Шагал. Имам покана и да направя изложба в Имперската галерия в Москва. По време на председателството ще направя изложба в една прекрасна зала в новата сграда срещу БНТ. На 1 септември вечерта откривам изложба „Японски вишни“ – акварели и десетина скулптури в Димитровград. Това е родният ми град.  – Защото в двора си имам японска вишна. Цветовете са изключително красиви в елегантно розово. Тази зима стоях и рисувах клончета, после листа и цветове. Стоях с часове и рисувах. Получиха се 25 интересни акварела.  – Имам.", "date": "2017.08.22", "title": " Вежди Рашидов, председател на комисията по култура пред „Труд“: Всеки следващ мандат е по-труден\t\t\t"}
{"url": "https://trud.bg/%d0%bd%d0%b0%d0%b9-%d0%bd%d0%b0%d0%b9-%d0%bb%d0%be%d1%88%d0%b8%d1%8f%d1%82-%d0%bf%d1%80%d0%b5%d0%b7%d0%b8%d0%b4%d0%b5%d0%bd%d1%82/", "text": "Доналд Тръмп обича суперлативите. И суперлативите също обичат Доналд Тръмп, макар и не по начин, който би му допаднал. Обявеното за „най-великолепно” президентство в американската история всъщност се оказва толкова объркано, непрофесионално и егоманско, че направо е трудно да се намери някакво сравнение за него. Главната причина е личността на Доналд Тръмп. С всеки изминал ден става все по-ясно, че човекът, който уж щеше да върне величието на Америка, всъщност е тежък провал на този пост и същинско нещастие за страната си. На Тръмп му липсва общо-взето всичко, от което се нуждае най-могъщият човек на света. Той пое този пост почти без политически опит, а и до днес сякаш изобщо не разбира как работи политиката – както в рамките на конституционната конструкция в САЩ, така и в международните отношения. Историята не го интересува. Зад фукливостта му напразно ще търсим някакво съдържание. Неговата магическа думичка „сделка” засега не е разгърнала никакви вълшебни сили, включително и в собствената му Републиканска партия. Очевидно Тръмп беше изненадан не само от победата си на изборите, но и от факта, че един президент трябва лично да се замисли над въпроса какво точно желае и какво смята да постигне.  Главното действие в сегашното Тръмп-шоу. Така се оказа, че най-трудната част от неговата служба трябваше да поемат онези, които влязоха заедно с Тръмп в Белия дом. Към този екип бяха насочени надеждите на хората в страната и в чужбина, макар че той беше авантюристична смесица от финансови акули, близки роднини и фанатици, всеки от които преследваше собствените си цели. Стажантът в Овалния офис реагира на интригите, окопните войни и дилетантизма в най-близкото си обкръжение така, както в някогашното си телевизионно шоу: започна да уволнява наред. Натирени бяха неговият говорител, неговият съветник по националната сигурност, шефът на кабинета му, главният имитатор (Скарамучи), а сега и главният му стратег. Главният му зет също не бива да се чувства в безопасност на сцената на сегашното Трумп-шоу. Ако се вгледаме внимателно в поводите и причините, поради които Трумп уволни всички тези хора, ще стигнем до извода, че той спокойно можеше да уволни и самия себе си. Защото и в неговата лична сметка са записани чистосърдечни дрънканици с руски събеседници, лъжливи показания и симпатии към националистическите и расистките движения в страната. Разбира се, няма как обаче той да се самопожертва в полза на самия себе си. Всички свързват оставката на Банън с надеждите, че в Белия дом най-после са победили „умерените” – или пък, че след като е усетил сред републиканците натиска да бъде свален, президентът вече се вижда принуден да влезе в сътрудничество с „естаблишмънта”. Досега обаче на няколко пъти се случва едно и също: уволнения и декларации, които се приемат като знак за нормализиране на неговото президентство, а после Тръмп отново се връща към познатите си мисловни клишета и към рефлекса час по час да пише в „Туитър”. Освен това Банън, който очевидно смята себе си за истинския Тръмп, ще продължи да развява флага на националистическия лагер и с помощта на своите си „оръжия” да тласка Тръмп към война с глобалистите. Двамата се разделиха не поради непреодолими мирогледни различия. Просто на Тръмп му писна да бъде марионетката в ръцете на Стивън Банън. Тръмп е не причината, а симптомът и резултатът на дълбоките разломи и размествания на пластовете в американското общество. Но този президент нито иска да потуши гражданската война, водеща се вече в главите на много американци, нито пък разполага със средствата за това. Тръмп е нарцис, който мисли в черно-бели схеми, а това само задълбочава разломите в неговата страна и отчуждението на Америка от нейните съюзници. В редиците на републиканците също вече се шири ужас от това как слонът в Овалния офис тъпче с нозе всичко, градено от цели поколения. Те обаче не биха тръгнали към импийчмънт, който от една страна ще бъде самопризнание за политическия им фалит, а от друга изисква преодоляването на много сериозни юридически и политически препятствия. Освен това при едно такова развитие на нещата, последователите на Тръмп, насъсквани от Банън, веднага ще решат, че е дошло време за революция. Тъй че опитните и разумни хора, каквито все още има в обкръжението на Тръмп, би трябвало да преследват една-единствена скромна цел: да осигуряват на президента колкото е възможно повече време за… игра на голф. На Тръмп не му мигна окото, когато тръгна уж да спасява Америка от лапите на „истаблишмънта” именно с екип от милиардери и военни, идващи от същия този истаблишмънт. В този негов военно-промишлен комплекс тъкмо генералите внасят елемент на умереност и рационалност, който под управлението на президент с характера на Доналд Тръмп е животоспасяващ, и то не само за Америка. Все пак президентството на Тръмп има и един положителен аспект, който не бива да се забравя: то нанася удар върху популизма, поне в Европа. Популистите обичат да повтарят, че са по-честни, по-ефикасни, по-безкористни и по-близки до народа, отколкото са политиците от “старите партии”, поддържащи “статуквото”. Никой досега не е съумял тъй убедително да разобличи тези фантазии, както президентът Доналд Тръмп. Защото той е живият пример точно за обратното.", "date": "2017.08.22", "title": " Най-най-лошият президент\t\t\t"}
{"url": "https://trud.bg/%d0%bd%d0%b0%d0%b4-11-%d0%bc%d0%bb%d0%bd-%d0%bb%d0%b2-%d0%b5-%d1%81%d1%8a%d0%b1%d1%80%d0%b0%d0%bb%d0%b0-%d0%be%d1%82-%d0%bc%d0%b5%d1%81%d1%82%d0%bd%d0%b8-%d0%bd%d0%b0%d0%bb%d0%be%d0%b7%d0%b8-%d0%b7/", "text": "3 977 814 лв. е събрала община Велико Търново до 30 юни от данък сгради. Специалистите са предприели действия за увеличение на принудително събираните средства и недоборите от минали години, като продължават и усилията за въвеждането в експлоатация на жилищни и нежилищни сгради. До края на 2017 г. се очаква постъпленията от налога да достигнат 5 млн. лв. 4 795 296 лв. е приходът на община Велико Търново от такса битови отпадъци за първото полугодие на 2017 г. Експертите в администрация са планирали общ приход до края на годината от 6 млн. лв. 2 324 130 лв. са постъпленията към 30 юни от данъка върху превозните средства при планирани 3 млн. лв. за 2017 г. Данъкът при възмездно придобиване на имущество е донесъл в общинската хазна 1 676 493 лв. Очакваните приходи от туристическия налог през годината е за 150 000 лв., като за полугодието за внесени 70 000 лв. 330 000 лв. са заложени като очаквания от годишен патентен данък и данък върху таксиметровите превози на пътници. Експертите отчитат намаляване на обектите в общината, подлежащи на патент, което не позволява увеличаване на постъпленията. До момента от двата налога са събрани 119 371 лв. Към 30 юни 2017 г. община Велико Търново има просрочени задължения в размер на 1 314 137 лв. Просрочените вземания са за 926 817 лв. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.22", "title": " Над 11 млн. лв. е събрала от местни налози за полугодие община Велико Търново"}
{"url": "https://trud.bg/%d0%b0%d0%bb%d0%bf%d0%b8%d0%bd%d0%b8%d1%81%d1%82%d0%b8-%d0%b8%d0%b7%d0%b2%d0%b0%d0%b4%d0%b8%d1%85%d0%b0-%d0%ba%d0%be%d0%b7%d0%b0-%d0%be%d1%82-15-%d0%bc%d0%b5%d1%82%d1%80%d0%be%d0%b2-%d0%ba%d0%bb%d0%b0/", "text": "Служители от спасителния отряд в Монтана измъкнаха паднала в дълбок кладенец коза, съобщиха от Областната дирекция на МВР. Животното – собственост на Христо П. от село Охрид, се прибирало вечерта в понеделник след паша към кошарата, когато се подхлъзнало и полетяло в стар и скрит сред тревите бунар. Стопанинът подал сигнал за инцидента в полицията и в селото пристигнали двама алпинисти от сектор „Специализирани оперативни дейности“ . Спасителите спуснали въже в дълбоката 15 метра дупка, на дъното на която имало и половин метър вода, и успели бързо извадят животното. За щастие на стопанина козата била жива и невредима. „Бай Христо има две козички, които са цялото богатство на него и жена му Дават им мляко и месо за тях и внуците. Много е радостен и обеща да почерпи спасителите!”, казаха от селото. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.22", "title": " Алпинисти извадиха коза от 15 метров кладенец"}
{"url": "https://trud.bg/%d0%b2%d1%8a%d0%b7%d1%81%d1%82%d0%b0%d0%bd%d0%be%d0%b2%d0%b5%d0%bd%d0%be-%d0%b5-%d0%b4%d0%b2%d0%b8%d0%b6%d0%b5%d0%bd%d0%b8%d0%b5%d1%82%d0%be-%d0%bd%d0%b0-%d0%b2%d0%bb%d0%b0%d0%ba%d0%be%d0%b2%d0%b5-2/", "text": "Движението на влакове между София и Северна България беше възстановено след инцидента от тази сутрин, когато  , след като беше блъсната от бързия влак Мездра-София, близо до столичния квартал „Илиянци“. Заради случая стотици пътници бяха блокирани във влакове, които закъсняха с близо 3 часа, съобщава  . Сигналът за инцидента беше подаден минути преди 6 часа в СДВР. На място са били изпратени екипи на полицията, които са отцепили района. Заради огледа бяха затворени и двете жп линии в района и всички влакове, които пристигат в София от Северна България, бяха спрени, а тръгващите от Централна гара бяха задържани. Според криминалисти най-вероятно в случая става дума за самоубийство. Жената е излязла пред влака на място, където няма прелез, уточниха от МВР. Около 9 часа днес огледът на криминалистите приключи и движението на влаковете беше възстановено. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.22", "title": " Възстановено е движението на влакове между София и Северна България"}
{"url": "https://trud.bg/%d0%b7%d0%b0%d0%bc%d1%8a%d1%80%d1%81%d0%b5%d0%bd%d0%b0-%d0%b2%d0%be%d0%b4%d0%b0-%d1%82%d0%b5%d1%87%d0%b5-%d0%bf%d0%be-%d1%81%d0%b2%d0%b5%d1%82%d0%b8-%d0%bc%d0%b5%d1%81%d1%82%d0%b0/", "text": "Водата от чешмите при параклиса “Св. Георги” в едноименната местност край Сливен и при манастира “Св. Илия” край с. Чинтулово е негодна за пиене. Това показаха резултатите от анализа на пробите, съобщиха от “В и К” в Сливен. Физикохимичните параметри на изследваната вода са добри, но микробиологичните показатели са лоши – открити са колиформи, ентерококи и ешерихия коли над допустимите норми. От дружеството поясниха, че наличието на колиформи най-често е следствие от замърсяване с животински и човешки фекалии. Посетителите са причина за замърсяване и на чешмата на природния феномен “Халката”, която също е негодна за пиене заради подобни показатели. И от трите чешми хората редовно си пълнеха вода за пиене, тъй като бяха сигурни в нейната чистота, а за водата край манастира “Св. Илия” има вярвания, че е лековита. Изследванията на горските и обществените чешми в Сливен и Балкана започнаха преди месеци по инициатива на местната фондация “Стария бряст” и “В и К” в Сливен.", "date": "2017.08.22", "title": " Замърсена вода тече по свети места"}
{"url": "https://trud.bg/%d0%bb%d0%b8%d0%b2%d0%b0%d0%bd%d1%81%d0%ba%d0%b0%d1%82%d0%b0-%d0%b0%d1%80%d0%bc%d0%b8-%d0%be%d1%82%d0%ba%d1%80%d0%b8%d0%bb%d0%b0-%d0%bf%d1%80%d0%be%d1%82%d0%b8%d0%b2%d0%be%d0%b2%d1%8a%d0%b7%d0%b4/", "text": "Ливанската армия съобщи, че е открила противовъздушни ракети в склад с оръжие на „Ислямска държава“, изоставен от терористите по време на тяхното отстъпление, предаде Ройтерс. В склада са открити миномети, тежки картечници, щурмови карабини, гранати, противотанково оръжие, мини, импровизирани експлозиви и муниции. В събота ливанската армия започна операция по обезвреждането на „Ислямска държава“ в малкия ѝ анклав в областите на границата между Ливан и Сирия. Междувременно сирийската армия и шиитското ливанско движение „Хизбулла“ провеждат едновременна, но отделна операция срещу същия анклав, но от страна на Сирия. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.22", "title": " Ливанската арми откри противовъздушни ракети в склад на „Ислямска държава“"}
{"url": "https://trud.bg/%d1%82%d1%80%d1%83%d1%81-%d1%81-%d0%bc%d0%b0%d0%b3%d0%bd%d0%b8%d1%82%d1%83%d0%b4-36-%d1%80%d0%b0%d0%b7%d0%bb%d1%8e%d0%bb%d1%8f-%d0%be%d1%81%d1%82%d1%80%d0%be%d0%b2-%d0%b8%d1%81%d0%ba%d0%b8%d1%8f/", "text": "Няколко души са ранени и изчезнали след като остров Иския, популярен сред туристите обект край Неапол, бе разтърсен от земетресение. Най-малко двама души са загинали. Спасителите не изключват възможността под руините да се намират и други жертви. 10 човека, сред които и 3 деца на възраст 17 месеца, на 4 и на 6 години, се издирват, като се предполага, че се намират под развалините. Трусът с магнитуд 3,6 по скалата на Рихтер, е регистриран в 20:57 часа местно време (21:57 българско) според италианските власти. Местните и туристите са излезли по улиците, след като трусът е предизвикал прекъсване на електрозахранването на острова. Смята се, че няколко души са ранени, след като няколко стари къщи на острова се срутват. Според местни медии на място са пристигнали полиция, пожарна и медицински екипи.  Църквата на острова е разрушена, а редица хотели са изолирани. Съобщава се за изчезнали.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.22", "title": " Трус с магнитуд 3,6 разлюля остров Иския, най-малко двама са загинали"}
{"url": "https://trud.bg/%d0%b4%d0%be%d0%bd%d0%b0%d0%bb%d0%b4-%d1%82%d1%80%d1%8a%d0%bc%d0%bf-%d0%b8%d0%b7%d0%bf%d1%80%d0%b0%d1%89%d0%b0-%d0%b2-%d0%b0%d1%84%d0%b3%d0%b0%d0%bd%d0%b8%d1%81%d1%82%d0%b0%d0%bd-4000-%d0%b2%d0%be/", "text": "Президентът на САЩ Доналд Тръмп взе решение да изпрати в Афганистан допълнително 4000 американски военнослужещи, предаде Fox News. Медията предава това преди планираното днес заявление на Тръмп, посветено на новата стратегия на САЩ в Афганистан. На 18 август президентът проведе заседание на Съвета за национална сигурност, на което основна тема стана Афганистан. Доналд Тръмп предупреди, че бързото изтегляне на силите на страната от Афганистан ще донесе полза единствено на джихадистите. „Последствията от бързото изтегляне са и предсказуеми и неприемливи“, заяви президентът на САЩ по време на първата си официална реч в ролята на главнокомандващ на въоръжените сили. „Бързото изтегляне би създало вакуум, който терористите, включващи „Ислямска държава“ и „Ал Кайда“ ще запълнят веднага, както се случи преди 11 септември 2001 г.“ уверен е той. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.22", "title": " Доналд Тръмп изпраща в Афганистан 4000 военнослужещи"}
{"url": "https://trud.bg/%d0%b8%d1%81%d0%ba%d0%b0%d0%bc%d0%b5-%d0%b4%d1%83%d0%bd%d0%b0%d0%b2-%d0%bc%d0%be%d1%81%d1%82-3-%d0%bf%d0%b0%d0%ba-%d0%bf%d1%80%d0%b8-%d1%80%d1%83%d1%81%d0%b5-%d0%b3%d1%8e%d1%80%d0%b3%d0%b5%d0%b2/", "text": "За построяването на Дунав мост 3 между Русе и Гюргево във вариант с автомобилно трасе и на 3 км. северно от сегашния, се обединиха днес представители на държавната и местна администрации от двете страни на реката. Строежът е необходим заради увеличения търговски обмен между България и Румъния, както и заради постоянно образуващите се големи задръствания в района на „Дунав мост“ край Русе. Инициативата за срещата е на областния управител на града Галин Григоров, който обяви пред  : В края на разговорите присъстващите излязоха с решение, в което бе записано, че Дунав мост-1 не може да поеме повече трафика и има нужда от ново съоръжение. През есента в Русе ще бъде проведена нова среща, на която ще бъдат поканени еврокомисарите Корина Крецу и Йоханес Хан.", "date": "2017.08.22", "title": " Искаме Дунав мост 3 пак при Русе – Гюргево"}
{"url": "https://trud.bg/%d0%bf%d1%80%d0%be%d0%b2%d0%b5%d1%80%d1%8f%d0%b2%d0%b0%d1%82-%d0%bd%d0%b0-%d0%b7%d0%b0%d0%b2%d0%b5%d0%b4%d0%b5%d0%bd%d0%b8%d0%b5-%d0%b2-%d1%85%d0%b0%d1%80%d0%bc%d0%b0%d0%bd%d0%bb%d0%b8-%d0%b7%d0%b0/", "text": "По инициатива на министъра на туризма Николина Ангелкова започва проверка за категоризацията на заведение в град Харманли, за което клиент твърди, че е получил сметка за престой без консумация, съобщиха от ведомството. Според сигнала, подаден до Министерство на туризма, на 15 август посетителят е платил 5.00 лв. за „нищо – 1 час“, както е отбелязано на касовата бележка, приложена към сигнала. От сметката се вижда, че от кафе-сладкарница „Оскар“ са поискали сумата в 22.25 часа. Министерство на туризма незабавно е сезирало Комисията за защита на потребителите и Национална агенция по приходите за последваща инспекция на заведението.  Министерство на туризма призовава гражданите да бъдат бдителни към подобни ситуации и при нужда да сигнализират на телефон +359 2 90 46 833 или на и e-mail: control@tourism.government.bg.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.22", "title": " Проверяват заведение в Харманли за сметка „нищо -1 час“"}
{"url": "https://trud.bg/%d1%81%d0%bd%d0%b0%d0%b9%d0%bf%d0%b5%d1%80%d0%b8%d1%81%d1%82%d0%b8-%d0%b2-%d1%81%d1%85%d0%b5%d0%bc%d0%b8%d1%82%d0%b5-%d0%bd%d0%b0-%d1%82%d0%b5%d0%bb%d0%b5%d1%84%d0%be%d0%bd%d0%bd%d0%b8%d1%82%d0%b5/", "text": "В схемите за телефонни измами вече се използва и „присъствието на снайперисти“, съобщиха криминалисти от Сливен. Възрастна жена подала оплакване, че получила обаждане по схемата „Помогни на МВР да залови опасни телефонни измамници“. Този път обаче мнимият криминалист убеждавал потенциалната жертва да даде парите си на бандитите, като твърдял, че в района на жилището й са разположени уж 30 снайперисти. Те били изпратени за подкрепление на цивилните полицаи, които чакали в засада. Тъй като бандитите били изключително нагли, снайперистите щели да ги държат на мушка, докато им сложат белезниците, за да не можели евентуално да избягат. „Криминалистът“ дори заставил жертвата си да погледне през прозореца, за да й обясни на кои места имало „снайперисти“. За късмет, старицата не се доверила и телефонната измама не била осъществена. „Престъпниците обаче стават все по-изобретателни, използват нови способи за въздействие“ – коментираха служители на реда. Наскоро бяха регистрирани опити за телефонни измами, при които бяха замесени в схемите мними социолози и съдии. За първи път в сюжета са включени и „снайперисти“.", "date": "2017.08.22", "title": " Снайперисти в схемите на телефонните измамници\t\t\t"}
{"url": "https://trud.bg/%d0%bd%d0%b8%d0%bd%d0%be%d0%b2%d0%b0-%d0%b4%d0%b0%d0%b2%d0%b0-%d0%bd%d0%b0-%d1%81%d1%8a%d0%b4-%d0%b1%d0%be%d1%80%d0%b8%d1%81%d0%be%d0%b2-%d0%b7%d0%b0-%d1%86%d0%b0%d0%bd%d0%ba%d0%be%d0%b2/", "text": "Всички, които си позволиха да свържат моето име и БСП с “Цанков камък”, отиват на съд – от министър-председателя Бойко Борисов до подгряващата група говорители. Това заяви на специална пресконференция вчера лидерът на БСП Корнелия Нинова. Тя показа писмо от Софийска градска прокуратура и спецзвеното “Антикорупция”, в което се казва, че след извършена служебна проверка името на Нинова не е обвързано в процесуално качество по досъдебното производство за “Цанков камък”. “Прокуратурата заяви, че нямам общо с “Цанков камък”. Всички, свързали името ми и БСП с проекта, отиват на съд. Чрез случая с “Цанков камък” беше важно да се омаловажат усилията ни в битката с паралелната държава, да се отклони вниманието от нейните действия в този момент и от нейните кражби, да ни се отнеме правото да претендираме, че автентично и истински искаме да се справим с нея”, отбеляза Корнелия Нинова. “Трябва да променим политиката на прехода, да се промени и стилът. Да се разбере, че в тази държава, когато кажеш нещо, направиш нещо и вземеш решение, ще носиш отговорност и за думите си, и за действията си”, заяви още лидерът на БСП. Тя припомни, че е изпратила и писмо до австрийското посолство, тъй като проектът е финансиран от австрийски банки и проектиран, строен и контролиран от австрийски фирми.  “Получих отговор от австрийския посланик, в който се казва, че “следствените дейности по съдебно-наказателни деяния в Австрия се извършват от прокуратурата по компетентност и по следващо коректно правораздаване”, каза още Нинова. Писмото, в което се казва, че Корнелия Нинова няма общо с “Цанков камък” не е подписано от главния прокурор, както тя твърди. Това каза зам.-председателят на ГЕРБ и председател на парламентарната група на управляващото мнозинство Цветан Цветанов по време на извънредна пресконференция в централата на партията. “Това е писмото, което всъщност е с подпис, но не от главния прокурор, а от наблюдаващия прокурор”, показа бланката Цветанов. А малко по-късно Нинова заяви, че заради публикуване на кореспонденцията във фейсбук е заличила подписа на наблюдаващия прокурор, тъй като това представлява лични данни. По думите Цветан Цветанов обаче от БСП създават политическа интрига и целта е в нея да бъдат въвлечени и институциите. Тонът, който БСП задава във връзка с престоящото председателство на България на Съвета на ЕС не е добър. И призова социалистите да казват истината. “Виждате, че в законодателството си, те предлагат президентът да е този, който да назначава съответния председател или заместник-председател на антикорупционния орган”, каза още Цветан Цветанов.  И заключи, че партията му постоянно хваща в лъжи лидера на БСП Корнелия Нинова. “Ние сме длъжни да го правим, за да показваме истината, защото ние от ПГ на ГЕРБ, ПП ГЕРБ и днешното управление искаме нещата да са прозрачни. Когато се говорят неистини, ние трябва да ги опровергаваме”, заключи зам.-председателят на ГЕРБ.", "date": "2017.08.22", "title": " Нинова дава на съд  Борисов за „Цанков камък“ (ОБЗОР)\t\t\t"}
{"url": "https://trud.bg/%d1%81%d0%ba%d0%be%d1%80%d0%be-%d1%89%d0%b5-%d0%bf%d1%80%d0%b5%d0%bc%d0%b0%d1%85%d0%bd%d0%b0%d1%82-%d0%bf%d0%b0%d0%b2%d0%b5%d1%82%d0%b0%d1%82%d0%b0-%d0%be%d1%82-%d0%be%d1%89%d0%b5-%d0%b5%d0%b4%d0%b8/", "text": "Ремонт на важен пътен участък на един от най-натоварените булеварди в район „Западен” в Пловдив – „Хаджи Димитър”, стартира днес. Преасфалтирането е част от рехабилитацията на пътната мрежа, която предприе това лято районната администрация на „Западен”. „Булевард „Хаджи Димитър“ е един от най-натоварените в района. Специално за платното, което води към район „Южен“ имахме множество жалби, постъпили в кметството. Тук не просто ще запълним дупките, а ще преасфалтираме голям участък от пътното платно“, коментира кметът на „Западен” Димитър Колев. Той уточни, че в община Пловдив вече има и готово техническо задание за премахване на паветата и асфалтиране на целия булевард „Хаджи Димитър“, като това бе и един от приоритетите, които кметът на района си постави още в началото на своя втори мандат. Димитър Колев припомни, че до момента са запълнени дупките по части от улиците „Явор”, „Пепелаша“ и „Копривките” и предстои да бъдат ремонтирани неравностите по продължението на улица „Царевец“. Отсечката е изключително важна, тъй като именно на нея се намира спешният център на Университетска болница „Свети Георги“ и площадката за кацане на самолети на най-голямото здравно заведение в града под тепетата.", "date": "2017.08.22", "title": " Скоро ще премахнат паветата от още един булевард под тепетата\t\t\t"}
{"url": "https://trud.bg/%d0%b2%d0%be%d0%b5%d0%bd%d0%bd%d0%b8-%d1%82%d1%8a%d1%80%d1%81%d1%8f%d1%82-%d0%bf%d0%be%d0%bc%d0%be%d1%89-%d0%be%d1%82-%d0%ba%d1%84%d0%bd-%d0%b7%d0%b0-%d0%b7%d0%b0%d1%81%d1%82%d1%80%d0%b0%d1%85%d0%be/", "text": "МО е сигнализирало Комисията за финансов надзор /КФН/ с писмо от 17 юли 2017 г. с молба за съдействие за детайлно разглеждане на всички откази на застраховани лица от ведомството и структурите на пряко подчинение на министъра на отбраната и Българската армия, съобщи вчера армейският пресцентър. Със свое решение от 17 август 2017 г. Комисията за финансов надзор отне лиценза на ЗК “Надежда” АД за срок от 6 месеца, като възлага в този период да се извършват плащания към ползватели на застрахователни услуги за договори, сключени от ЗК “Надежда” АД до 16 юни 2017 г. ,  . От МО признават, че са налице случаи, в които ЗК “Надежда” отказва да изплати дължимото обезщетение за временна загуба на трудоспособност на застраховани лица поради “подценяване на опасността” и “проявяване на невнимание”. Затова военните се обърнали към КФН за съдействие. В същото време от МО твърдят, че отнемането на лиценза на ЗК “Надежда” АД, с която МО има сключени договори, не освобождава дружеството от задълженията по тях. “Няма да бъдат засегнати правата на застрахованите лица, тъй като те се ползват с всички средства за защита съгласно българското законодателство”, твърдят от “Дякон Игнатий” №3. Ведомството е сключило пет договора със ЗК “Надежда” на стойност малко над 92 000 лв. със срок на изпълнение до края на февруари 2018 г. “Независимо от наложените санкции, ние плащаме редовно и точно своите задължения и клиентите трябва да бъдат спокойни”, обяви пред вестника собственикът на ЗК “Надежда” АД Виктор Серов. Той е категоричен, че КФН не признава 5 млн. лв. от активите на компанията, а в пасивите са калкулирани 3,2 млн. лв. под формата на допълнитени резерви. Серов обжалва пред ВАС решението на КФН за отнемането на лиценза.", "date": "2017.08.22", "title": " Военни търсят  помощ от КФН за застраховки\t\t\t"}
{"url": "https://trud.bg/%d0%b2%d0%b8%d0%b6%d1%82%d0%b5-%d0%ba%d0%b0%d0%ba%d0%b2%d0%be-%d1%80%d0%b5%d1%88%d0%b0%d0%b2%d0%b0-%d0%bc%d0%b8%d0%bd%d0%b8%d1%81%d1%82%d0%b5%d1%80%d1%81%d0%ba%d0%b8-%d1%81%d1%8a%d0%b2%d0%b5%d1%82-2/", "text": "Седмичното правителствено заседание ще се проведе както обикновено – в сряда, 23 август, от 10 ч. при следния предварителен дневен ред: 1. ПРОЕКТ НА РЕШЕНИЕ ЗА ДАВАНЕ НА СЪГЛАСИЕ ИЗОБРАЖЕНИЕТО НА ГЕРБА НА РЕПУБЛИКА БЪЛГАРИЯ ДА БЪДЕ ВКЛЮЧЕНО В МАРКАТА НА „ДЪРЖАВЕН ВЕСТНИК”  Внася: министър-председателят  2. ПРОЕКТ НА РЕШЕНИЕ ЗА ПРЕДЛОЖЕНИЕ ДО ПРЕЗИДЕНТА НА РЕПУБИЛКА БЪЛГАРИЯ ЗА ИЗДАВАНЕ НА УКАЗ ЗА НАЗНАЧАВАНЕ НА ПРЕДСЕДАТЕЛ НА ДЪРЖАВНА АГЕНЦИЯ «ТЕХНИЧЕСКИ ОПЕРАЦИИ»  Внася: министър-председателят  3. ПРОЕКТ НА РЕШЕНИЕ ЗА ОДОБРЯВАНЕ НА ГОДИШЕН ДОКЛАД ЗА СЪСТОЯНИЕТО НА НАЦИОНАЛНАТА СИГУРНОСТ ПРЕЗ 2016 Г.  Внася: министър-председателят  4. ПРОЕКТ НА РЕШЕНИЕ ЗА ОДОБРЯВАНЕ НА ДОКЛАДА НА МЕЖДУВЕДОМСТВЕНАТА КОМИСИЯ ЗА ЕКСПОРТЕН КОНТРОЛ И НЕРАЗПРОСТРАНЕНИЕ НА ОРЪЖИЯТА ЗА МАСОВО УНИЩОЖЕНИЕ КЪМ МИНИСТЪРА НА ИКОНОМИКАТА ЗА ИЗПЪЛНЕНИЕТО НА ЗАКОНА ЗА ЕКСПОРТНИЯ КОНТРОЛ НА ПРОДУКТИ, СВЪРЗАНИ С ОТБРАНАТА, И НА ИЗДЕЛИЯ И ТЕХНОЛОГИИ С ДВОЙНА УПОТРЕБА ЗА 2016 Г.  Внася: министърът на икономиката  5. ПРОЕКТ НА РЕШЕНИЕ ЗА УЧРЕДЯВАНЕ НА БЕЗСРОЧЕН СЕРВИТУТ ВЪРХУ ПОЗЕМЛЕН ИМОТ В ГОРСКИ ТЕРИТОРИИ – ПУБЛИЧНА ДЪРЖАВНА СОБСТВЕНОСТ, НАМИРАЩИ СЕ В ЗЕМЛИЩЕТО НА С. КАЛИПЕТРОВО, ОБЩИНА СИЛИСТРА  Внася: министърът на земеделието, храните и горите  6. ПРОЕКТ НА РЕШЕНИЕ ЗА ДАВАНЕ НА СЪГЛАСИЕ ЗА ПРОДАЖБА НА НЕДВИЖИМ ИМОТ – СОБСТВЕНОСТ НА «ХОЛДИНГ БЪЛГАРСКИ ДЪРЖАВНИ ЖЕЛЕЗНИЦИ» ЕАД, ГР. СОФИЯ  Внася: министърът на транспорта, информационните технологии и съобщенията  7. ПРОЕКТ НА РЕШЕНИЕ ЗА БЕЗВЪЗМЕЗДНО ПРЕДОСТАВЯНЕ ЗА УПРАВЛЕНИЕ НА ИМОТ – ПУБЛИЧНА ДЪРЖАВНА СОБСТВЕНОСТ, НА ОБЩИНА ПЛОВДИВ, ОБЛАСТ ПЛОВДИВ  Внасят: министърът на културата и министърът на регионалното развитие и благоустройството  8. ПРОЕКТ НА РЕШЕНИЕ ЗА ОБЯВЯВАНЕ НА ИМОТ – ПУБЛИЧНА ДЪРЖАВНА СОБСТВЕНОСТ, ЗА ИМОТ – ЧАСТНА ДЪРЖАВНА СОБСТВЕНОСТ, И ЗА БЕЗВЪЗМЕЗДНОТО МУ ПРЕХВЪРЛЯНЕ В СОБСТВЕНОСТ НА ОБЩИНА ЛЮБИМЕЦ, ОБЛАСТ ХАСКОВО  Внася: министърът на регионалното развитие и благоустройството  9. ПРОЕКТ НА РЕШЕНИЕ ЗА ОБЯВЯВАНЕ НА ЧАСТ ОТ ИМОТ – ПУБЛИЧНА ДЪРЖАВНА СОБСТВЕНОСТ, ЗА ИМОТ – ЧАСТНА ДЪРЖАВНА СОБСТВЕНОСТ, И ЗА БЕЗВЪЗМЕЗДНОТО ИМ ПРЕХВЪРЛЯНЕ В СОБСТВЕНОСТ НА ОБЩИНА РАЗГРАД, ОБЛАСТ РАЗГРАД  Внася: министърът на регионалното развитие и благоустройството  10. ПРОЕКТ НА РЕШЕНИЕ ЗА ОБЯВЯВАНЕ НА ИМОТИ – ПУБЛИЧНА ДЪРЖАВНА СОБСТВЕНОСТ, ЗА ИМОТИ – ЧАСТНА ДЪРЖАВНА СОБСТВЕНОСТ, И ЗА БЕЗВЪЗМЕЗДНОТО ИМ ПРЕХВЪРЛЯНЕ В СОБСТВЕНОСТ НА ОБЩИНА РАЗГРАД, ОБЛАСТ РАЗГРАД  Внася: министърът на регионалното развитие и благоустройството  11. ДОКЛАД ЗА ОДОБРЯВАНЕ СЪСТАВА НА ДЕЛЕГАЦИЯТА НА РЕПУБЛИКА БЪЛГАРИЯ ЗА УЧАСТИЕ В РЕДОВНИТЕ ГОДИШНИ СРЕЩИ НА СЪВЕТИТЕ НА УПРАВИТЕЛИТЕ НА ГРУПАТА НА СВЕТОВНАТА БАНКА И НА МЕЖДУНАРОДНИЯ ВАЛУТЕН ФОНД, КОИТО ЩЕ СЕ ПРОВЕДАТ ОТ 13 ДО 15 ОКТОМВРИ ВЪВ ВАШИНГТОН  Внася: министърът на финансите  12. ПРОЕКТ НА РЕШЕНИЕ ЗА РАЗРЕШАВАНЕ ПРИМЕНАВАНЕТО ПРЕЗ И ПРЕБИВАВАНЕТО НА ТЕРИТОРИЯТА НА РЕПУБЛИКА БЪЛГАРИЯ С НЕВОЕНЕН ХАРАКТЕР НА ВЪЗДУХОПЛАВАТЕЛНИ СРЕДСТВА И ЛИЧЕН СЪСТАВ ОТ ВОЕННОВЪЗДУШНИТЕ СИЛИ НА ДЪРЖАВАТА ИЗРАЕЛ ВЪВ ВРЪЗКА С ПРОВЕЖДАНЕ НА СЪВМЕСТНА БЪЛГАРО-ИЗРАЕЛСКА ЛЕТАТЕЛНА ТРЕНИРОВКА „COLLECTOR`S ITEM 17”  Внася: заместник министър-председателят по обществения ред и сигурността  и министър на отбраната  13. ПРОЕКТ НА РЕШЕНИЕ ЗА ПРИСЪЕДИНЯВАНЕ НА РЕПУБЛИКА БЪЛГАРИЯ КЪМ СПОРАЗУМЕНИЕТО ЗА СЪЗДАВАНЕ НА МЕЖДУНАРОДНАТА ФОНДАЦИЯ ЕВРОПЕЙСКИ СЪЮЗ – ЛАТИНСКА АМЕРИКА И КАРИБИТЕ  Внася: заместник министър-председателят по правосъдната реформа и министър  на външните работи  14. ДОКЛАД ЗА ОДОБРЯВАНЕ ПОЗИЦИЯТА НА РЕПУБЛИКА БЪЛГАРИЯ ЗА УЧАСТИЕ В ЗАСЕДАНИЕТО НА КОРЕПЕР ІІ, ФОРМАТ „КОНФЕРЕНЦИЯ НА ПРЕДСТАВИТЕЛИТЕ НА ПРАВИТЕЛСТВАТА НА ДЪРЖАВИТЕ ЧЛЕНКИ”, КОЕТО ЩЕ СЕ ПРОВЕДЕ НА 6 СЕПТЕМВРИ 2017 Г. В БРЮКСЕЛ  Внася: заместник министър-председателят по правосъдната реформа и министър  на външните работи  15. ДОКЛАД ЗА ОДОБРЯВАНЕ НА РЕЗУЛТАТИТЕ И ВЗЕТИТЕ РЕШЕНИЯ НА ЗАСЕДАНИЕТО НА СЪВЕТА НА ЕВРОПЕЙСКИЯ СЪЮЗ ПО ЗЕМЕДЕЛИЕ И РИБАРСТВО, ПРОВЕДЕНО НА 17 И 18 ЮЛИ 2017 Г. В БРЮКСЕЛ  Внася: министърът на земеделието, храните и горите  16. ДОКЛАД ЗА ОДОБРЯВАНЕ НА РЕЗУЛТАТИТЕ ОТ УЧАСТИЕТО НА РЕПУБЛИКА БЪЛГАРИЯ В НЕФОРМАЛНОТО ЗАСЕДАНИЕ НА СЪВЕТА НА МИНИСТРИТЕ ПО КОНКУРЕНТОСПОСОБНОСТ И ТЕЛЕКОМУНИКАЦИИ НА ЕВРОПЕЙСКИЯ СЪЮЗ, ПРОВЕДЕНО НА 18 ЮЛИ 2017 Г. В ТАЛИН  Внася: министърът на транспорта, информационните технологии и съобщенията  17. ДОКЛАД ЗА ОДОБРЯВАНЕ НА РЕЗУЛТАТИТЕ ОТ УЧАСТИЕТО НА РЕПУБЛИКА БЪЛГАРИЯ В НЕФОРМАЛНОТО ЗАСЕДАНИЕ НА СЪВЕТА НА ЕВРОПЕЙСКИЯ СЪЮЗ ПО ЗАЕТОСТ, СОЦИАЛНА ПОЛИТИКА, ЗДРАВЕОПАЗВАНЕ И ПОТРЕБИТЕЛСКИ ВЪПРОСИ, ФОРМАТ „ЗДРАВЕОПАЗВАНЕ”, ПРОВЕДЕНО НА 20 И 21 ЮЛИ 2017 Г. В ТАЛИН  Внася: министърът на здравеопазването  18. ПРОЕКТ НА РЕШЕНИЕ ЗА БЕЗВЪЗМЕЗДНО ПРЕДОСТАВЯНЕ ЗА УПРАВЛЕНИЕ НА ЧАСТ ОТ ИМОТ – ПУБЛИЧНА ДЪРЖАВНА СОБСТВЕНОСТ, НА ОБЩИНА ВАРНА, ОБЛАСТ ВАРНА  Внася: министърът на регионалното развитие и благоустройството  19. ПРОЕКТ НА РЕШЕНИЕ ЗА ОДОБРЯВАНЕ ПРОЕКТ НА ЗАКОН ЗА ХРАНИТЕ  Внася: министърът на земеделието, храните и горите  20. ПРОЕКТ НА РЕШЕНИЕ ЗА ОДОБРЯВАНЕ ПРОЕКТ НА ЗАКОН ЗА ИЗМЕНЕНИЕ И ДОПЪЛНЕНИЕ НА ЗАКОНА ЗА АДМИНИСТРАЦИЯТА  Внася: заместник министър-председателят  21. ПРОЕКТ НА ПОСТАНОВЛЕНИЕ ЗА ИЗМЕНЕНИЕ И ДОПЪЛНЕНИЕ НА НАРЕДБАТА ЗА ПРИЛАГАНЕ НА ЧЛ. 7, АЛ. 3 ОТ ЗАКОНА ЗА ВЪЗСТАНОВЯВАНЕ НА СОБСТВЕНОСТТА ВЪРХУ ОДЪРЖАВЕНИ НЕДВИЖИМИ ИМОТИ, ПРИЕТА С ПОСТАНОВЛЕНИЕ №95 НА МИНИСТЕРСКИЯ СЪВЕТ ОТ 2007 Г.  Внася: министърът на финансите  22. ПРОЕКТ НА РЕШЕНИЕ ЗА ИЗМЕНЕНИЕ НА РЕШЕНИЕ №115 НА МИНИСТЕРСКИЯ СЪВЕТ ОТ 2015 Г. ЗА ОПРЕДЕЛЯНЕ НА ПРЕДСТАВИТЕЛИ НА ДЪРЖАВАТА В НАДЗОРНИЯ СЪВЕТ НА НАЦИОНАЛНАТА ЗДРАВНООСИГУРИТЕЛНА КАСА  Внася: министърът на здравеопазването  23. ПРОЕКТ НА РЕШЕНИЕ ЗА ИЗМЕНЕНИЕ И ДОПЪЛНЕНИЕ НА РЕШЕНИЕ №27 НА МИНИСТЕРСКИЯ СЪВЕТ ОТ 2017 Г. ЗА ОПРЕДЕЛЯНЕ НА РЕДА И НАЧИНА ЗА РАЗХОДВАНЕ ПРЕЗ 2017 Г. НА ЧАСТ ОТ ПРЕХОДНИЯ ОСТАТЪК ПО ВАЛУТНА СМЕТКА НА ПРИХОДИТЕ ОТ ПРОДАЖБА НА КВОТИ НА ЕМИСИИ НА ПАРНИКОВИ ГАЗОВЕ ОТ ИНСТАЛАЦИИ ЧРЕЗ ТЪРГ, ПОСТЪПИЛ В БЮДЖЕТА НА МИНИСТЕРСТВОТО НА ОКОЛНАТА СРЕДА И ВОДИТЕ ДО 31 ДЕКЕМВРИ 2012 Г.  Внася: министърът на околната среда и водите  24. ПРОЕКТ НА ПОСТАНОВЛЕНИЕ ЗА ОДОБРЯВАНЕ НА ДОПЪЛНИТЕЛНИ РАЗХОДИ/ТРАНСФЕРИ ЗА 2017 Г. ЗА ИЗПЛАЩАНЕ НА МИНИМАЛНИ ДИФЕРЕНЦИРАНИ РАЗМЕРИ НА ПАРИЧНИТЕ СРЕДСТВА ЗА ФИЗИЧЕСКО ВЪЗПИТАНИЕ И СПОРТ  Внася: министърът на образованието и науката  25. ПРОЕКТ НА ПОСТАНОВЛЕНИЕ ЗА ИЗМЕНЕНИЕ И ДОПЪЛНЕНИЕ НА УСТРОЙСТВЕНИЯ ПРАВИЛНИК НА МИНИСТЕРСТВОТО НА ОТБРАНАТА, ПРИЕТ С ПОСТАНОВЛЕНИЕ №5 НА МИНИСТЕРСКИЯ СЪВЕТ ОТ 2014 Г.  Внася: заместник министър-председателят по обществения ред и сигурността  и министър на отбраната", "date": "2017.08.22", "title": " Вижте какво решава Министерски съвет утре"}
{"url": "https://trud.bg/%d1%83%d0%b1%d0%b8%d0%b5%d1%86%d1%8a%d1%82-%d0%bd%d0%b0-%d0%bd%d0%b8%d0%ba%d0%be%d0%bb-%d0%b8%d1%81%d0%ba%d0%b0%d0%bb-%d0%b4%d0%b0-%d1%8f-%d1%86%d0%b5%d0%bb%d1%83%d0%b2%d0%b0-%d1%82%d1%8f-%d1%81/", "text": "Малката Никол е била наръгана с нож в гърлото, защото се е дърпала, когато 15-годишният Иван се опитал да я целува в асансьора. Това е един от основните мотиви за   научи “Труд” от запознати с разследването. Преди клането двамата се скарали къде да отидат да пушат наргиле и Иван убедил 11-годишното момиче да се качи с него на тавана на блок 108. След като надупчил жертвата във врата и взел телефона и вещите й, Иван оставил Никол да издъхва в кабинката. Купил си пакет чипс, хапнал и отишъл да играе на криеница и гоненица с приятели от квартала. Кошмарните подробности станаха известни, след като непълнолетният убиец бе доведен в Бургаския окръжен съд. При закрити врати магистратите решиха да го оставят за постоянно в ареста. “В Иван има нещо, което не е съвсем наред, но повече за състоянието му трябва да стане ясно от съдебно-психиатричната експертиза”, каза служебният адвокат Камен Кънев. Защитникът потвърди, че скандалът за наргилето бил само един от поводите за спора между двамата в асансьора, но отказа да говори повече за мотивите. При разпитите Иван казвал, че само е “дупнал” момичето с нож и не е знаел, че то е убито. Момчето е от семейство с три деца. Баща му е пенсионер, а майка му – чистачка. Записан е за 8-и клас в училище “Константин Петканов” в кв. “Меден рудник”. Бил “дете със специални потребности” и му определили “ресурсен учител”. Както писа “Труд”, Никол и Иван се запознали във фейсбук и си разменили се телефоните. Във фаталния ден е била втората им среща на живо. Разследващите са установили, че малкото момиченце е имало два профила, в които контактувало с близо 3000 приятели.", "date": "2017.08.22", "title": " Убиецът на Никол  искал да я целува, тя се дърпала\t\t\t"}
{"url": "https://trud.bg/%d0%b2-%d1%80%d0%b0%d0%b9%d0%be%d0%bd-%d1%82%d1%80%d0%b0%d0%ba%d0%b8%d1%8f-%d0%b2-%d0%bf%d0%bb%d0%be%d0%b2%d0%b4%d0%b8%d0%b2-%d0%bd%d0%b0%d0%bf%d1%80%d0%b0%d0%b2%d0%b8%d1%85%d0%b0/", "text": "Веригата за спортни стоки \"Декатлон\" изгради на участък от булевард \"Освобождение\" в жк \"Тракия\" в Пловдив поливна система, която освен частния терен на магазина обхваща и публични зелени площи около него. Това стана в рамките на инициативата \"Стъпка в повече\" на кмета на \"Тракия\" Костадин Димитров, която обединява усилията на районната администрация и представителите на частния сектор за съвместна работа по поддържането на добра екосреда в зоните, където общинските парцели граничат с частни имоти. \"Експерти от отдел \"Екология\" проведоха срещи с ръководството на обекта, касаещи грижата за зелените площи пред него. Оттам веднага откликнаха и изградиха поливна система, с помощта на която ще се поливат и засадените от общината 30 червенолистни явора\", обясни кметът на \"Тракия\" Костадин Димитров. Инициативата \"Стъпка в повече\" в района стартира в началото на 2012 година и все повече институции се включват в съвместното облагородяване на \"Тракия\".", "date": "2017.08.22", "title": " В район „Тракия“ в Пловдив направиха поредната „Стъпка в повече“ с изграждане на поливна система"}
{"url": "https://trud.bg/%d0%b4%d0%be%d0%bd%d0%b0%d0%bb%d0%b4-%d1%82%d1%80%d1%8a%d0%bc%d0%bf-%d0%ba%d0%b0%d1%82%d0%be-%d1%85%d0%b0%d0%bf%d1%87%d0%b5%d1%82%d0%b0-%d0%b5%d0%ba%d1%81%d1%82%d0%b0%d0%b7%d0%b8-%d0%b2-%d0%b3%d0%b5/", "text": "Полицията в германския град Оснабрюк конфискува близо 5000 хапчета екстази с интересна форма – главата на американския президент Доналд Тръмп с типичната му прическа, и характерен цвят – оранжев, какъвто често сатирично е изобразяван тенът на американския държавен глава. На обратната страна на хапчетата, за да няма никакво объркване, пише „Тръмп”, заедно с NL – международния код на Нидерландия, където се предполага, че са произведени те. Предполага се още, че екстазито е било продавано в нелегални сайтове, рекламирано със слогана: „Тръмп прави партитата велики отново”, съобщи  . „Да направим Америка велика отново” беше едно от основните политически послания на Тръмп по време на кандидатпрезидентската надпревара. Стойността на намерените хапчета на черния пазар е около 40 хил. евро. Заедно с тях полицаите намерили и голяма сума пари. Таблетките са били конфискувани при проверка в колата на двама австрийци – баща и син, единият на 51 години, другият – на 17. Двамата са арестувани, а намерените пари и екстази – иззети.", "date": "2017.08.22", "title": " Доналд Тръмп като хапчета екстази, в Германия конфискуваха 5000"}
{"url": "https://trud.bg/%d0%ba%d0%b0%d0%bc%d0%b5%d1%80%d0%b8-%d0%be%d0%bf%d0%b0%d1%81%d0%b2%d0%b0%d1%82-%d0%b3%d0%b5%d1%82%d0%be%d1%82%d0%be-%d0%b2%d0%b8%d0%b4%d0%b5%d0%be%d0%bd%d0%b0%d0%b1%d0%bb%d1%8e%d0%b4%d0%b5%d0%bd/", "text": "Камерите ще бъдат монтирани основно в централната част на квартала, но де факто ще опашат цялото гето. Закупуването и монтажът им ще струват на общинския бюджет 33 000 лева, които ще бъдат отпуснати с решение на местния парламент на насрочената за 30 август първа сесия след лятната ваканция. Точният брой на камерите ще се определи според техническите параметри на съоръженията, а инвестицията е по настояване на местната полиция и е част от ангажиментите, които лично вицепремиерът Валери Симеонов пое след големите протести в Асеновград след побоя на тумба цигани над деца спортисти и техните треньори и родители от клуба по кану-каяк \"Асеновец\" на 26 юни.  Видеонаблюдението  в ромската махала  ще бъде част от системата за контрол, която Община Асеновград ще изгражда в съвместен проект с  колегите си от Пловдив. Първата видеокамера ще бъде монтирана на новата приемна на РУ на МВР в \"Лозница\", която ще се намира на площад \"Ново време\" в центъра на ромската махала и ще представлява преместваема модулна конструкция с площ от 60 кв. м. В приемната ще работят 7 полицаи, като всеки ден на място ще дежурят петима униформени служители, които ще следят за спазване на реда в гетото и ще помагат на ромите при нужда от административна консултация. Системата за видеонаблюдение ще позволява надграждане, за да не повишат максимално мерките за сигурност, уточниха от екипа на кмета на Асеновград д-р Емил Караиванов. На сесията на 30 август ще бъде гласувано и предложението за тотална забрана по всички централни и вътрешни улици в чертите на Асеновград на каруци, включително и официално регистрираните. Забранителният режим ще влезе в сила, ако общинските съветници приемат предложението за промяна на Наредбата за безопасност на движението. Според документа безмоторните превозни средства ще имат право да се движат само в рамките на ромския квартал \"Лозница\", като границите на трасето  им са между улиците \"Миньор\", \"Дружба\", \"Росица\", \"Лале баир\" и по полските пътища в общината. Каруците пречат на движението и придават лош имидж на Асеновград, а освен това са сериозна предпоставка на катастрофи, тъй като се управляват от малолетни и хора, които не познават правилата за движение по пътищата, замърсяват улиците и булевардите и затова ограничаване на достъпа им до градските улици е наложително, убедени са от местната администрация. След въвеждане на забранителния режим нарушителите ще отнасят глоби между 50 и 300 лв., а контролът за движение на ромските каруци е възложен на полицаите от РУ на МВР-Асеновград и общинско предприятие \"Паркинги и гаражи\". ", "date": "2017.08.22", "title": " Камери опасват гетото, видеонаблюдението ще обхваща и новата полицейска приемна\t\t\t"}
{"url": "https://trud.bg/%d0%b2-%d1%88%d0%b8%d1%88%d0%bc%d0%b0%d0%bd%d1%86%d0%b8-%d1%81%d0%b5-%d0%b3%d0%be%d1%82%d0%b2%d1%8f%d1%82-%d0%b7%d0%b0-%d1%81%d1%8a%d0%b1%d0%be%d1%80%d0%b0-%d0%b3%d0%be%d0%bb%d1%8f%d0%bc%d0%b0-2/", "text": "Жителите на пловдивското село Шишманци (Община Раковски) се готвят за традиционния събор „Голяма Богородица”, който ще се проведе на новия площад този петък и събота. Танцьорите от  школа „Тодорови“ от Белозем и оркестър“Феникс“ с ръководител Христо Коритаров ще дадат старт на народното веселие на 25 август от 19 часа. На следващия ден местните самодейци и мъжката певческа група „Иван Михов“ от село Белозем ще вдигнат градуса настроението  на гостите на събора с песни и танци под звуците на оркестър „Тракийско настроение“ с  ръководител Петко Кънев. Организаторите от кметството в Шишманци и местното Народно читалище „Свети Свети Кирил и Методий – 1929 г.” са помислили и за най-малките жители на селото, за които са подготвили много забавни игри. Те започват всеки ден от 10 часа сутринта на площада.", "date": "2017.08.22", "title": " В Шишманци се готвят за  събора  „Голяма Богородица“"}
{"url": "https://trud.bg/12-%d1%83%d0%b1%d0%b8%d0%b9%d1%81%d1%82%d0%b2%d0%b0-%d1%81%d0%b0-%d0%b8%d0%b7%d0%b2%d1%8a%d1%80%d1%88%d0%b5%d0%bd%d0%b8-%d0%be%d1%82-%d0%b4%d0%b5%d1%86%d0%b0-%d0%b7%d0%b0-%d0%bf%d0%be%d1%81%d0%bb/", "text": "12 са умишлените убийства, извършени от деца за последните 5 години, сочат  данни на МВР.  Близо 5 000 престъпления  се извършват от  непълнолетните и малолетните всяка година у нас. Броят на момчетата, които са извършили престъпно деяние, е значително по-голям от този на момичетата – 4154. Престъпленията, извършени от непълнолетни и малолетни момичета, са 826 Най-често децата извършват кражби – 3019. Случаите на нанесени телесни повреди са 209. Регистрирани са още 56 блудства. През 2016 г. няма извършени убийства, не е така обаче за предишните 4 години. Според специалистите, този тип престъпления се дължат на моментна неадекватна преценка, съобщи  . След като ги осъдят, непълнолетните и малолетни престъпници попадат в поправителния дом в Бойчиновци, където се очаква да бъдат превъзпитани. Много от тях обаче в крайна сметка стигат до Централния софийски затвор.", "date": "2017.08.22", "title": " 12 убийства са извършени от деца за последните 5 години\t\t\t"}
{"url": "https://trud.bg/%d1%82%d1%8a%d1%80%d0%b3%d0%be%d0%b2%d1%81%d0%ba%d0%b0-%d1%84%d0%b8%d1%80%d0%bc%d0%b0-%d0%bd%d0%b0-%d0%bc%d0%be-%d0%bd%d0%b5-%d0%b5-%d1%81%d0%bf%d0%b8%d1%80%d0%b0%d0%bb%d0%b0-%d0%b4%d0%b0-%d1%80%d0%b0/", "text": "Дружество “Снабдяване и търговия- МО” ЕООД не е прекратявало дейността си, заявиха от МО. Декларацията е по повод публикации в някои медии с невярно съдържание , че за пръв път бил отнет лиценза на държавен оръжеен търговец. “Това не отговаря на истината”, твърдят от ведомството. От там уточняват, че при промяна на управлението на военната фирма всеки нов управител подлежи на задължителна съгласувателна процедура в ДАНС по Закона за експортния контрол на продукти, свързани с отбраната. В случая документите са внесени в срок в Междуведомствения съвет по отбранителна индустрия. Също така в срок са внесени и документите за съгласуване на новия управител на дружеството Хранимир Генчев в ДАНС по цитирания закон. На 14 август т. г. управителят  е съгласуван от ДАНС и писмото е представено  на съвета.", "date": "2017.08.22", "title": " Търговска фирма на МО не е спирала да работи"}
{"url": "https://trud.bg/%d0%b4%d0%b2%d1%83%d0%bc%d0%b5%d1%82%d1%80%d0%be%d0%b2-%d1%81%d0%bc%d0%be%d0%ba-%d1%80%d0%b5%d0%ba%d0%be%d1%80%d0%b4%d1%8c%d0%be%d1%80-%d0%be%d1%82%d0%ba%d1%80%d0%b8%d1%85%d0%b0-%d1%83%d1%87%d0%b5/", "text": "Змия с рекордната за България дължина от 2,03 метра беше уловена край Бургас. Влечугото е намерено при рутинен мониторинг, извършен от група учени и студенти от БАН, Софийския и Шуменския университет, съобщи  . Змията е неотровен смок и принадлежи към вида Голям стрелец (Dolichophis caspius). Съотношението на дължината на тялото, отнесено към дължината на опашката, показва, че е женска, поясняват експертите. Досега на територията на България има документирани само две съобщения змии с дължина над 200 см. За съжаление, за единия екземпляр информацията е много оскъдна – няма снимки, нито данни относно пол и географско находище. Другата змия е намерена в Източните Родопи и е женска, с дължина 202 см. „Тези три змии са рекордни за България и дори се доближават до световните рекорди за Големия стрелец“- поясняват проф. Николай Начев и д-р Мирослав Славчев, които документираха находката край Бургас. Те подчертават, че змията е неотровна и е засечена в ненаселен район, така че новината е преди всичко повод за гордост, отколкото за притеснение за местните хора. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.22", "title": " Двуметров смок рекордьор откриха учени край Бургас"}
{"url": "https://trud.bg/%d0%b8%d0%b2%d0%b8%d1%86%d0%b0-%d0%b4%d0%b0%d1%87%d0%b8%d1%87-%d0%ba%d1%8a%d0%bc-%d1%81%d0%ba%d0%be%d0%bf%d0%b8%d0%b5-%d0%b7%d0%bd%d0%b0%d0%b5%d0%bc-%d0%b2%d1%81%d0%b8%d1%87%d0%ba%d0%be-%d0%b8%d0%bc/", "text": "Сръбският външен министър Ивица Дачич заяви, че   в Македония е послание, че „всичко се знае”. „Белград иска да успокои във връзка с нововъзникналата ситуация със Скопие, която не се основава на предположения, а на недвусмислено установени факти, които говорят за разузнавателни действия към Сърбия”, каза дипломатът по сръбската телевизия „Пинк“, информира  . Дачич призова за приятелски отношения с всички страни от региона и съобщи, че президентът Александър Вучич ще проведе телефонен разговор с македонския премиер Зоран Заев, а самият той ще се чуе с колегата си Никола Димитров. Според министърът, Сърбия е била много коректна и не се е намесвала във вътрешните работи на съседката, дори и във времената на ежедневни протести. „Няма нищо, което да показва, че Белград върви срещу интересите на Скопие”, посочи ръководителят на сръбската дипломация. Бившият сръбски министър на външните работи Вук Йеремич определи решението за изтегляне на дипломатите от Скопие като „дипломатически дилетантизъм и шарлатанство“. Снощи дойде и първата официална реакция от правителството в Скопие: „Новото правителство на Македония е категорично посветено и предприема интензивни мерки по посока на решаване, а не създаване на проблеми, насърчавайки добросъседството, сътрудничеството и партньорството със Сърбия, както и с другите държави от своето обкръжение“. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.22", "title": " Ивица Дачич към Скопие: Знаем всичко, имаме факти"}
{"url": "https://trud.bg/%d0%b0%d1%81%d1%84%d0%b0%d0%bb%d1%82%d0%b8%d1%80%d0%b0%d1%82-%d0%b4%d0%b2%d0%b5-%d0%b7%d0%bd%d0%b0%d0%ba%d0%be%d0%b2%d0%b8-%d1%83%d0%bb%d0%b8%d1%86%d0%b8-%d0%b2-%d1%80%d0%b0%d0%ba%d0%be%d0%b2%d1%81/", "text": "Община Раковски осигури пари за цялостното асфалтиране на две знакови улици в града – „Райко Даскалов” и „Христо Ботев” , които са основни и изключително важни пътни артерии. „С възстановяването на улица „Райко Даскалов” се затваря околовръстният пръстен, а улица „Христо Ботев” е една от най-невралгичните точки в града”, коментира кметът на Раковски Павел Гуджеров, който днес инспектира обекта заедно със заместник-кмета Йовко Романов и главния инженер на общината Светлана Шопова. В рамките на проекта се изграждат нови тротоари и бордюри, извършва се подмяна на дъждоприемните шахти и включване водосточните тръби от сградите в канализацията. Средствата, с които се извършват строително-монтажните дейности са отпуснати от Министерството на финансите, с постановление № 363 на Министерски съвет от 16 декември 2016 г. Общата дължина на двете пътни артерии, които ще бъдат ремонтирани и асфалтирани с около 1,7 млн.лв., е над 2,3 км. Асфалтовото покритие ще отговаря на всички европейски стандарти и БДС, като ще бъде двупластово. Към момента започнати са изкопните дейности, предстои профилиране на земното легло. „Реализирането на този проект както и започването на работа на новото общинско предприятие ще даде сериозен тласък на благоустрояването на уличната инфраструктура на града и общината като цяло”, заяви кметът Гуджеров. Той разясни, че от двете страни на улиците ще бъдат положени и нови бордюри, като към всички съществуващи гаражи ще бъде оформен подход от бетонова настилка, а преходите към жилищните входове с пешеходен тротоар. Реконструкцията на предвидените участъци от пътната мрежа на Раковски ще се осъществи при напълно ограничение на движението по тях и осигуряване на обходни маршрути. От общинската администрация призовават жителите на Раковски да появят  търпение и разбиране  относно причиненото неудобство от ремонтните дейности. „Работи се с усилено и ако времето позволява, се надявам да приключим още преди  началото на октомври“, коментира кметът на Община Раковски Павел Гуджеров.", "date": "2017.08.22", "title": " Асфалтират две знакови улици в Раковски"}
{"url": "https://trud.bg/%d1%81%d0%bb%d0%b0%d0%b3%d0%b0%d1%82-%d0%b0%d0%bb%d1%83%d0%bc%d0%b8%d0%bd%d0%b8%d0%b5%d0%b2%d0%b0-%d0%b4%d0%be%d0%b3%d1%80%d0%b0%d0%bc%d0%b0-%d0%b8-%d0%b2%d0%b8%d0%ba%d0%be%d1%81%d0%be%d0%b5%d0%bd/", "text": "Община Пазарджик започна ремонт на една от най-знаковите сгради в центъра на града, в която се помещават Регионалният исторически музей и Художествената галерия „Станислав Доспевски”. Амортизираната вече дограма на вътрешната фасада ще бъде подменена с алуминиева, изготвена от термопрофили. Използването на високоенергийно стъкло, освен подобряване на естетическия вид, ще допринесе и за топлоизолацията и повишаване енергийната ефективност на сградата, чието отопляване гълташе сериозни средства от общинския бюджет. Ремонтът, който трябва да приключи до средата на месец септември, ще подобри  условията за експониране на художествени произведения и във фоайетата на Художествена галерия „Станислав Доспевски” и Регионалния исторически музей, уверяват от местната общинска администрация.", "date": "2017.08.22", "title": " Слагат алуминиева дограма и викосоенергийни стъкла на знакова сграда в Пазарджик"}
{"url": "https://trud.bg/%d1%83%d0%bd%d0%b8%d0%ba%d0%b0%d0%bb%d0%bd%d0%b0-%d0%b0%d0%bc%d1%84%d0%b8%d0%b1%d0%b8%d1%8f-%d0%ba%d0%be%d1%81%d0%b8-%d1%82%d1%80%d1%8a%d1%81%d1%82%d0%b8%d0%ba%d0%b0-%d0%b2-%d1%88%d0%b0%d0%b1%d0%bb/", "text": "Уникална за България шведска амфибия за подводно и наземно косене на тръстика заработи в  Шабла, съобщиха от общината. Машината Truxor DM 5045 е доставена по проект, финансиран от Предприятието за управление на дейностите по опазване на околната среда към МОСВ и гарантира екологично поддържане на Шабленското и Дуранкулашкото езера. През последните години там се наблюдава бурен растеж на тръстика, което води до заблатяване. Амфибията ще прочисти терените край водните огледала, тъй като коси тръстика на сушата и на метър под водата, обясниха от кметството. Машината може също да копае, да изпомпва вода и седимент, да транспортира растителни остатъци и да събира петролни отпадъци. Тя работи с биоразградимо хидравлично масло, което е безвредно за околната среда при евентуален теч. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.22", "title": " Уникална амфибия коси тръстика в Шабленското езеро"}
{"url": "https://trud.bg/%d0%ba%d0%be%d1%80%d0%bd%d0%b5%d0%bb%d0%b8%d1%8f-%d0%bd%d0%b8%d0%bd%d0%be%d0%b2%d0%b0-%d0%b2%d1%81%d0%b8%d1%87%d0%ba%d0%b8-%d1%81%d0%b2%d1%8a%d1%80%d0%b7%d0%b0%d0%bb%d0%b8-%d0%b8%d0%bc%d0%b5%d1%82/", "text": "Главният прокурор ме уведоми, че нямам общо с проекта „Цанков камък“ – всички, позволили си да свържат името ми с проекта и с корупция, отиват на съд. Това каза лидерът на БСП Корнелия Нинова по време на пресконференция след заседание на Изпълнителното бюро на партията. По думите на Нинова обвинения за връзка между БСП и „Цанков камък“ са с цел да се омаловажат усилията на партията за справяне с паралелната държава. „Да ни се отнеме правото да претендираме, че автентично и истински искаме да се справим с нея“, каза Нинова. Тя посочи, че е изпратила писмо до главния прокурор, в което пита във връзка с всички направени досега предварителни проверки за „Цанков камък“, досъдебни производства, експертизи на документи, разпити на свидетели, по какъвто и да е повод, по какъвто и да е начин, някъде дали излиза нейното име. „Получих отговор от главния прокурор, за което му благодаря“, каза Нинова. По думите ѝ в него той обяснява, че тя няма нищо общо с тази работа. „Затова пристъпвам към второто действия, сега всички, които си позволиха да свържат моето име с корупция и „Цанкъв камък“ отиват на съд“, каза Нинова и подчерта, че това се отнася за всички от министър-председател до подгряващите го говорители. Утре внасям писмо до Специализирания наказателен съд да бъдат огласени политиците, финансирани от КТБ, обяви още лидерът на БСП. „Ако си спомняте Иван Гешев обяви, че има политици, които са взимали пари. Ние поискахме официално от прокуратурата да дадат този списък, да го огласят. Искаме публичност, прозрачност и политиците да си понесат отговорността. По този въпрос получих отговор също от Специализираната прокуратура – да имам предвид, че досъдебното дело е изпратено на Специализирания наказателен съд, поради което всички искания следва да бъдат адресирани до разглеждащия делото съд“, каза Нинова. На въпрос дали президентът е надхвърлил правомощията си, след като е обещал закрила на Цветан Василев, Нинова коментира, че по-интересно около случая КТБ е кой политик е финансиран от банката. „Случаят КТБ е много по-интересен за нас и за мен от тази гледна точка, отколкото позицията на президента за Цветан Василев“, посочи Нинова. На въпрос дали държавният глава не е надхвърлил правомощията си с коментара за това какви самолети трябва да закупи България, Нинова отговори: „Да припомня за първия КСНС, което е в правомощията на президента. Да припомня записите там, където пише в срокове, които отдавна изтекоха, че правителството ще представи план за закупуване на самолети, кой тип – откъде“, каза Нинова. Според нея държавният глава се придържа към протокола на КСНС. Корнелия Нинова коментира и посредническата роля на Бойко Борисов между Турция и Германия. По думите й тя се е провалила. Според лидера на БСП този диалог между Турция и Германия е недопустим в 21 век. „Очевидно е, че посредническата роля на г-н Борисов се провали щом лидерите на двете страни си говорят по този начин“, каза Нинова. По думите ѝ трябва да се разговаря спокойно, а не да се разменят заплахи. Лидерът на БСП коментира и предстоящата визита на френския президент Еманюел Макрон у нас. Според нея при посещението му в България би трябвало да се обсъжда бъдещето на ЕС и вариантите в Бялата книга. „Смятам, че би трябвало да се обсъжда бъдещето на ЕС и предвидените варианти на Бялата книга и други възможности. Това е изключително важна тема в момента и с оглед на председателството на България. На второ място – националният интерес на България да бъде защитен по теми, важни за нас“, коментира още Нинова. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.22", "title": " Нинова: Всички, свързали името ми с „Цанков камък“, отиват на съд\t\t\t"}
{"url": "https://trud.bg/15-%d0%bd%d0%b5%d0%b7%d0%b0%d0%ba%d0%be%d0%bd%d0%bd%d0%b8-%d0%bf%d0%be%d1%81%d1%82%d1%80%d0%be%d0%b9%d0%ba%d0%b8-%d1%81%d0%b0-%d1%81%d1%8a%d0%b1%d0%be%d1%80%d0%b5%d0%bd%d0%b8-%d0%b2-%d0%b7/", "text": "Акцията по премахване на незаконни постройки в столичния квартал „Захарна фабрика“ приключи със събарянето на 15 бараки, съобщи  . От рано сутринта в района имаше засилено полицейско присъствие, но нямаше напрежение. Местните товареха покъщнината си в камиончета и дори помагаха за разрушаването. На хората от съборените обекти, които имат право – основно майките с деца, е предложено да се настанят в близкия дом „Света София“ или в дом в ж.к. „Люлин“. Те ще могат да останат там три месеца и с тях ще се работи да си намерят жилище под наем или ще им се даде общинско такова. Според адресните регистрации в незаконните постройки живеят над 500 души. Много от тях не са от София или са от други части на града – те ще бъдат поканени да си отидат по родните места, каза районният кмет Иван Божилов пред БТВ. Имаме заповед за премахване на незаконни 143 бараки и шест къщи, които са опасни, каза още той. Акцията ще продължи в момент, в който има къде да бъдат настанени останалите обитатели на постройките. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.22", "title": " 15 незаконни постройки са съборени в „Захарна фабрика“"}
{"url": "https://trud.bg/%d1%80%d0%b5%d0%bc%d0%be%d0%bd%d1%82-%d0%bc%d0%b0%d1%85%d0%b0-%d0%bd%d0%b5%d1%80%d0%b5%d0%b3%d0%bb%d0%b0%d0%bc%d0%b5%d0%bd%d1%82%d0%b8%d1%80%d0%b0%d0%bd-%d0%bf%d0%b0%d1%80%d0%ba%d0%b8%d0%bd%d0%b3/", "text": "Община Шумен започва изграждане на паркоместа, за да спре спирането пред входовете на две училища – СУ „Никола Вапцаров“ и „Сава Доброплони“. По време на учебната година районът пред тях по бул.“Мадара“ се превръща в нерегламентиран паркинг за родители и ученици, а това е предпоставка за произшествия. Паркоместата ще бъдат изградени по съседната улица „Преслав“. Там ще бъде обновен и тротоарът, ще се направят нови зелени зони, ще се монтира ниско осветление и пейки, обяви кметът на Шумен Любомир Христов. Той уточни, че тенденцията е при подновяване на тротоарите в целия град, да се заменят старите дървета, надигнали плочките, с нови видове с по-малка коренова система. Ремонтът е за 200 000 лв. без ДДС и вече е избрана фирма изпълнител, която започва проектиране идната седмица. По близката ул.“Добруджа“ в района на ОУ „Петър Берон“ също предстои обновление на тротоара и изграждане на места за паркиране. Шофьорите няма да заплащат нищо за престоя, уточняват от общинта. През септември стартира и ремонт на 40 улици в Шумен за 600 000 лв. без ДДС. Преасфалтирането се забави, заради обжалване на обществената поръчка, но общината премина към пряко договаряне с фирма „Автомагистрали Черно море“. В момента общинското предприятие „Строителство и благоустройство“ кърпи рискови дупки по улиците в града и селата. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.22", "title": " Ремонт маха нерегламентиран паркинг пред училища"}
{"url": "https://trud.bg/%d0%b4%d0%b5%d1%81%d0%b5%d1%82%d0%ba%d0%b8-%d0%b4%d0%be%d0%bc%d0%b0%d0%ba%d0%b8%d0%bd%d1%81%d1%82%d0%b2%d0%b0-%d0%b1%d0%b5%d0%b7-%d0%b2%d0%be%d0%b4%d0%b0-%d0%b7%d0%b0%d1%80%d0%b0%d0%b4%d0%b8-%d0%b1/", "text": "Десетки жители на ул. „Букет“ в жк „Изгрев“ готвят протест, тъй като насред лято от дни са на сух режим. Хората негодуват, че са на ръба на хуманитарна криза и винят за нея както „ВиК-Варна“, така и общината, която ги облага с високи данъци, а не е изградила нормална инфраструктура. „Водопроводът в този район е частен, стопанисва го водна кооперация, а ние отчитаме потреблението  чрез общ водомер. Кооперацията има неплатени сметки за 32 000 лв. От 3 месеца предупреждаваме хората да ги изчистят, но това не се случва. Затова сложихме пломби, които те скъсаха, за да продължат да поливат градините си, без да плащат“, обясни пред „Труд“ директорът на „ВиК-Варна“ Валентин Вълканов. Той уточни, че водоподаването отново е спряно и няма да бъде възстановено, докато длъжниците не подпишат поне договор за разсрочено погасяване на солидната сума.", "date": "2017.08.22", "title": " Десетки домакинства без вода заради борч от 32 000 лева"}
{"url": "https://trud.bg/%d1%81%d0%b8%d0%bb%d0%bd%d0%b0-%d0%bc%d1%83%d0%b7%d0%b8%d0%ba%d0%b0-%d0%bf%d1%80%d0%b0%d1%82%d0%b8-%d0%b1%d1%80%d0%b0%d1%82%d1%8f-%d0%b2-%d0%b0%d1%80%d0%b5%d1%81%d1%82%d0%b0/", "text": "Двама братя от Шумен Асен/32г./ и Данчо/44г./ Христови се озоваха в ареста в първите часове във вторник за силна музика и опит да осуетят полицейска проверка. Акцията „Тишина“ на ул.“Круша планина“ в града била провокирана от съседи, които на два пъти търсили помощ от униформените, защото не можели да спят. Първото обаждане било към 23 часа и на мястото бил пратен полицейски екип. Асен обяснил, че празнуват рожден ден на сина му, но се съгласили да стопират уредбата в присъствието на униформените.  Към 02:30 часа комшии отново алармирали, че музиката гърми, а гостите крещят. Когато полицаите отишли, седем души излезли пред къщата да си бранят купона. Братята домакини станали агресивни, не искали да представят личните документи за проверка. Полицаите започнали да пишат акт за нарушаване на реда и нощната тишина според общинската Наредба 1. „Няма да им се обясняваш“, съветвал Данчо по-малкия си брат и двамата опитали да напуснат мястото на проверката. Така се стигнало до 24-часовото им задържане в полицейското управление. На Данчо са съставени два акта по Закона за МВР и по Закона за личните документи, а на Асен три, защото бил и домакин на шумното парти, и нарушавал общинската Наредба 1.", "date": "2017.08.22", "title": " Силна музика прати братя в ареста"}
{"url": "https://trud.bg/%d1%80%d0%b0%d0%b7%d0%bf%d0%b8%d1%82%d0%b2%d0%b0%d1%82-%d0%bd%d0%b0%d0%bf%d0%b0%d0%b4%d0%b0%d1%82%d0%b5%d0%bb%d1%8f-%d0%be%d1%82-%d1%84%d0%b8%d0%bd%d0%bb%d0%b0%d0%bd%d0%b4%d0%b8%d1%8f-%d1%87%d1%80/", "text": "Нападателят от Финландия, който уби 2-ма души и рани 8, застава пред съда. 18-годишният мароканец, който е кандидат за убежище, ще бъде разпитан чрез видеовръзка, информира  . Той се намира в болница, след като беше прострелян в крака при полицейската операция. Освен него, бяха задържани още 4-ма мароканци. Полицията иска петимата да бъдат поставени под стража. Нападателят, който прободе с нож жертвите си в град Турку, е пристигнал във Финландия миналата година. В края на 2015 г. и началото на 2016 г. бил в Германия, но според германското вътрешно министерство не е кандидатствал за убежище там. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.22", "title": " Разпитват нападателя от Финландия чрез видеовръзка"}
