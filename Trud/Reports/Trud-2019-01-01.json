{"url": "https://trud.bg/%d0%b6%d0%b5%d1%80%d1%82%d0%b2%d0%b8%d1%82%d0%b5-%d0%b2-%d0%bc%d0%b0%d0%b3%d0%bd%d0%b8%d1%82%d0%be%d0%b3%d0%be%d1%80%d1%81%d0%ba-%d1%81%d0%b0-%d0%b2%d0%b5%d1%87%d0%b5-%d0%b4%d0%b5%d0%b2%d0%b5%d1%82/", "text": "Спасителите извадиха девета жертва – тялото на жена, от развалините на   предаде ТАСС. Разчистването на развалините на мястото на частично срутилата се сграда в руския град Магнитогорск и търсенето на пострадали ще продължи и през нощта, съобщи за ТАСС представител на министерството на извънредните ситуации. Както и предишната нощ, ще бъде включена осветителна и отоплителна техника. Според прогнозата температурата в Магнитогорск ще падне до 29 градуса под нулата. В Челябинска област на 2 януари е обявен траур във връзка с трагедията.  е крайно тежко и то ще бъде транспортирано за лечение в Москва. Редом до него в реанимацията в местната болница е майка му. Неговите родителите са оцелели, както и тригодишният му брат. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.01.01", "title": " Жертвите в Магнитогорск са вече девет"}
{"url": "https://trud.bg/1-%d0%bc%d0%bb%d1%80%d0%b4-%d0%bb%d0%b2-%d0%b4%d0%b0%d0%b2%d0%b0%d1%82-%d0%b2%d0%b0%d1%80%d0%bd%d0%b0-%d0%b8-%d0%b1%d1%83%d1%80%d0%b3%d0%b0%d1%81-%d0%b7%d0%b0-%d0%be%d0%b1%d0%bd%d0%be%d0%b2%d1%8f/", "text": "Перото „Образование” е приоритет Кметовете на Варна и Бургас Иван Портних и Димитър Николов обявиха за приоритет в градовете си обновяването на училищата и детските градини. Близо 1 млрд. лева ще се инвестират през тази година във Варна и в Бургас. В морските градове бяха представени проектобюджетите на кметските екипи на Иван Портних и Димитър Николов. Почти половин милиард лева ще е бюджетът на Варна – 475 млн. лева, стана ясно от предложението на кмета на града Портних. Рамката на бюджета на Бургас за 2019 година е 253 млн. лева. Очакваните средства от европейски програми във Варна са в размер на близо 81 млн. лева. Парите,които ще бъдат инвестирани в морската столица, съпоставими с броя на жителите й, са най-големи за страната и на всеки варненец се падат средно по 1417 лева. Данък “недвижими имоти” и такса “смет” за варненци се запазват същите като през последните 4 години. Освен запазване на данъчната тежест, приоритетите за морската столица са утвърждаването й като туристическа дестинация за 4 сезона, като град на знанието, където най-големия относителен дял от 35% отиват за образование, и мащабни инфраструктурни проекти заради титлата “Европейски град на спорта 2019”. Варна ще събере над 200 спортни събития, от които 50 международни и отново е домакин на най-престижната регата “Тол шипс” през новата година. Образование, екология и бизнес, ще бъдат приоритетите в бюджета на Бургас, каза пред “Труд” кметът на града Димитър Николов.Ще бъде приложен нов подход в образованието. “Стартираме с образованието и въвеждаме нов модел във всички училища. С обновяване на 92 класни стаи, които ще бъдат реконструирани изцяло с чинове, интерактивни дъски и ново оборудване. Това ще даде възможност по нов начин да започне образователният процес за първокласниците”, каза още Николов. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.01.01", "title": " 1 млрд. лв. дават Варна и Бургас за обновяване\t\t\t"}
{"url": "https://trud.bg/%d1%82%d1%83%d1%81%d0%ba-%d0%bf%d0%be%d0%b7%d0%b4%d1%80%d0%b0%d0%b2%d0%b8-%d1%80%d1%83%d0%bc%d1%8a%d0%bd%d0%b8%d1%8f-%d0%b7%d0%b0-%d0%bf%d0%be%d0%b5%d0%bc%d0%b0%d0%bd%d0%b5%d1%82%d0%be-%d0%bd%d0%b0/", "text": "Председателят на Европейския съвет Доналд Туск поздрави Румъния по случай  , предаде Аджерпрес. „Уверен съм, че ще се справите и очаквам с нетърпение да работим заедно,“ написа в официалната си страница в Туитър Туск. Румъния поема от днес до края на юни ротационното председателство на ЕС за първи път от присъединяването си към Блока. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.01.01", "title": " Туск поздрави Румъния за поемането на европредседателството: Очаквам с нетърпение да работим заедно"}
{"url": "https://trud.bg/%d0%bf%d0%be%d0%bd%d0%b5-50-%d0%bc%d0%bb%d0%bd-%d0%bb%d0%b2-%d1%89%d0%b5-%d1%81%d1%82%d1%80%d1%83%d0%b2%d0%b0-%d0%b4%d0%b5%d1%82%d1%81%d0%ba%d0%b0%d1%82%d0%b0-%d0%b1%d0%be%d0%bb%d0%bd%d0%b8%d1%86/", "text": "Поне 50 милиона лева ще струва строителството на Националната педиатрична болница, коментираха пред “Труд” експерти. Правителството вече обяви, че първият транш ще е от 20 млн. лв. Още преди Коледа експерти започнаха детайлно проучване на изоставената преди 30 години на груб строеж 13 етажна сграда в карето на Александровска болница. Предстои да се обяви обществена поръчка за препроектиране на корпуса, а след това и друга за довършителните строителни дейности. Здравният министър Кирил Ананиев увери, че обследването ще продължи около месец, за препроектиране ще са необходими още около три месеца, а в началото на лятото се очаква търгът за строителството. Той прогнозира, че до средата на 2020 г. Националната педиатрична болница ще бъде завършена. Ананиев увери, че ще е много по-евтино новата детска болница да се доизгради, отколкото да се вдига нова сграда. Самият той инспектирал грубия строеж, който предстои да се превърне в модерна болница. От пресцентъра на здравното ведомство опровергаха твърденията на бившия министър Петър Москов, че имало осигурени 30 млн. евро от Норвежкия фонд за педиатрична болница. “Никога по норвежкия финансов механизъм не са били предвиждани 20 млн. евро за изграждането на национална детска болница. Това е била първоначална идея, която не е била одобрена при финалното подписване на меморандума”, съобщиха от здравното министерство. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com  ", "date": "2019.01.01", "title": " Поне 50 млн. лв. ще струва детската болница\t\t\t"}
{"url": "https://trud.bg/%d0%bd%d0%b8%d0%bc%d1%85-%d0%b8%d0%b7%d0%bb%d0%b8%d0%b7%d0%b0-%d0%be%d1%82-%d1%81%d1%82%d1%80%d1%83%d0%ba%d1%82%d1%83%d1%80%d0%b0%d1%82%d0%b0-%d0%bd%d0%b0-%d0%b1%d1%8a%d0%bb%d0%b3%d0%b0%d1%80%d1%81/", "text": "От днес Националният институт по метеорология и хидрология излиза от структурата на Българската академия на науките и се преобразува в Национален институт по метеорология и хидрология като юридическо лице, чийто ръководител е разпоредител с бюджет по бюджета на Министерството на образованието и науката. В съобщението от Института метеоролозите изразяват благодарност на всички за разбирането и подкрепата. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.01.01", "title": " НИМХ излиза от структурата на Българската академия на науките"}
{"url": "https://trud.bg/%d1%84%d0%be%d0%b9%d0%b5%d1%80%d0%b2%d0%b5%d1%80%d0%ba%d0%b8-%d0%bf%d0%be%d0%b4%d0%bf%d0%b0%d0%bb%d0%b8%d1%85%d0%b0-%d0%bd%d0%b0%d0%b2%d0%b5%d1%81-%d0%b8-%d1%81%d0%b5%d1%80%d0%b3%d0%b8%d0%b8-%d0%bd/", "text": "Фойерверки подпалиха сергии и навес на пазарче в пловдивския район Западен, информира  В резултат на хвърлено пиротехническо средство след полунощ се запалил найлонов навес край голям хранителен магазин и от огъня са засегнати прозорци на обекта. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.01.01", "title": " Фойерверки подпалиха навес и сергии на малък пазар в Пловдив"}
{"url": "https://trud.bg/%d1%84%d1%80%d1%83%d0%bc-%d0%be%d1%82%d0%ba%d0%b0%d0%b7%d0%b0-%d0%b4%d0%b0-%d0%b1%d1%80%d0%b0%d0%bd%d0%b8-%d1%82%d0%b8%d1%82%d0%bb%d0%b0%d1%82%d0%b0-%d1%81%d0%b8-%d0%b2-%d0%b8%d1%82%d0%b0%d0%bb%d0%b8/", "text": "Британският колоездач Крис Фрум отказа да брани титлата си на „Джиро д’Италия“ от 11 май до 2 юни. Звездата на „Скай“ обяви приоритетите си за 2019-а, като акцентът ще бъде спечелването за пети път в кариерата му на „Тур дьо Франс“. В историята само четирима други състезатели са триумфирали пет пъти в най-трудния тур в света – французите Жан Анкетил и Бернар Ино, белгиецът Еди Меркс и испанецът Мигел Индурайн.  Още един състезател на „Скай“ обяви, че вероятно ще пропусне „Джиро д’Италия“ – Герайнт Томас, който ликува в „Тур дьо Франс“ през 2018-а. „На гърба си ще нося жълтата фланелка и ще е тъжно, ако се върна в състезанието неподготвен на 100 процента“, обяви Томас.  Обиколката на Франция е от 29 юни до 21 юли. Фрум 4 пъти е печелил състезанието, а през миналата година стана трети. Томас пък е третият британец след Фрум и Брадли Уигинс печелил „Тур дьо Франс“.", "date": "2019.01.01", "title": " Фрум отказа да брани титлата си в Италия"}
{"url": "https://trud.bg/%d0%bf%d0%b5%d1%88%d0%b5%d1%85%d0%be%d0%b4%d0%bd%d0%b0-%d0%bf%d1%8a%d1%82%d0%b5%d0%ba%d0%b0-%d1%81%d0%b8-%d1%81%d1%8a%d0%b7%d0%b4%d0%b0%d0%b2%d0%b0-%d1%82%d0%be%d0%ba%d0%b0-%d0%b7%d0%b0-%d0%be%d1%81/", "text": "Десетокласник от Шумен проектира пешеходна пътека, която генерира ток от движението на хората по нея. Електричеството пък може да захранва уличното осветление по зоната нощем. С тази своя иновация Денис Исметов от Професионалната гимназия по механотехника „Христо Ботев“ в Шумен е кандидатствал в конкурса SUPER STEM България и вече е национален победител в категорията „Инженеринг“, оповестиха от ръководството на училището. Денис печели златен медал и сертификат от Научния Център Карнеги, САЩ в третата възрастова категорията за ученици от 9 до 12 клас. Проектът му „Пътека за генериране на електрическа енергия“ представлява изграждане на пешеходна пътека от плочки, в които има вграден механизъм за генериране на електрическа енергия. При преминаване на хора по тази пешеходна зона се генерира енергия, която зарежда акумулатор. Съхраняваната енергия може да се използва през нощта за захранване на уличното осветление. Денис е създал и 3D проект на пътеката и дори планира да има приложение – да бъде разположена на емблематичния площад „Кристал“ в центъра на Шумен. Тийнейджърът е член на клуб „Роботика“ в гимназията и е участвал със свои интересни разработки и в други конкурси – „Енергетиката и ние“ във Варна, „Младежко техническо творчество“ в Горна Оряховица. Националният конкурс „Търси се кой е SUPER STEM в твоето училище“ има за цел да се поощрят талантливи ученици в областта на науките STEM в училище. Творци, които са инициативни и любопитни да създават идеи и да експериментират. STEM /Science – Technology – Engineering – Mathematics/ е обучение, чрез методите на науката, технологиите, инженерството и математиката. Важен е експериментът, като практичните занимания спомагат за развиване на творческите способности и умения на учениците, които работят по даден проект. Тази година в надпреварата SUPER STEM със свои проекти и идеи са участвали 91 ученици и 40 учители. В категорията за педагози участват такива, които насърчават възпитаниците си в разработката на STEM проекти. Победител в категорията DIGITAL EXCELLENCE за учители тази годиа също е шуменец – инж.Ангел Ангелов, преподавател по информационни технологии в СУ „Сава Доброплодни“. Наградата му е участие в STEM обучение в Научния Център Карнеги, САЩ. Награждаването на всички победители предстои на 26 януари. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.01.01", "title": " Пешеходна пътека си създава тока за осветление"}
{"url": "https://trud.bg/%d0%bd%d0%b0%d0%b4-10-%d1%85%d0%b8%d0%bb%d1%8f%d0%b4%d0%b8-%d0%bf%d0%be%d1%81%d1%80%d0%b5%d1%89%d0%bd%d0%b0%d1%85%d0%b0-%d0%bd%d0%be%d0%b2%d0%b0-%d0%b3%d0%be%d0%b4%d0%b8%d0%bd%d0%b0-%d0%b2-%d0%b1/", "text": "Раева и Сираков заведоха внучката си край Разлог Над 10 хиляди туристи посрещнаха Новата година в Банско. Курортът буквално се пукаше по шевовете. По традиция в 12-тия час  гости и местни излязоха на площада и там гръмнаха шампанското, а после се извиха хора и настана веселие. Разнообразна реч се чува в града-говори се на иврит, английски, руски, сръбски, украински. А инициативните търговци даже изписаха реклами на китайски и иврит в опит да привлекат повече клиенти. Сред избралите Банско за ваканцията бе и шефа на  ПГ на ГЕРБ и зам.-председател на партията Цветан Цветанов . Той по традиция доведе семейството си на ски. “За празниците със семейството ми избрахме Банско. Атмосферата и условията са прекрасни. Истинско удоволствие е, когато по пистите срещаш много деца и семейства, които са избрали да карат ски и да почиват в България. Препоръчвам на всички българи да посетят Банско и да подкрепим развитието му като курорт от световно ниво”, написа Цветанов във Фейсбук. Илияна Раева и Наско Сираков пък заведоха внучката си в хотел край Разлог.", "date": "2019.01.01", "title": " Над 10 хиляди посрещнаха Нова година в Банско\t\t\t"}
{"url": "https://trud.bg/%d0%bf%d0%b0%d0%ba%d1%8f%d0%be-%d1%81%d0%b5-%d1%88%d0%b5%d0%b3%d1%83%d0%b2%d0%b0-%d1%81-%d0%bf%d0%be%d0%b1%d0%b5%d0%b4%d0%b0%d1%82%d0%b0-%d0%bd%d0%b0-%d0%bc%d0%b5%d0%b9%d1%83%d0%b5%d0%b4%d1%8a%d1%80/", "text": "Филипинецът Мани Пакяо, шампион на Световната боксова асоциация (WBA) в полусредна категория, се пошегува с Флойд Мейуедър. Навръх 31 декември американецът нокаутира още в първия рунд 20-годишната изгряваща звезда по кикбокс Теншин Насукава (Япония), като битката бе по правилата на бокса. Така Мейуедър, който е шампион в пет различни категории записа 51-и успех на сметката си, но двубоят бе демонстративен и няма да бъде записан в статистиката на двамата бойци. В социалната мрежа Пакяо не назовава името на Флойд, но красноречиво адресира посланието към бившия си съперник.  „Има правило на Нова година. Трябва да продължаваш да се биеш само с опитни противници, които са с моите габарити или повече“, написа той.  Мейуедър на три пъти хвърли в нокдаун доста по-дребничкия от него Насукава, а успехът дойде 2,19 минути и му донесе 9 милиона долара.  Ирландецът Конър Макгрекър също не остана безучастен към този бой. През 2017-а шампионът в ММА загуби от Флойд с технически нокаут, а мачът бе по правилата на бокса.  „Тези 9 милиона долара няма да те държат в началото на моя списък, момче“, обяви и Макгрегър, който също не се обърна по име към Мейуедър. Същевременно Конър обяви и блага вест, която го очаква през 2019-а. Боецът ще става за втори път баща, а съпругата му Ди Девлин е в напреднала бременност. Двойката има и двегодишен син, който носи името на баща си.", "date": "2019.01.01", "title": " Пакяо се шегува с победата на Мейуедър"}
{"url": "https://trud.bg/%d0%bf%d1%81%d0%b8%d1%85%d0%b8%d1%87%d0%bd%d0%be-%d0%b1%d0%be%d0%bb%d0%b5%d0%bd-%d0%bc%d1%8a%d0%b6-%d0%b1%d0%bb%d1%8a%d1%81%d0%bd%d0%b0-%d1%81-%d0%ba%d0%be%d0%bb%d0%b0-%d1%87%d0%b5%d1%82%d0%b8%d1%80/", "text": "Мъж блъсна с кола четирима души в новогодишната нощ в Германия, предаде ДПА. „Следствените власти за момента подозират преднамерена атака, която може да се дължи на ксенофобските възгледи на водача“, съобщиха днес полицията и прокуратурата в съвместно комюнике. „Освен това следователите разполагат с първоначална информация, че водачът страда от психическа болест“, се казва още в изявлението. По данни на властите той е засилил колата си минути преди полунощ към пешеходец, който успял да избяга. След това е блъснал група хора на оживен площад в центъра на града, включително сирийци и афганистанци. Според изявлението един от пострадалите все още е в болница, предаде Ройтерс. Петдесетгодишният мъж е арестуван след инцидента в град Ботроп в провинция Северен Рейн-Вестфалия. За потенциалния ксенофобски мотив властите съдят по това, че при ареста заподозреният е направил расистки коментари. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com  ", "date": "2019.01.01", "title": " Психично болен мъж блъсна с кола четирима души в Германия\t\t\t"}
{"url": "https://trud.bg/%d0%b2-%d0%bf%d0%be%d1%81%d0%bb%d0%b5%d0%b4%d0%bd%d0%b8%d1%8f-%d0%b4%d0%b5%d0%bd-%d0%bd%d0%b0-%d1%81%d1%82%d0%b0%d1%80%d0%b0%d1%82%d0%b0-%d0%b3%d0%be%d0%b4%d0%b8%d0%bd%d0%b0-800-%d0%bb%d0%b5%d0%b2/", "text": "С 800 лева глоба и лишаване от правоуправление за три месеца бе наказана шофьорка на товарен автомобил „Форд транзит“ заради превишена скорост в населено място. Санкциите, наложени от МВР, бяха потвърдени от Районния съд в Нова Загора с решение от 31 декември 2018 година. На 1 юни м.г., в 14,56 ч.,  водачката е управлявала товарната кола, собственост на частна фирма, по ул.“Патриарх Евтимий“ в Нова Загора. Автомобилът се е движил със скорост от близо 114 км/час при максимално разрешена в населеното място от 50 км/час. За превишаване на допустимата скорост с 50 км/ч. законът предвижда 700 лева глоба, а за всеки следващи 5 км/ч. глобата се увеличава с 50 лева. Водачката е оспорвала наказанието си пред съда, като сред мотивите е изтъкнала, че то е наложено без да бъде посочено мястото на извършеното нарушение. Съдът е посочил, че нарушението е било установено със стационарна камера. А самоличността на шофьорката е безспорно установена след потвърждение от собственика на автомобила. Решението на Районния съд в Нова Загора може да бъде обжалвано пред Окръжния в Сливен. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.01.01", "title": " В последния ден на старата година: 800 лева за шофьорка заради превишена скорост"}
{"url": "https://trud.bg/%d1%81%d0%bb%d0%b8%d0%b2%d0%b5%d0%bd%d0%ba%d0%b0-%d0%bf%d0%be%d0%b8%d1%81%d0%ba%d0%b0-%d0%b4%d0%b0-%d0%bd%d0%be%d1%81%d0%b8-%d1%84%d0%b0%d0%bc%d0%b8%d0%bb%d0%b8%d1%8f%d1%82%d0%b0-%d0%bd%d0%b0-%d0%bf/", "text": "Жена от Сливен поиска да носи фамилията на починалия си приятел. Чрез съда тя предяви иск срещу общинската администрация с претенция промяната да бъде отразена в регистъра на населението, съобщиха от съдебната палата в областния град. Подобен казус е сред изключенията в практиката на местната администрация и магистратите. Интересен е фактът, че ищцата е потърсила съда почти две години след загубата на любимия си. През 2015 г. сливенката се развела със съпруга си, като продължила да носи неговата фамилия. Новата романтична история започнала през същата година. Тя заживяла на семейни начала в жилището си със своя Ромео. През август 2016 г. двамата заминали на почивка в Германия, където приятелят й направил предложение за брак. Тя приела. До сватба така и не се стигнало. Прибрали се от екскурзията след месец. Но мъжът внезапно се разболял и издъхнал. Искът й спрямо общината не издържа и на двете съдебни инстанции по делото. Окръжният съд потвърди решението на Районния и посочи, че законодателят е дал възможност да бъде извършвана промяна при наличието на важни обстоятелства. В конкретния случай такива не са посочени. Били са разпитани приятелката и братът на ищцата. И двамата свидетели заявили, че жената и любимият й живеели заедно в обич и разбирателство. Приятелката казала, че промяната във фамилното име била пожелана от сантиментални подбуди, за да останел някакъв спомен за починалия. Но нито един от свидетелите не могъл да декларира, че ищцата е била известна в обществото с името на любимия мъж. Приятелката й дори не го била виждала, въпреки че дружката й живеела на семейни начала с него, и разбрала кой е той едва след смъртта му.  Вторият свидетел, макар и неин брат, дори не е разбрал защо тя иска да промени фамилията си. В мотивите си съдът изтъква, че сантименталното отношение на жалбоподателката към починалия човек не е важно обстоятелство, което да мотивира промяната на фамилното име. И че е недопустимо да се приеме фамилното име на друго лице, което е починало, заради субективни възприятия. Решението е окончателно и не подлежи на обжалване. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.01.01", "title": " Сливенка поиска да носи фамилията на приятеля си две години след кончината му"}
{"url": "https://trud.bg/110-%d0%b6%d0%b8%d0%bb%d0%b8%d1%89%d0%b0-%d0%b2-%d1%81%d0%be%d1%84%d0%b8%d1%8f-%d0%be%d1%82%d0%bf%d1%83%d1%81%d0%ba%d0%b0%d1%82-%d0%bd%d0%b0-%d0%b2%d0%be%d0%b5%d0%bd%d0%bd%d0%b8/", "text": "Търговските дружества на ведомството приключили годината на печалба Нова жилищна програма на Министерство на отбраната (МО) вече е в ход, съобщиха пред “Труд” от ведомството. Тя стартира през миналата година. Само в София се обновяват близо 110 апартамента, които скоро ще посрещнат военнослужещи без квартира. Терените са в кварталите “Младост”, “Дружба”, “Люлин” и “Овча купел”. Общо за страната безквартирните военни са около 4100, като само в столицата те са 1300. Униформените, които в момента живеят на свободен наем, всеки месец получават финансова помощ от МО. Тя се движи в диапазона между 100 и 200 лева, а размерът й зависи от гарнизона, в който служат и броят на членовете на семейството им. От военното ведомство обявиха още, че е стартиран и проект за осигуряване на съвременна екипировка за българския войник, като отделни компоненти вече се тестват в Сухопътните войски. Относно обобщеното състояние на търговските дружества на Министерството на отбраната през 2018 година, тенденцията е към стабилизиране. Положителен финансов резултат отчитат 7 от тях – “Интендантско обслужване” ЕАД, “Снабдяване и търговия – МО” ЕООД и “МОБА” ЕООД, ТЕРЕМ Холдинг ЕАД, “Интендантско обслужване” ЕАД и ДКЦ “Св. Георги” ЕООД, Хасково. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com  ", "date": "2019.01.01", "title": " 110 жилища в София отпускат на военни\t\t\t"}
{"url": "https://trud.bg/%d1%84%d0%b5%d0%bd%d0%be%d0%bc%d0%b5%d0%bd%d1%8a%d1%82-%d1%85%d0%b0%d0%bb%d0%be-%d0%b8%d0%b7%d0%b3%d1%80%d1%8f-%d0%bd%d0%b0%d0%b4-%d0%bf%d0%b8%d1%81%d1%82%d0%b8%d1%82%d0%b5-%d0%b2-%d0%b1%d0%b0%d0%bd/", "text": "Нарича се още диамантен прах Уникален оптичен феномен наблюдаваха стотици скиори на пистите над Банско в края на вече изминалата 2018 година. Сноубордисти заснеха изключително рядкото явление, което представлява красив сияен кръг и се нарича Хало. Забележителното явление се получава при ниски температури и ярко слънце. Феноменът зарадва скиорите по пистите на зимния курорт номер едно у нас, а тези, които успяха да го видят, побързаха да си направят снимки за спомен. Оптичният феномен е създаден от ледени кристали, които образуват цветни дъги и форми в небето. Много често се образува около Слънцето или Луната, но всъщност може да бъде навсякъде по небето. Явлението се нарича още диамантен прах.", "date": "2019.01.01", "title": " Феноменът Хало изгря над пистите в Банско\t\t\t"}
{"url": "https://trud.bg/%d0%b1%d1%8e%d0%b4%d0%b6%d0%b5%d1%82%d1%8a%d1%82-%d0%b7%d0%b0%d0%b2%d1%8a%d1%80%d1%88%d0%b8-2018-%d0%b3-%d1%81-%d0%b8%d0%b7%d0%bb%d0%b8%d1%88%d1%8a%d0%ba-%d0%be%d1%82-163-%d0%bc%d0%bb%d0%bd-%d0%bb/", "text": "Очакват повишаване на рейтинга ни Държавният бюджет завърши 2018 г. с излишък от 163,5 млн. лв., сочат предварителните данни на Министерството на финансите. За трета поредна година има излишък в хазната, което осигурява гъвкавост при управлението на държавния дълг, коментират експертите на министъра на финансите Владислав Горанов. България остава на трето място сред страните от ЕС с най-ниско съотношение на държавния дълг към БВП, като през следващите три години прогнозите са дългът да продължи да намалява. 2018 г. завърши с излишък в хазната при положение, че в закона за бюджета беше предвидено да има дефицит от 1,1 млрд. лв. Силното фискално представяне на България намери отражение в годишните доклади на международните рейтингови агенции, като анализаторите посочват, че постигнатата финансова стабилност, ниският държавен дълг и присъединяването към чакалнята за еврото (ERM II) ще засилят допълнително доверието към страната ни и са фактор за бъдещо повишение на рейтинга. Приходите в държавния бюджет са 39,644 млрд. лв., което е с 3,7% над плана за годината и с 4,327 млрд. лв. повече спрямо 2017 г. Увеличават се както данъчните приходи, така и усвоените пари от ЕС. Разходите на държавата са 39,48 млрд. лв., което е само с 0,4% повече от плана за годината.", "date": "2019.01.01", "title": " Бюджетът завърши 2018 г. с излишък от 163 млн. лв.\t\t\t"}
{"url": "https://trud.bg/%d0%b2-%d0%bd%d0%be%d0%b2%d0%be%d0%b3%d0%be%d0%b4%d0%b8%d1%88%d0%bd%d0%b0%d1%82%d0%b0-%d0%bd%d0%be%d1%89-%d0%b4%d0%b5%d0%b2%d0%b5%d1%82%d0%b8%d0%bc%d0%b0-%d1%81%d0%b0-%d1%80%d0%b0%d0%bd%d0%b5%d0%bd/", "text": "Девет души са били ранени, единият от тях – сериозно, когато мъж в кола се е врязал в тълпата, празнуваща настъпването на Новата година на прочута улица в Токио, съобщават полицията и медиите от японската столица, информира AFP. С „намерение да убива“ 21-годишният Казухиро Кусакабе е нахлул в улица „Такешита“ в модния квартал на Токио „Харадзюку“. Произшествието се е случило десет минути след началото на новата 2019 година, пояснява за AFP говорител на полицията. Според националната телевизия ЕнЕйчКей, Кузакабе е заявил пред полицията, че е действал като „отмъщение за смъртното наказание“ и не е дал повече обяснения. Свидетел е съобщил пред телевизионната камера: „беше асно отвратителна сцена“.“Видях няколко човека да падат на улицата. Когато се доближих, видях и други паднали на земята. Докато стигна до мястото, парамедиците вече бяха там и помагаха на хората.“ Друг свидетел, който управлява магазин за дрехи в района, заявява: „Шокиран съм, че подобно нещо се случва на улица Такешита“. Полицията незабавно е отрязала улицата. От преслужбата й са съобщили за френската телеграфна агенция, че един студент, който има сериозни наранявания, се оперира. Кузакабе е арестуван с повдигнато обвинение „съмнение за опит за убийство“. Според местните медии, японецът е ударил общо осем души и на един се е нахвърлил на улицата. Самата улица е била затворена за коли, тъй като в района са се събирали веселящи се хора, за да посрещнат Нова година. Улица „Такешита“ е пълна с малки магазинчета и е известна като център на младежката култура и мода в Япония. Всеки ден тя привлича десетки хиляди туристи от страната и чужбина. За разлика от други големи градове посрещането на Нова година е относително тихо събитие. Няма зрелища с фойерверки, нито централно място, където да се събират шумни пияни групи. Японците предпочитат в тази вечер да са със семействата си, а след това тихо да ходят в храмовете и да се помолят за добър късмет през новата година. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.01.01", "title": " В новогодишната нощ деветима са ранени при нахлуване на кола в известна улица на Токио"}
{"url": "https://trud.bg/%d0%bd%d1%8e-%d0%b9%d0%be%d1%80%d0%ba-%d1%82%d1%8a%d1%80%d0%b6%d0%b5%d1%81%d1%82%d0%b2%d0%b5%d0%bd%d0%be-%d0%be%d1%82%d0%b1%d0%b5%d0%bb%d1%8f%d0%b7%d0%b0-%d0%bd%d0%b0%d1%81%d1%82%d1%8a%d0%bf%d0%b2/", "text": "Ню Йорк посрещна Нова година със заря и спускане на прочутото кристално кълбо на „Таймс скуеър“, предадоха световните агенции. Множеството, събрало се на площада, изригна в радостни възгласи при настъпването на 2019 г., а небето беше озарено от фойерверки. Хората дойдоха да посрещнат Нова година на „Таймс скуеър“ въпреки дъждовното и студено време. За празничното настроение се грижеха изпълнители като Кристина Агилера, „Ню кидс он дъ блок“ и Стинг. Тържествата се състояха при засилени мерки за сигурност. Около площада бяха разположени бетонни заграждения и блокиращи автомобили. За посетителите се предлагаха дъждобрани по 10 долара, а чадърите бяха забранени по съображения за сигурност. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.01.01", "title": " Ню Йорк тържествено отбеляза настъпването на 2019 г. въпреки лошото време (ВИДЕО)"}
{"url": "https://trud.bg/%d0%bf%d1%80%d0%b5%d0%b7-2019-%d1%82%d0%b0-%d0%b2%d0%b5%d0%bb%d0%b8%d0%ba%d0%be%d0%b1%d1%80%d0%b8%d1%82%d0%b0%d0%bd%d0%b8%d1%8f-%d0%bc%d0%be%d0%b6%d0%b5-%d0%b4%d0%b0-%d0%b8%d0%b7%d0%bb%d0%b5%d0%b7/", "text": "В новогодишното си обръщение в понеделник премиерът на Великобритания Тереза Мей е заявила, че, ако парламентът подкрепи сделката й за Брекзит, страната може да излезе от безизходното положение и с оптимизъм да продължи напред, съобщава AFР. „Новата година е пред нас и в 2019-та Обединеното кралство ще отворят нова страница.“, казва Мей. „Сделката за Брекзит, която постигнах, е съобразена с гласа на британския народ и в следващите седмици депутатите трябва да вземат важно решение. Ако парламентът я подкрепи, Британия може да излезе от „задънената улица“. Повечето британски законотворци не подкрепят постигнатото от Мей в преговорите с Брюксел по излизането на страната от ЕС. В сряда следващата седмица те ще трябва да обсъждат споразумението между Великобритания и ЕС, преди да го гласуват след това. Референдумът от 2016-те причини разногласия, но всички искаме най-доброто за нашата страна и 2019-та може да е годината, в която да оставим настрана различията си и да продължим напред заедно. Така да постигнем силно ново взаимоотношение с нашите европейски съседи и да се изправим и навън в света като една глобална търговска нация“. Това е казала Мей в обръщението си към нацията. След като страната напусне Съюза консервативното правителство ще може да се съсредоточи върху икономиката, да открие нови пазари и да строи домове, а системата за квалифицирани имигранти да замени сегашното движение на мигранти от ЕС. „Заедно, аз вярвам, ние ще започнем нова глава с надежда и оптимизъм“, твърди Тереза Мей. Говорителка от офиса на Мей на Даунинг стрийт е заявила, че дискусиите между Лондон И Брюксел продължават, а премиерът работи за постигане на „правни и политически гаранции“. В съобщение в Туитър Джеръми Корбин, лидерът на опозиционната Лейбъристка партия, пише, че Консервативната партия е превърнала Брекзит в „ пълна каша“ и е добавил, че „ след осем години торите ни оставят разделена страна, където милиони се борят да свържат двата края“, е написал в Туитър лейбъристкият водач. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com  ", "date": "2019.01.01", "title": " През 2019-та Великобритания може да излезе от кризата"}
{"url": "https://trud.bg/%d0%bf%d1%83%d1%82%d0%b8%d0%bd-%d0%bf%d1%80%d0%b8%d0%b7%d0%be%d0%b2%d0%b0-%d1%80%d1%83%d1%81%d0%bd%d0%b0%d1%86%d0%b8%d1%82%d0%b5-%d0%ba%d1%8a%d0%bc-%d1%81%d0%bf%d0%bb%d0%be%d1%82%d0%b5%d0%bd%d0%be/", "text": "Президентът Путин се обърна с новогодишно поздравление към гражданите на Русия и им пожела здраве, съгласие, успех и мирен живот, пише „Известия“. „Ние знаем точно какво ни е нужно за нас, за нашите семейства, за родната страна. Знаем, че можем да го постигнем само със собствени усилия и обща работа“, е казал ръководителят на Русия. Путин е отбелязал, че „новогодишното вълшебство създава нашата душевна щедрост“. И е добавил: „Тя ни е нужна и в празник, и в делник, когато подкрепяме онези, които имат нужда от помощ, като всеки самотен или болен човек. Не можем да отминаваме чуждите беди, а на милосърдието винаги се отговаря с добро, то дарява радост, съучастие“. Руският лидер е подчертал, че страната „ предстои да решава не малко насъщни задачи – в икономиката, в науката и технологиите, в здравеопазването, образованието и културата“ И е изтъкнал: „Това можем да постигнем само ако сме заедно. Никога не сме имали помощници и няма да имаме. Затова за нас най-важното е да сме сплотена, единна и силна команда“.Държавният глава е призовал руснаците в новогодишната нощ да произнесат най-топлите слова на совите близки и да пожелаят благополучие на страната си. „Искрено ви желая радост и благополучие, а на нашата Родина, нашата любима Русия – успехи и просперитет. Поздравявам ви с празника, с настъпващата нова 2019 година!“, завършва приветственият адрес на Путин. Премиерът на страната Дмитрий Медведев също се е обърнал с поздравление към руснаците и е припомнил, че те имат обичай в кръга на най-близките си приятели да си пожелаят прости и важни неща като здраве, успехи и щастие, а също и благополучие на родната страна. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com          ", "date": "2019.01.01", "title": " Путин призова руснаците към сплотеност и единство през 2019 година"}
{"url": "https://trud.bg/%d0%b7%d0%b0%d0%b2%d0%b5%d0%b4%d0%b5%d0%bd%d0%b8%d0%b5-%d0%bd%d0%b0-%d1%81%d1%82%d0%be%d0%bb%d0%b8%d1%87%d0%bd%d0%b8%d1%8f-%d0%b1%d1%83%d0%bb-%d0%b2%d0%b8%d1%82%d0%be%d1%88%d0%b0-%d0%b3%d0%be/", "text": "Заведение на столичния булевард „Витоша“ горя в новогодишната нощ, съобщи  . Няма пострадали при инцидента. Пожарникарите потушиха пламъците за минути. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com  ", "date": "2019.01.01", "title": " Заведение на столичния бул. „Витоша“ горя в новогодишната нощ"}
{"url": "https://trud.bg/%d1%80%d1%83%d0%bc%d1%8a%d0%bd%d0%b8%d1%8f-%d0%bf%d0%be%d0%b5%d0%bc%d0%b0-%d0%bf%d1%80%d0%b5%d0%b4%d1%81%d0%b5%d0%b4%d0%b0%d1%82%d0%b5%d0%bb%d1%81%d1%82%d0%b2%d0%be%d1%82%d0%be-%d0%bd%d0%b0-%d1%81/", "text": "Румъния поема от днес шестмесечното преходно председателство на Съвета на ЕС. Това ще бъде особено изпитание за страната насред порой от критики срещу поведението на властите в Букурещ. За пръв път в последното десетилетие държава, която поема председателството, бива предварително обвинявана в неподготвеност. Председателят на Европейската комисия Жан-Клод Юнкер тази година бе особено прям с румънското ръководство, като първо заяви, че вече не може да запомни имената на премиерите заради честата им смяна, а дни преди началото на председателството изрази съмнение, че румънците могат да изпълнят основната задача – да бъдат честни посредници в преговорите между държавите от Общността. Коментарите на Юнкер бяха предизвикани от задълбочаващите се кавги сред румънското политическо ръководство, където президентът Клаус Йоханис обвини правителството в липса на готовност да води ЕС, а председателят на управляващата Социалдемократическа партия Ливиу Драгня отвърна, че подобни оценки са национално предателство. Месец преди началото на председателството ЕК представи поредния си доклад за Румъния по механизма за наблюдение на борбата с корупцията, в който отчете сериозни слабости, отстъпление от постигнатите резултати и дори отправи нови препоръки, 11 години след началото на надзора. Европейски наблюдатели откриват предпоставки срещу Румъния да бъде предприета процедурата, задействана вече срещу Унгария и Полша заради съмнения за върховенството на закона. Новото председателство започва с началото на годината, в която ще бъдат избрани новият Европейски парламент и следващата Европейска комисия. Новата година се очаква да отброи последните дни на Великобритания в ЕС. В Съвета остават много нерешени въпроси, сред които са укрепването на охраната на външните граници на ЕС и промяната на правилата за миграцията. Ако успее да съдейства за решението на тези задачи, Румъния би съумяла да опровергае своите критици. Макар да започва председателството от ниска точка на доверие, страната получава възможността да постигне подобряване на образа си на европейската сцена точно в мига, в който всички погледи са насочени към нея. Успехът на Румъния би бил полезен за самата нея, но и за ЕС, в поредния решителен час на промяната. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.01.01", "title": " Румъния поема председателството на Съвета на ЕС"}
{"url": "https://trud.bg/%d0%b1%d0%bb%d0%b8%d0%b7%d0%be-600-%d0%b4%d1%83%d1%88%d0%b8-%d1%81%d0%b0-%d0%bf%d1%80%d0%b5%d0%bc%d0%b8%d0%bd%d0%b0%d0%bb%d0%b8-%d0%bf%d1%80%d0%b5%d0%b7-%d1%81%d0%bf%d0%b5%d1%88%d0%bd%d0%be%d1%82/", "text": "Изключително натоварено бе дежурство в „Пирогов“. Това съобщи на брифинг говорителят на УМБАЛСМ „Н.И.Пирогов“ Мария Пойразова. По думите на Пойразова близо 600 души са преминали през спешното отделение на лечебното заведение в новогодишната нощ. Най-натоварено е било дежурството за травматологичния кабинет, тъй като доста от преминалите през „Пирогов“ през нощта са пострадали след употреба на пиратки. От лечебното заведение отчитат, че през токсикологичния кабинет са преминали по-малко пациенти в сравнение с минали години, но не са липсвали и такива. Двама мъже на около 60 години и две непълнолетни момичета остават за лечение в токсикологията, заради прекомерна употреба на алкохол. Д-р Кремена Йорданова поясни, че 5 души, пострадали от пиротехнически изделия, са били хоспитализирани през нощта, като четирима от тях остават в лечебното заведение. Най-тежкият случай е на 16-годишно момче, което е загубило част от третия си пръст. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.01.01", "title": " Близо 600 души са преминали през спешното отделение на „Пирогов“ в новогодишната нощ"}
{"url": "https://trud.bg/%d0%bf%d1%80%d0%b0%d0%b7%d0%bd%d1%83%d0%b2%d0%b0%d0%bc%d0%b5-%d0%b2%d0%b0%d1%81%d0%b8%d0%bb%d1%8c%d0%be%d0%b2%d0%b4%d0%b5%d0%bd/", "text": "В началото на Новата година православната църква чества две събития. На 1 януари се отбелязва Обрезание Господне и се почита паметта на Свети Василий Велики. Празникът Обрезание Господне припомня обрязването на младенеца Исус на осмия ден след раждането му. Този акт се извършва от евреите като символ на завета (договора) с Бог. С този празник завършва осемдневният тържествен цикъл на Рождество Христово. Васильовден, Василица или Сурваки е зимен празник, познат в цялата етническа територия на българите. Отличава се с богата празнична обредност. Свързан е с важен повратен момент в природата – деня на зимното слънцестоене, което го прави подходящ за различни гадания и обреди. Те могат да се обособят в четири основни групи – обредна трапеза, ладуване, сурвакане, дружини с маскирани лица. Вечерята срещу Нова година е втората кадена вечеря. За празничната трапеза на Васильовден се коли петел. Също така богата, както и на Бъдни вечер, трапезата се отличава с блажни ястия. В обредната трапеза има баница или пита с пара, в която се слагат дрянови клонки, наречени на домашните животни, здравето, къщата и богатството. Хлябът често повтаря пластичната украса и названията на някои от коледните хлябове, например – боговица. След прекадяването на трапезата с въглен, поставен на керемида, най-възрастният в дома вдига високо питата, разчупва я и я раздава на всички по ред на възрастта им. Тавата с баницата се завърта три пъти, всеки взима падналото се пред него парче с късмет. Останалото от баницата се пази „за Богородица“. Първият залък момите и ергените слагат под възглавницата си, вярвайки че когото сънуват, той ще е бъдещият им съпруг или съпруга. Около огъня се гадае за предстоящи сполуки през Новата година. Белязани с конец листа от бръшлян се оставят под стряхата през нощта в паничка с вода. Сутринта гадаят според това, чие листо е свежо или увехнало. С вода, в която е натопен дрян, жени и моми мият косите си, за да са здрави и лъскави. След прибирането на трапезата се запазват суровото жито, орехите и недогорялата свещ, както и палешникът с пепелта от предишната кадена вечеря. Преди разсъмване започва обичаят сурвакане. Той е най-характерният за Нова година обичай, известен в цялата страна. По смисъл е пожелание и обредно осигуряване на здраве чрез докосване със сурова (най-често дрянова) пръчка, и то именно в началото на годината. Сурвакарите са момчета до 14-годишна възраст. Събрани на групички от по няколко деца, те обхождат домовете на своите близки и съседи, като започват от своя дом. Всяко дете носи свежо откършена и украсена пръчка, която има специално название – сурвакница, сурвачка, суровакница, василичарка. Нейната украса, свързана често с основния за даден район поминък, е твърде разнообразна – преплетени клонки, нанизи от пуканки, разнообразни вълнени конци, малки кравайчета. Децата удрят със сурвачката всеки член от семейството, започвайки от най-възрастния. Имен ден празнуват Васил, Василка, Василена, Веселин, Веселина. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.01.01", "title": " Празнуваме Васильовден"}
{"url": "https://trud.bg/%d0%b4%d0%be%d0%ba%d0%b0%d0%b7%d0%b0%d1%82%d0%b5%d0%bb%d1%81%d1%82%d0%b2%d0%b0%d1%82%d0%b0-%d1%81%d0%be%d1%87%d0%b0%d1%82-%d1%87%d0%b5-%d1%82%d1%8f%d0%bb%d0%be%d1%82%d0%be-%d0%bd%d0%b0-%d0%b4%d0%b6/", "text": "Всички доказателства, събрани от Турция, сочат, че липсващото тяло на журналиста Джамал Хашоги се намира в кладенеца на градината на къщата на саудитския консул, след като внимателно е поставено там , пише в кинига посветена на убийството на саудитския журналист и започналото разследване, пише англоезичното издание на турския вестник Hurriyet. След дългогодишно отричане на убийството и под международен натиск, Саудитска Арабия най-накрая задържа 18 души, но въпросите за местонахождението на тялото на Хашоги остават без отговор. Според авторите на книгата „всички доказателства сочат към кладенеца в дома на саудитския консул“ в Истанбул. „Турските власти смятат, че тялото е в кладенеца, но може да бъде и на друго място в резиденцията“, пише в книгата. Саудитска Арабия разреши на турски служители да вземат проба от водата в кладенеца, което не доведе до резултати, но Рияд настоятелно отрече исканията на Анкара да бъде изпразнен кладенеца и да извърши претърсване в него. „Тялото можеше да бъде поставено вътре в кладенеца, след като бъде изолирано от водата. Например, може да е поставено в пластмасова торба. Ако е така, все още съществува голяма вероятност тялото да е в кладенеца ”, обяснява един от авторите, като отбелязва, че Турция не е в състояние да извърши претърсване на консулската резиденция поради дипломатическия имунитет, произтичащ от Виенската конвенция. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.01.01", "title": " Доказателствата сочат, че тялото на Джамал Хашоги се намира в кладенец в двора на саудитското консулство в Истанбул"}
{"url": "https://trud.bg/%d1%86%d0%b2%d0%b5%d1%82%d0%b0-%d0%ba%d0%b0%d1%80%d0%b0%d1%8f%d0%bd%d1%87%d0%b5%d0%b2%d0%b0-%d0%b6%d0%b5%d0%bb%d0%b0%d1%8f-%d0%b2%d0%b8-%d1%81%d1%82%d1%80%d0%b5%d0%bc%d0%b3%d0%bb%d0%b0%d0%b2%d0%be/", "text": "Скъпи сънародници, пожелавам Ви новата 2019 г да донесе на всички ни светли хоризонти, положителни емоции и силата да вярваме в себе си, да градим и да опазим този наш земетръсен Балкански Вавилон, който дедите ни са завещали да обитаваме. Желая ви стремглаво ново начало и нови възможности. И не забравяйте, че границите са вътре в нас и само от нас зависи да ги прекосим!  ЧЕСТИТА НОВА 2019 –та ГОДИНА ! Това написа председателят на Народното събрание Цвета Караянчева във Фейсбук в обръщение за Новата година. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com  ", "date": "2019.01.01", "title": " Цвета Караянчева: Желая ви стремглаво ново начало и нови възможности"}
{"url": "https://trud.bg/%d0%bc%d0%b8%d0%bd%d0%b8%d0%bc%d0%b0%d0%bb%d0%bd%d0%b0%d1%82%d0%b0-%d1%80%d0%b0%d0%b1%d0%be%d1%82%d0%bd%d0%b0-%d0%b7%d0%b0%d0%bf%d0%bb%d0%b0%d1%82%d0%b0-%d1%81%d1%82%d0%b0%d0%b2%d0%b0-560-%d0%bb%d0%b5/", "text": "Минималната работна заплата става 560 лв. от днес. Според правителственото решение размерът на минималното възнаграждение се повишава с 9,8 процента в сравнение с 2018 година. Увеличаването на размера на минималната работна заплата отразява заявения приоритет на правителството за устойчиво повишаване на стандарта на живот. Нарастването се очаква да допринесе за повишаване на мотивацията за търсене на работа на най-нискодоходната група от работната сила, както и за запазване на жизненото равнище и намаляване на риска от бедност сред работещите. От 1 януари 2019 г. минималната работна часова заплата е 3,37 лева. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com    ", "date": "2019.01.01", "title": " Минималната работна заплата става 560 лева"}
{"url": "https://trud.bg/%d0%b2%d0%ba%d0%bb%d1%8e%d1%87%d0%b2%d0%b0%d1%82-%d0%b2-%d0%b5%d0%ba%d1%81%d0%bf%d0%be%d0%b7%d0%b8%d1%86%d0%b8%d0%be%d0%bd%d0%b5%d0%bd-%d0%bc%d0%b0%d1%80%d1%88%d1%80%d1%83%d1%82-%d0%bd%d0%be%d0%b2/", "text": "Един от най-важните сектори на крепостта Трапезица във Велико Търново включва средновековните църкви с номера 3, 4 и 14, и новооткрит затворен феодален ансамбъл. Той е разположен на две тераси при църква №3, с площ от над 2,5 декара и е бил Епископията на крепостта. „Секторът е с много сериозен потенциал за социализация с предстоящо включване в нов експозиционен маршрут. От друга страна, той е съществен елемент в изграждането на историческия пейзаж в тази част от старата столица, видим откъм Царевец и площада пред него”, обяснява археологът доц.Мирко Робов. Проучвателят изтъква, че след четири поредни години на отказ от държавно финансиране, които са били предхождани от други три години между 2010 и 2012 година, разкопките през последния сезон са резултат единствено на частно дарение от фирма от Търговище. „Предприемачите проявиха сериозен интерес към досегашните резултати и бъдещите изследвания в този сектор на Трапезица. Това е прецедент в търновската столична археология, поне за последните 5-6 десетилетия въпреки ежегодните активни усилия на кмета на Велико Търново Даниел Панов, проучванията да продължат”, коментира доц.Робов. Той уточнява, че целта на разкопките е била очертаването на плана на откритата през 2014 г. в този район на хълма църква с пореден №21. „Тогава бе разкрита източната част на постройката, с част от апсидата. Градежът е на хоросанова спойка, като вътрешните стени са грижливо измазани. Откритата тогава варовикова колона, най-вероятно е била включена в оформлението на вътрешното пространство на църквата. Планът е добре очертан в релефа на терена, като предварителен ориентир към началото на разкопките”, обяснява археологът. Доц.Робов допълва, че разкритият през последния сезон западен зид на наоса, затваря помещение с внушителни размери от 11,50 м/14 м. „Заедно с притвора, който предстои да се разкрие като допълнение към плана, и олтарната част, размерите на църква №21 стават впечатляващи и това я характеризира като една от най-големите църкви в крепостта. Издигната е през 40-те години на 13 век и е просъществувала до падането на столицата през 1393 г.”, казва доц.Мирко Робов. Археологът разкрива още, че настилката и в наоса и в притвора е с каменни плочи, част от които запазени на място. В оформлението на сградата са използвани и камъни с по-различна форма – трапецовидна и триъгълна. „В средата на западния зид на наоса е оформен вход с ширина от 1,30 м.Страниците са запазени на височина от 0,20 м , който е от един ред камъни. Открит в близост осов камък пък би могъл да се свърже с конструкцията на вратата”, уточнява доц.Робов. При разкопките в края на миналата година са открити монети от първата половине на ХІІІ до края на ХІV век. Сред артефактите са ножица за гасене на свещи, кадилница, керамични фрагменти с графити, дъно от съд с кръгов надпис „ВИНО“, ножове и др. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.01.01", "title": " Включват в експозиционен маршрут новооткрит феодален ансамбъл на Трапезица в Търново\t\t\t"}
{"url": "https://trud.bg/%d0%b1%d0%be%d0%bc%d0%b1%d0%b8%d1%87%d0%ba%d0%b8-%d1%80%d0%b0%d0%bd%d0%b8%d1%85%d0%b0-%d0%b6%d0%b5%d0%bd%d0%b0-%d0%b8-%d0%bc%d1%8a%d0%b6-%d0%b2-%d0%bb%d0%be%d0%bc%d1%81%d0%ba%d0%be/", "text": "Гърмежи и заря подобни на ожесточена артилерийска битка огласиха Лом и околните села в навечерието и през нощта на новата 2019 г. В канонадата са ранени жена и мъж, които палели гърмящи устройства, съобщиха от крайдунавската болница. 56-годишният Андриян Йосифов от село Пишурка пострадал още през деня на 31 декември. Запалената от него бомбичка избухнала преди да я хвърли и разкъсала първия и втория пръст на лявата му ръка. В новогодишната пукотевица на 1 януари са включила и 54-годишната Емилия Цветанова от Лом, но и тя не успяла да метне мощната пиратка. Устройството гръмнало в лявата й ръка и разкъсало три пръста. И двамата ранени са били обслужени от „Спешна помощ” и настанени в хирургичното отделение на общинската болница. „Последните няколко години нямахме тежки наранявания от новогодишната заря, но изглежда, че масовото запасяване с пиротехника, както вероятно и подсилената с алкохол празнична еуфория, отнемат елементарната предпазливост дори на възрастни хора”, коментираха лекари. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.01.01", "title": " Бомбички раниха жена и мъж в Ломско"}
{"url": "https://trud.bg/%d1%81%d0%bf%d0%b8%d1%80%d0%b0%d1%82-%d0%ba%d0%b0%d0%bc%d0%b8%d0%be%d0%bd%d0%b8%d1%82%d0%b5-%d0%bd%d0%b0%d0%b4-12-%d1%82%d0%be%d0%bd%d0%b0-%d0%bf%d0%be-%d0%bc%d0%b0%d0%b3%d0%b8%d1%81%d1%82%d1%80%d0%b0/", "text": "Днес – 1 януари 2019 г., от 14 ч. до 20 ч., се спира движението на камионите над 12 тона по автомагистралите и най-натоваренитe пътища, съобщиха от пресцентъра на Агенция пътна инфраструктура. Целта е повишаване на безопасността и увеличаване на пропускателната способност на инфраструктурата в първия ден от Новата година. Шофьорите трябва да тръгват на път с автомобили подготвени за зимни условия, да карат внимателно и със съобразена скорост, да не предприемат рискови изпреварвания и да спазват въведените ограничения, пътната сигнализация и указанията на „Пътна полиция“, която следи и предприема необходимите действия за организацията на движението. Агенция „Пътна инфраструктура“ апелира шофьорите да карат разумно, да спазват правилата за движение и да не използват аварийните ленти по автомагистралните участъци за по-бързо придвижване. Рисковото и емоционално шофиране не гарантира по-бързо и кратко пътуване, но застрашава живота и здравето на всички останали, които спазват правилата. Ограничено ще е преминаването на камионите над 12 тона по следните участъци от републиканската мрежа: автомагистралите;  път I-1 с. Ребърково – Ботевград, като движението се пренасочва по път II-16 Ребърково – Своге – Софийски околоврестън път в посока София;  път I-1 – от Благоевград до ГКПП „Кулата“;  път I-4 п. в. „Коритна“ – Велико Търново – Шумен;  път I-5 Русе – Велико Търново;  път I-8 ГКПП „Калотина“ – София;  път I-9 Варна – Бургас;  път II-18 Околовръстен път на град София;  път II-99 Бургас – Царево.  Забраната не важи за МПС, превозващи бързоразвалящи се хранителни продукти и товари на температурен режим, живи животни и опасни товари (ADR). За улеснение на трафика през Владая и повишаване на пътната безопасност през светлата част от денонощието ще има две ленти за влизащите в София по път I-1 (Е-79). Временната организация е от км 278+910 до 282+038 и от пътен възел „Даскалово“ до кръстовище „Драгичево“. По този начин пристигащите в столицата шофьори ще могат да пътуват по-удобно и безопасно. Алтернативен маршрут на първокласния път през Владая е АМ „Люлин“. Всички граждани и транспортни фирми могат да получават информация за актуалната пътна обстановка от интернет страницата на АПИ – www.api.bg, и по всяко време от денонощието на тел. 0700 130 20 в АПИ. В агенцията целогодишно при 24-часов режим работи Ситуационен център, който събира и обобщава данните за състоянието на републиканските пътища. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.01.01", "title": " Спират камионите над 12 тона по магистралите"}
{"url": "https://trud.bg/%d1%81%d0%b5%d0%b4%d0%b5%d0%bc-%d1%81%d1%82%d0%b0%d0%bd%d0%b0%d1%85%d0%b0-%d0%b6%d0%b5%d1%80%d1%82%d0%b2%d0%b8%d1%82%d0%b5-%d0%bd%d0%b0-%d1%81%d1%80%d1%83%d1%82%d0%b2%d0%b0%d0%bd%d0%b5%d1%82%d0%be/", "text": "Броят на загиналите при частичното   на жилищна сграда в руския град Магнитогорск достигна седем, предаде ТАСС, като се позова на министерството на извънредните ситуации. „До момента загиналите наброяват общо седем души“, каза представител на министерството. Властите заявиха, че са разпознати пет от жертвите. По последни данни петима човека са приети в болница след срутването на сградата, един от които е в тежко състояние, а 35 души са в неизвестност. Като основна версия при разследването на причините за трагедията Следственият комитет на Русия разглежда взрив на битов газ. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.01.01", "title": " Седем станаха жертвите на срутването на сграда в Магнитогорск"}
{"url": "https://trud.bg/%d0%ba%d0%be%d1%80%d0%bd%d0%b5%d0%bb%d0%b8%d1%8f-%d0%bd%d0%b8%d0%bd%d0%be%d0%b2%d0%b0-%d0%b2%d1%8f%d1%80%d0%b2%d0%b0%d0%bc-%d1%87%d0%b5-2019-%d0%bd%d0%be%d1%81%d0%b8-%d0%ba%d1%80%d0%b0%d1%8f-%d0%bd/", "text": "Скъпи българи, нека да ни е честита и мирна новата година. 2019 ще бъде преломна. 2019 е година за смели решения и действия. Вярвам, че тя носи края на статуквото и промяна към по-добро за българите, за България и за Европа. В основата на тази промяна ще бъде всеки един от нас. Защото сме свободни и силни хора, които милеем за българщината, борим се за правата си и тачим семейството си. Пожелавам ви здраве, лична реализация, сили и вяра, че ще променим живота си. Бъдете уважавани в обществото и обичани от близки и приятели. На добър час през новата 2019 г. Това написа лидерът на БСП в обръщение за Новата година във Фейсбук. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.01.01", "title": " Корнелия Нинова: Вярвам, че 2019 носи края на статуквото и промяна към по-добро за българите, за България и за Европа"}
