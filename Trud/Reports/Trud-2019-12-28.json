{"url": "https://trud.bg/%d0%be%d0%b1%d1%89%d0%b8%d0%bd%d1%81%d0%ba%d0%b8%d1%8f%d1%82-%d1%81%d1%8a%d0%b2%d0%b5%d1%82-%d0%bd%d0%b0-%d0%bf%d0%bb%d0%be%d0%b2%d0%b4%d0%b8%d0%b2-%d0%b3%d0%bb%d0%b0%d1%81%d1%83%d0%b2%d0%b0-%d1%82/", "text": "Общинските съветници в Пловдив се събират на последна за тази година сесия. Една от най-важните точки е да се изтегли ли заем до 120 милиона лева за инфраструктурни обекти. Идеята е на кмета Здравко Димитров. След ожесточени дебати общинските съветници дадоха зелена светлина на преговорите с Европейската инвестиционна банка за заема. Парите ще отидат за реализиране на инфраструктурни проекти, тъй като в момента община Пловдив няма средства, предаде  . Един от проектите, които трябва да бъдат реализирани с тези пари, е важна връзка между кварталите „Южен“ и „Тракия“, както и нов мост над река Марица. По време на заседанието на общ9нския съвет имаше ожесточени дебати „за“и „против“. Основният въпрос, който се обсъждаше, е ще се вдигнат ли данъците. Кметът Здравко Димитров бе категоричен, че няма да има ръст на местните налози. Според него Европа дава „евтини пари“ и ние трябва да се възползваме. „Когато се построи нещо, то ще бъде за нашите деца, но ще го построим сега и ще го ползваме всички заедно. Никой няма да си го вземе. То е за Пловдив и вдига равнището на живот в града“, допълни кметът Димитров по време на обсъжданията. „Прехвърляме този кредит не на нашите деца, а на нашите внуци. Затова исках да ми покажете икономически как ще се развива този град и неговият бюджет и да докажете на пловдивчани, че няма да се налага да се вдигат данъците им, за да се изплаща този кредит“, контрира Николай Радев от БСП. Евелин Парасков от „Съюз за Пловдив“ също обяви, че неговата политическа сила няма да подкрепи тегленето на заема, тъй като „пари за някои от нещата са били хвърлени на вятъра“. Тегленето на 120 милиона лева кредит ще бъде подложено и на обществено обсъждане с гражданите на Пловдив. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2019.12.28", "title": "\n\t\t\tОбщинският съвет на Пловдив гласува тегленето на кредит от 120 млн. лв. за инфраструктурни обекти\t\t\t"}
{"url": "https://trud.bg/%d0%b5%d1%80%d0%b5%d0%bc%d0%b5%d0%b5%d0%b2%d0%b8%d1%82-%d1%81%d0%b8%d0%b1%d0%b8%d1%80%d1%81%d0%ba%d0%b8%d1%8f%d1%82-%d0%ba%d1%80%d0%b8%d1%81%d1%82%d0%b0%d0%bb/", "text": "Открит е в Задбайкалието Най-красивите са от Намибия, Бирма и Мадагаскар Той е с идеални ювелирни качества, но има един недостатък – еремеевитът е един от най-скъпите и най-редките скъпоценни камъни. Обработен е по-скъп от диаманта, рубина и смарагда. В естествената си форма благородният кристал е желан помощник за маговете и търсачите на езотерично просветление, защото развива безотказно ясновидските способности. \n\t\t \t \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2019.12.28", "title": "\n\t\t\tЕремеевит – сибирският кристал\t\t\t"}
{"url": "https://trud.bg/%d0%bc%d0%b0%d0%ba%d1%80%d0%be%d0%bd-%d0%bd%d0%b5-%d0%bf%d0%be%d0%b7%d0%b4%d1%80%d0%b0%d0%b2%d0%b8-%d1%81%d1%8a%d0%bd%d0%b0%d1%80%d0%be%d0%b4%d0%bd%d0%b8%d1%86%d0%b8%d1%82%d0%b5-%d1%81%d0%b8-%d0%b7/", "text": "Мнозина във Франция бяха шокирани от отказа на държавния глава Еманюел Макрон да отправи поздрав към сънародниците си за Коледа, отбелязва парижкият ежедневник Liberation. От Елисейския дворец обясниха, че президентът подготвя внушителна реч за Нова година, но същевременно от редакцията подчертават, че в предходните години Макрон не е пропускал да поздрави французите за Рождество Христово – поне в социалните мрежи. На този фон потребителите в интернет припомниха, че държавният глава сподели традицонната вечеря ифтар с мюсюлманската общност в страната, която се провежда по залез слънце през свещения месец Рамадан. Държавният глава сподели празника с войници от френската армия, разположени в Кот д’Ивоар. И оттам обаче не бяха публикувани коледни пожелания. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2019.12.28", "title": "\n\t\t\tМакрон не поздрави сънародниците си за Коледа\t\t\t"}
{"url": "https://trud.bg/%d0%be%d1%82%d0%ba%d1%80%d0%b8%d1%85%d0%b0-%d1%82%d0%b5%d0%bb%d0%b0%d1%82%d0%b0-%d0%bd%d0%b0-7-%d1%80%d0%b8%d0%b1%d0%b0%d1%80%d0%b8-%d0%bd%d0%b0-%d1%8f%d0%bf%d0%be%d0%bd%d1%81%d0%ba%d0%b8-%d0%be%d1%81/", "text": "Японската брегова охрана намери телата на седем души в дървена риболовна лодка край брега на остров Садо (който е част от северната префектура Ниигата) в Японско море, предаде днес агенция Киодо, цитирана от ТАСС. Според агенцията върху лодката, а също и на дрехите на рибарите, има надписи на корейски език. Севернокорейски рибарски съдове редовно ловуват в Японско море. Често заради повреди на двигателя или други технически проблеми течението ги отнася към японските брегове. Най-остро този проблем се прояви през 2018 г., когато край бреговете на японските префектури, разположени покрай Японско море, бяха открити около 100 шхуни и лодки от Северна Корея. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2019.12.28", "title": "\n\t\t\tОткриха телата на 7 рибари на японски остров\t\t\t"}
{"url": "https://trud.bg/%d0%bc%d1%8a%d0%b6-%d0%b5-%d0%b2-%d0%b1%d0%be%d0%bb%d0%bd%d0%b8%d1%86%d0%b0-%d1%81%d0%bb%d0%b5%d0%b4-%d0%b7%d0%b2%d0%b5%d1%80%d1%81%d0%ba%d0%b8-%d1%83%d0%b4%d0%b0%d1%80-%d0%b2-%d1%81%d1%82%d1%8a%d0%bb/", "text": "Тежка катастрофа на централен пловдивски булевард по чудо не взе жертва, съобщи  Инцидентът се случи около 13.30 часа, когато кола с немска регистрация, но управлявана от българин, преминава кръстовището на булевардите „Руски“ и „Шести септември“ с голяма скорост, и се удря челно в електрически стълб. Водачът е откаран в болница без видими наранявания. Полицията води разследване. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2019.12.28", "title": "\n\t\t\tМъж е в болница след зверски удар в стълб в Пловдив\t\t\t"}
{"url": "https://trud.bg/%d1%88%d0%b0%d0%b9%d0%bb%d0%be-%d0%b4%d0%b6%d0%be%d0%bb%d0%b8-%d0%bf%d0%b8%d1%82-%d0%bf%d1%80%d0%b8%d0%bd%d1%86%d0%b5%d1%81%d0%b0%d1%82%d0%b0-%d1%81-%d0%b4%d1%83%d1%88%d0%b0-%d0%bd%d0%b0/", "text": "Майка й Анджелина подкрепя трансформацията, баща й Брад и неговите родители не искат и да чуят Шайло, по-голямата от двете родни дъщери на Брад Пит и Анджелина Джоли, отдавна не учудва с външния си вид на момче. Но историята на нейното преобразяване е доста по-сложна. Тъй като Шайло наближава пубертета, е време да се предприемат по-решителни действия, за което момичето е готово с подкрепата на майка си. Не всички обаче ги одобряват.  На 7 октомври на премиерата на филма „Малефисент: Господарка на злото“ в Рим Анджелина Джоли се появи с две от дъщерите си – осиновената Захара и Шайло. Първата – в рокля и със сандали, втората – традиционно в мъжки дрехи и с прическа тип Брад Пит. Нищо ново с изключение на странното поведение на Шайло. Свикналата от малка с тълпите фотографи девойка (ако можем да я наречем така) нервничеше, сякаш за първи път се оказва в центъра на вниманието. Но по-важното: тя обхвана слабините си с ръка, което предизвика недоумение у мнозина. Точно като недодялан, срамежлив пубер, който не знае къде да дене ръцете си! Този неволен жест има своето обяснение. По информация на близки на семейството вече втора година Шайло провежда хормонална терапия в частна клиника в Санта Моника. Целта е да се блокира процесът на женското съзряване. Това обяснява нейната нервност и обърканост. В края на май дъщерята на Анджелина и Брад навърши 13 години, но всъщност изборът й е направен много отдавна – още в ранното детство. Появата на малко деца на бял свят е чакана така, както раждането на Шайло. Още докато майка й е бременна, я провъзгласяват за „генетичен шедьовър“. Как иначе, когато имаш най-красивите родители? Когато обявяват, че двойката ще има момиче, светът буквално пощурява. Каквито и черти да вземе от майка си и баща си, малката принцеса ще бъде невероятна. Детенцето взема наистина най-доброто – устните на Анджелина, очите и усмивката на Брад и неговата руса коса. Раждането протича при безпрецедентни мерки за сигурност в Намибия и никой от придошлите папараци не успява да направи нито една снимка. Златното дете, родено на 27 май 2006 г., е показано на света през юни – на кориците на списанията People в Америка и Hello! във Великобритания. Парите от продадените права за снимките родителите даряват на UNICEF. В същото време в лондонския Музей на мадам Тюсо правят восъчна фигура на бебето, която и досега остава експонатът на най-младия увековечен човек – само на 2,5 месеца. Блажено спящата фигурка е изложена през август и опашките пред нея са километрични. \nТакъв произход, такава красота, а я наричат… Шайло. \n\t\t \t \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2019.12.28", "title": "\n\t\t\tШайло Джоли-Пит – принцесата с душа на момче\t\t\t"}
{"url": "https://trud.bg/%d0%ba%d0%b0%d1%82%d0%b0%d1%81%d1%82%d1%80%d0%be%d1%84%d0%b0-%d0%bc%d0%b5%d0%b6%d0%b4%d1%83-%d1%82%d1%80%d0%b8-%d0%b0%d0%b2%d1%82%d0%be%d0%bc%d0%be%d0%b1%d0%b8%d0%bb%d0%b0-%d0%b1%d0%bb%d0%be%d0%ba/", "text": "Катастрофа между три автомобила е станала на пътя София – Варна, в участъка между великотърновските села Балван и Ново село. Сигнал за случая е получен в 15:56 часа в събота. Сблъскали са се челно два автомобила, а трети не е успял да избегне удара и е връхлетял върху тях. Причината е неправилно изпреварване. По първоначална информация трима души са пострадали. Единият е с по-тежки наранявания по главата и е откаран по спешност в болницата във Велико Търново. Автомобилите, които са с великотърновска и английска регистрации, не пречат на движението. На мястото има екипи на полицията и пожарната. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2019.12.28", "title": "\n\t\t\tКатастрофа между три автомобила блокира движението по главния път София-Варна\t\t\t"}
{"url": "https://trud.bg/%d1%83%d0%b2%d0%b5%d0%bb%d0%b8%d1%87%d0%b0%d0%b2%d0%b0-%d1%81%d0%b5-%d0%b1%d0%be%d0%b3%d0%b0%d1%82%d1%81%d1%82%d0%b2%d0%be%d1%82%d0%be-%d0%bd%d0%b0-500-%d1%82%d0%b5-%d0%bd%d0%b0%d0%b9-%d0%b7%d0%b0/", "text": "Общото финансово състояние на 500-те най-богати хора на земята нарасна с една четвърт, съобщава Bloomberg. Според агенцията най-заможните хора в света притежават 5,9 трилиона долара, а това е с 1,2 трилиона долара повече от миналата година. 172 американски милиардери, включително ръководителят на американската корпорация Facebook Марк Зукърбърг и основателят на корпорацията Майкрософт Бил Гейтс, увеличават общото богатство с 500 милиарда долара. И в Русия богаташите множат авоарите си – само за година най-богатите руснаци са добавили 51 милиарда долара към състоянието си. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2019.12.28", "title": "\n\t\t\tУвеличава се богатството на 500-те най-заможни хора в света\t\t\t"}
{"url": "https://trud.bg/%d0%b2%d0%b4%d0%b8%d0%b3%d0%b0%d1%82-%d0%bf%d0%b0%d1%80%d0%b8%d1%82%d0%b5-%d0%bd%d0%b0-%d1%82%d1%83%d1%80%d0%bd%d0%b8%d1%80%d0%b8%d1%82%d0%b5-%d0%b7%d0%b0-%d0%bc%d0%be%d0%b1%d0%b8%d0%bb%d0%bd%d0%b8/", "text": "Състезателите, участващи в електронните спортове с мобилни устройства, ще се радват на все по-добри условия през новата година. Според различни източници, навлизащата все по-осезаемо 5G мрежа допълнително ще спомогне за това. Очаква се през 2020 година броят на турнирите също да нарастне чувствително. Освен това някои от организаторите вече обявиха осезаемо завишени награди фондове за предстоящите състезания. Така например PUBG Mobile esports – турнир на едноименната мултиплеър екшън игра, провеждащ се в Куала Лумпур, ще има четири различни нива през 2020 година. Последният такъв имаше едва едно ниво на трудност. В същото време бюджетът на състезанието е 5 млн. долара. Играта PUBG достигна 600 млн. сваляния през декември. От разработчика PUBG Cortpuration на свой ред обявиха, че желанието им е да създаде лига за професионални играчи в близко бъдеще. \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2019.12.28", "title": "\n\t\t\tВдигат парите на турнирите за мобилни устройства през 2020 г.\t\t\t"}
{"url": "https://trud.bg/%d1%83%d0%ba%d1%80%d0%b0%d0%b9%d0%bd%d0%b0-%d0%be%d0%b4%d0%be%d0%b1%d1%80%d0%b8-%d1%81%d0%bf%d0%be%d1%80%d0%b0%d0%b7%d1%83%d0%bc%d0%b5%d0%bd%d0%b8%d0%b5%d1%82%d0%be-%d1%81-%d1%80%d1%83%d1%81%d0%b8/", "text": "Кабинетът на министрите на Украйна одобри споразумението за транзит на газ с Русия. Преговорите между Москва и Киев по новото споразумение продължиха три дни. Основните параметри на транзитния договор бяха съгласувани още на 20 декември по време на преговори в Берлин и Минск. Срокът на новото споразумение е пет години. Догодина Русия трябва да достави на европейския пазар през Украйна 65 млрд. куб. м газ и по 40 млрд. годишно от 2021 г. до 2024 г. Протоколът включва и правни спогодби за уреждане на спорове. Вчера руският министър на енергетиката Александър Новак обяви, че на украинската страна са изплатени присъдените от международния арбитраж в Стокхолм 2 милиарда и 900 милиона долара. Това беше условието страните да се откажат от всички останали взаимни съдебни претенции, за които няма окончателно съдебно решение, както и да подпишат споразумение с украинското правителство за изтегляне на антитръстови претенции в размер на 7.4 милиарда долара. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2019.12.28", "title": "\n\t\t\tУкрайна одобри споразумението с Русия за транзит на газ\t\t\t"}
{"url": "https://trud.bg/%d0%b0%d1%81%d0%b5%d0%bd-%d0%b1%d0%bb%d0%b0%d1%82%d0%b5%d1%87%d0%ba%d0%b8-%d1%81%d1%82%d0%b0%d0%b2%d0%b0-%d1%88%d0%b5%d1%84-%d0%bd%d0%b0-%d0%bf%d0%be%d0%b6%d0%b0%d1%80%d0%bd%d0%b0%d1%82%d0%b0/", "text": "Сценарият е дело на Милена Фучеджиева и Елена Иванова В “Ягодова луна” на фона на пожари, интриги и смърт се ражда една красива любов Нов драматичен сериал ще е един от акцентите в пролетния телевизионен сезон на NOVA. Мащабната продукция “Ягодова луна” е посветена на една от най-благородните професии – тази на пожарникарите, които в световните кинопродукции отдавна са издигнати в култ, както агентите от ЦРУ и пехотинците. Чест, дълг, доблест, мъжество и достойнство са само част от темите, които сериалът повдига през многопластовите си сюжетни линии. В основата на всичко, разбира се, е любовта, която телевизионният разказ ще разкрие в различните є измерения. Продукцията ще впечатли зрителите с внушителното пресъздаване на автентични ситуации от пожарникарската професия, напрегнати екшън сцени, каскади и пиро-експлозии, специални ефекти, заплетен сюжет и пълнокръвни герои. За първи път български сериал ще представи на зрителите толкова голям обем от компютърно генерирани образи и звезден каст, който включва много от най-изявените български актьори. В главните роли се превъплъщават Асен Блатечки, Александър Сано, Радина Боршош, Христо Мутафчиев, Димо Алексиев, Деян Донков, Стефка Янорова. С ключови роли в продукцията се включват още Ивайло Захариев, Любомира Башева, Рая Пеева, Невена Бозукова, Ваня Джаферович и други. Сценарият е дело на утвърдения творчески тандем Милена Фучеджиева и Елена Иванова (“Пътят на честта”), а режисьори на сериала са Зоран Петровски, Асен Блатечки и Димитър Гочев. “Ягодова луна е пълнолунието през месец юни, когато се счита, че луната е обляна в огнен кехлибар. Това е и връзката с нашия сериал – точно тогава се случва едно много важно събитие. Зрителите ще видят и буквално ще усетят стихията на огъня, пожари със спасени човешки животи, но и емоционални пожари, свързани с чувствата и отношенията между героите”, разкрива Радина Боршош. Паралелно в минало и в настояще време “Ягодова луна” проследява историята на млад пожарникар, който въпреки трудностите не се отказва от своя професионален избор да защитава обществото. Той ще разбере истината за опетненото име на баща си и ще направи всичко по силите си, за да го оневини. На фона на пожари, интриги, смърт и насилие ще се разгърне и една красива любов, която веднъж открита ще бъде отстоявана с цената на всичко. “Радвам се, че най-накрая се прави филм за пожарникари. Това са героите на нашето време и за мен лично – най-големите мъжкари, които съм срещал. Целият екип имахме възможност да се срещнем с тези хора. Те бяха плътно до нас по време на снимачния процес. Може би след този сериал всички деца ще искат да станат пожарникари, когато пораснат, както беше едно време”, сподели Асен Блатечки, който ще се превъплъти в ролята на шефа на пожарната. \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2019.12.28", "title": "\n\t\t\tАсен Блатечки става шеф на пожарната\t\t\t"}
{"url": "https://trud.bg/%d0%bd%d1%8f%d0%bc%d0%b0-%d0%b5%d1%88%d0%b5%d1%80%d0%b8%d1%85%d0%b8%d1%8f-%d0%ba%d0%be%d0%bb%d0%b8-%d0%b2%d1%8a%d0%b2-%d0%b2%d0%be%d0%b4%d0%b0%d1%82%d0%b0-%d0%bd%d0%b0-%d0%bf%d0%b5%d1%80%d0%bd%d0%b8/", "text": "Няма ешерихия коли във водата в Перник, показват окончателните резултати от пробите. Окончателно: водата в Перник е годна за пиене. Това съобщи за   главният държавен здравен инспектор Ангел Кунчев. По думите му няма място за паника, че във водата има други бактерии. 68 километра от водопреносната мрежа в града спешно трябва да бъдат подменени, съобщи кметът Станислав Владимиров. Резултатите от 16 точки от които бяха взети проби за водата показват,че няма наличие на бактерии в нея и е годна пиене.  „Навсякъде водата отговаря на изискванията за питехйни нужди, включително и от района, където беше регистрирано замърсяването. Към момента няма проблеми с питейната вода, от гледна точка на нейното качество“, каза Кунчев за Канал 3. Той  отрече да има връзка между качеството на водата и случаите на приети пациенти в инфекциозното отделение на пернишката болница: \n„Не може да се твърди, че това е от консумация на вода. В сезона на вирусите сме, много често подобна клинична пътека е в следствие на вируси“.  В спешен порядък трябва да се подменят 68 километра от ВиК мрежата в града посочи кметът Станислав Владимиров.Той обаче не се ангажира със срок кога ще стартират дейностите както и работата по водния проект на града.   „Извън водния проект на града, с премиера говорих и му дадох информация коя е най-критичната водна структура. От негова страна има желание и зелена светлина за спешна подмяна на водопреносната и канализационната мрежа. Днешния приток е 150 м в секунда. Това е благодарение на валежите от последните дни“, сподели Владимиров.  Вчера премиерът Бойко Борисов обяви, че решението на кризата в Перник е да се изгради изцяло нов водопровод. А заради аварии днес повече от половин ден вода нямаше в селата Люлин и Бучино, както и пернишния квартал Църква. Кметът коментира и предстоящото шествие в града утре, готвено от перничани в социалната мрежа.  „Призовавам сега е време за работа, всички сме гневни, ако се бяха предприели мерки по-рано, нямаше да сме изправени сега пред това изпитаните. Нека цялото това нещо е в рамките на закона. Голям обем работа, с по-  малко емоции“, каза още кметът. Продължава проверката на икономическа полиция и прокуратурата за водната криза в града. Тя беше разпоредена от премиера Бойко Борисов преди дни. Междувременно кризисният щаб удължи бедственото положение с още 30 дни. Той беше въведен преди седмица заради недостига на вода.  АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2019.12.28", "title": "\n\t\t\tНяма ешерихия коли във водата на Перник\t\t\t"}
{"url": "https://trud.bg/%d0%bd%d0%b0%d1%81%d0%b0-%d0%bf%d1%80%d0%b5%d0%b4%d1%81%d1%82%d0%b0%d0%b2%d0%b8-%d0%bd%d0%be%d0%b2%d0%b8%d1%8f-%d1%81%d0%b8-%d0%bc%d0%b0%d1%80%d1%81%d0%be%d1%85%d0%be%d0%b4-%d0%ba%d0%b8%d1%82%d0%b0/", "text": "НАСА представи новия си роувър Марс 2020, който е почти завършен и догодина ще потегли към Червената планета за търсене на следи от отминал живот, предадоха Ройтерс и Франс прес. Представянето мина при строги мерки за сигурност, като журналистите бяха облечени в предпазни костюми и не им беше разрешено да носят вълнени дрехи или парфюм. Инженер Крис Чателиър обясни, че стремежът е да бъда открити следи от живот на Марс и не може да се допусне замърсяване на средата с бактерии или други организми от Земята. Официалното име на апарата, конструиран в Лабораторията за ракетни двигатели в Пасадена, ще бъде избрано в началото на 2020 година. През месец февруари американското космическо ведомство ще достави роувъра в космическия център „Кенеди“ във Флорида, където трите му секции ще бъдат сглобени. Изстрелването, предвидено за месец юли, ще изпрати роботизираната машина в изсъхнало езеро на Марс, което е по-голямо от Манхатън. Четириколесната машина с размер на автомобил ще кацне в основата на кратера Джезеро с дълбочина 250 метра , който някога е бил езеро с размерите на езерото Тахо. Това е предвидено да стане през месец февруари 2021 година. В кратера изобилстват седименти отпреди 3,5 милиарда години, които учените се надяват да съдържат фосили от марсиански живот. Марсоходът трябва да вземе около 30 проби от почвата, които ще бъдат отправени към Земята от друг космически апарат, проектиран от НАСА. Досега седименти от Марс никога не са били връщани обратно на нашата планета. Междувременно Китай успешно изстреля една от най-мощните ракети в света, което е първа стъпка от планираната мисия до Марс догодина. „Чанджън 5“ – 57-метровата ракета, най-високата, силна и високотехнологична от семейството на китайските ракети, беше изстреляна в петък вечерта. След 33-мунитен полет, тя успешно изведе в орбита експерименталния сателит „Шъдзиен 20″, който е най-големият, построяван някога в страната. Тежащият 8 тона сателит се намира в момента на 36 000 км над земната повърхност. Това е вторият сателит, построяван в платформата за сателити от ново поколение DFH 5. Първият ‚Шъдзиен 18“, беше изгубен при проваления втори полет на ракетата „Чанджън 5“. Според китайски експерти мисията на сателита ще промени позицията на Китай от последовател в лидер в космическите комуникации. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2019.12.28", "title": "\n\t\t\tНАСА представи новия си марсоход, Китай също се готви за експедиция на Червената планета (ВИДЕО)\t\t\t"}
{"url": "https://trud.bg/%d0%b5%d1%80%d0%b4%d0%be%d0%b3%d0%b0%d0%bd-%d0%ba%d0%be%d0%bd%d0%b2%d0%b5%d0%bd%d1%86%d0%b8%d1%8f%d1%82%d0%b0-%d0%be%d1%82-%d0%bc%d0%be%d0%bd%d1%82%d1%80%d1%8c%d0%be-%d0%bd%d1%8f%d0%bc%d0%b0-%d0%b4/", "text": "Държавният глава на Турция Реджеп Тайип Ердоган заяви, че Конвенцията от Монтрьо няма да се прилага за Истанбулския канал, а преминаването на кораби в Черно море ще бъде контролирано единствено от Анкара, цитира думите му македонската електронна медия „Точка“. Истанбулският канал е един от основните стратегически проекти в Турция и е предназначен да премахне нарастващия риск, произтичащ от многобройните кораби, пътуващи между Черно море и Мраморно море. В периода между 1953 г. и 2003 г. в Босфора са регистрирани 461 инциденти, последният голям от които през 2003 г., когато кораб, плаващ под грузински флаг, катастрофира и изхвърли 480 тона петрол в морето. Трафикът през Истанбулския канал би представлявал заплаха за сигурността на Черноморския регион и извън него, защото наред с търговските кораби, танкери и военни плавателни съдове от всяка страна биха могли да влязат в Черно море. Това ще наруши баланса, установен от Конвенцията от Монтрьо, която регулира движението през Босфора, припомня медията. Според Конвенцията от Монтрьо, страните, които нямат излаз на Черно море, може да разполагат своите кораби в Черноморския регион за не повече от 21 дни. Тя е подписана от държавите, граничещи с Черно море – Турция, България, Румъния, Украйна, Грузия и Русия – на 20 юли 1936 г. в Монтрьо, Швейцария. Истанбулският канал трябва да бъде изграден западно от центъра, от европейската страна на града, и трябва да увеличи дневния капацитет на до 160 кораба. Подготвителната фаза ще отнеме две години, след което ще започне изграждането на канал с дължина 45 км, ширина 150 м и дължина 25 м. През него ще могат да преминават дори и най-големите кораби. За да се избегне прекъсване на автомобилния и железопътния трафик, се планира и изграждане на мостове. Милиони кубически метра разкопана земя ще бъдат използвани за издигане на голямо пристанище и ново летище. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2019.12.28", "title": "\n\t\t\tЕрдоган: Конвенцията от Монтрьо няма да се прилага за Истанбулския канал\t\t\t"}
{"url": "https://trud.bg/%d1%80%d1%83%d1%81%d0%b8%d1%8f-%d0%b8-%d1%83%d0%ba%d1%80%d0%b0%d0%b9%d0%bd%d0%b0-%d1%82%d1%80%d0%b5%d1%82%d0%b8-%d0%b4%d0%b5%d0%bd-%d0%bf%d1%80%d0%b5%d0%b3%d0%be%d0%b2%d0%b0%d1%80%d1%8f%d1%82-%d0%b7/", "text": "Руска и украинска делегация продължават днес във Виена започналите в четвъртък преговори за споразумение, уреждащо транзита на газ от Русия за Европа. Това заяви пред журналисти говорител на руския концерн „Газпром“, предаде ТАСС. По-рано изпълнителният директор на украинската държавна компания „Нафтогаз“ Юрий Витренко изрази надежда, че договореностите ще бъдат финализирани до 27 т. м., а руският енергиен министър Александър Новак заяви, че очаква това да стане през уикенда. Москва и Киев съобщиха на 20 декември, че са договорили сключването на ново транзитно споразумение за 5 години, тъй като сегашното изтича на 31 декември. Договореностите предвиждат отказ от нови взаимни претенции, изтегляне на арбитражни и съдебни искове, по които няма окончателни решения, и плащане по приетото окончателно решение на Стокхолмския арбитраж. Според тези договорености „Газпром“ извърши плащане на 2,9 млрд. долара за „Нафтогаз“, както предвижда решението на Арбитражния съд в Стокхолм, информира вчера представител на руския концерн. Освен това „Газпром“ ще подпише междуоператорско споразумение с компанията оператор на украинската газотранспортна система, а „Нафтогаз“ – транспортно споразумение, с което ще резервира мощности от системата за пренос на газ. Организирайки транзита, „Нафтогаз“ ще действа като агент на „Газпром“ и ще поеме рисковете на преходния период. Минималният обем на транзитирания през Украйна руски природен газ ще е 65 милиарда кубични метра през 2020 г., а от 2021 до 2024 г. се планира доставката на 40 милиарда кубични метра годишно. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2019.12.28", "title": "\n\t\t\tРусия и Украйна трети ден преговарят за условията на газовия транзит за Европа\t\t\t"}
{"url": "https://trud.bg/%d0%b4%d0%bd%d0%b5%d0%b2%d0%b5%d0%bd-%d1%85%d0%be%d1%80%d0%be%d1%81%d0%ba%d0%be%d0%bf-%d0%bd%d0%b0-%d0%b0%d0%bb%d0%b5%d0%bd%d0%b0-%d0%b7%d0%b0-%d1%81%d1%8a%d0%b1%d0%be%d1%82%d0%b0-28-12-2019/", "text": "ОВЕН Загубите, които може да предизвикате в този почивен ден са причина за проблеми с вашите близки, заради невъзможност да направите обсъдени покупки. Проявете гъвкавост и бъдете отговорни към всичко, което предприемате. Постепенно може да възстановите отношенията с деловите си партньори, които изоставихте преди време поради неизвестни причини. Звездите ви предупреждават за разправия заради ревност от страна на половинката ви. Бъдете мили и докажете невинността си с красив букет, хубаво вино, романтична вечеря и сексуални наслади. ТЕЛЕЦ Изненадвате всички с поведението си в този ден. Нервни сте, несговорчиви и настроени агресивно към хората. Вашите колеги също са подвластни на упреците и обидните ви думи, за които нямате причина. Овладейте се в почивния ден! Наложете си търпение и спокойствие, за да не се изпокарате с всички и да загубите шансът да ви подкрепят при необходимост. Все още сте завладени от емоции заради кризата в личния си живот. Постепенно осъзнавате грешките си и причината за липсата на сексуален живот в последните дни. БЛИЗНАЦИ Трудности в общуването, породени от прибързаност и изречени от вас необмислени думи, ще ви объркат плановете за почивния ден. По-добре се задълбочете в служебните си задължения. Очаквайте информация за приходи, които ще ви позволят да предприемете начинания. Не сте се справили с проблемите в личните си отношения. Изходът не е в изневяра от ваша страна, а в разговори и изясняване на претенциите. Не разчитайте на възстановена хармония и сексуални наслади, защото сте се провалили заради вашето поведение. РАК Начинанията няма да ви донесат успех в почивния ден, а ще се превърнат в причина за финансови загуби. Наложете си спокойствие. Разчитайте на рутината и знанията си. Наложете си умереност във всичко, включително и в исканията си при провеждане на разговори, за да не си създадете проблеми с вашите делови партньори и колеги. Не ви съветвам да сте агресивни и критични към близките си. Ако не сте тактични и не ги изслушвате търпеливо ще ги отдалечите от себе си. Интимната ви половинка не е готова за сексуални удоволствия. ЛЪВ Късметът ви изневерява и няма как да разчитате на чудеса в почивния ден. Въпреки това, ако сте достатъчно прозорливи, може да извлечете максимална полза на работното място. Бизнесмените и хората, които се занимават с предприемаческа дейност днес жънат успехи, на които не са се надявали. Самочувствието им в края на месеца е върхово. Вашите брачни половинки са излезли извън себе си от притеснение заради интригите, с които ги засипват доброжелатели. Докажете им, че сте им верни и ги обичате, а след това се отдайте на сексуални наслади. ДЕВА Нямате желание за работа в почивния ден. Не са изключени неочаквани разходи, свързани с покупки за вашите деца или лечение на роднини. Отложете планираните делови разговори. В никакъв случай не разказвайте за професионалните си планове на хора, което срещате днес за първи път. Дискретността е задължителна. Звездите предупреждават да проявите гъвкавост в разговорите с близките си, за да си спестите проблемите у дома. От вас зависи дали ще се лишите от романтичните мигове и сексуалните удоволствия. ВЕЗНИ Не взимайте прибързани и необмислени решения в почивния си ден. Не проявявайте импулсивност и ще се справите с трудностите по пътя си. На работното място успехът е с вас. Обмислете внимателно предложението за нова работа. Не пропускайте да проявите решителност в постигане на целите си. Очаквайте финансови постъпления. Семейните да обърнат внимание на партньорите си и на децата си. Покажете им, че ги обичате. С доброто си отношение ще си спечелите заслужени романтични мигове и сексуални удоволствия. СКОРПИОН Разочаровани сте от хора, на които искахте на всяка цена да помогнете да излязат от кризата в личния си живот, но те не само че не ви благодариха, а и се опитват да ви навредят на вашето работно място дори в почивния ден в края на годината. Бизнесмените да обмислят добре плановете си и да преценят дали да проведат разговори за инвестиции. Веднага се коригирайте, ако нараните интимните си партньори си или ако видите, че се отдалечават. Сексът няма да оправи отношенията ви, докато не си възвърнете хармонията и не изясните причините за отдалечаването им. СТРЕЛЕЦ На работното място днес сте длъжни от една страна да не нарушавате вашите принципи, а от друга да съхраните спокойствието си, ако се окаже, че сте сгрешили и ви критикуват в почивния ден. Поправете грешката си още днес – във вашите възможности е. Заемете се със задачите си и премълчавайте, ако се опитват да ви ядосат без причина. Финансирането на нови проекти не е желателно. Обърнете внимание на отношенията си в семейството. Избягвайте по възможност новите запознанства, въпреки, че ще ви бъде трудно да им устоите. КОЗИРОГ Бъдете внимателни при провеждане на разговори с вашите колеги в почивния ден, защото всички чакат края на годината и може да не са настроени на работна вълна. В края на работния ден не е изключен конфликт с делови партньори, с които сте приключили отношенията си. Начинанията са успешни, ако предварително са добре обмислени. Очаквайте отлични и будещи завист финансови постъпления. Очакват ви разправии с близките ви. Вечерта сте най-черните в очите им и няма да ви дадат възможност да изживеете сексуални наслади. ВОДОЛЕЙ Бъдете самокритични, за да осъзнаете собствените си недостатъци и да запълните пропуските в знанията си. Допълнителната работа ще ви натовари и ще я приемете с нежелание в почивния ден. Ако искате да промените изцяло дейността си не го правете днес. Със задълженията си на работното място се справяте трудно и сте подтиснати. Поговорете с близките си, мили жени, дори и ако сте достигнали етапа на невъзможност да си общувате спокойно. В един момент трябва да изясните дали ще имате съвместно бъдеще и бракът ви ще се съхрани или трябва да се разведете, заради изневярата и липсата на сексуален живот. РИБИ Изненадани сте от неочакваности. Новите предложения за професионална реализация да не ви главозамайват, защото не е изключено да са подвеждащи и разочароващи в близките месеци, ако решите да приемете най-доброто според вас. По-добре не напускайте сегашното си работно място. Ще съумеете да се справите бързо с професионалните трудности. От вас зависи да намерите верния път към бъдещи успехи. Вечерта обърнете внимание на семейството си. Сексуалните удоволствия са вашето хапче за добро настроение. Не се лишавайте от тях. \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2019.12.28", "title": "\n\t\t\tДневен хороскоп на Алена за събота, 28.12.2019\t\t\t"}
{"url": "https://trud.bg/%d0%bd%d0%b0-28-%d0%b4%d0%b5%d0%ba%d0%b5%d0%bc%d0%b2%d1%80%d0%b8-2019-%d0%b4%d0%b0-%d0%bf%d0%be%d1%87%d0%b5%d1%80%d0%bf%d1%8f%d1%82/", "text": "Георги Лапчев , кмет на община Царево, 44 г. \n Иван Дреников , пианист, 74 г. \n Мими Иванова , певица. \n Никола Белишки , кмет на Панагюрище, 53 г. \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2019.12.28", "title": "\n\t\t\tНа 28 декември 2019 да почерпят\t\t\t"}
{"url": "https://trud.bg/%d0%bf%d1%80%d0%b0%d0%b2%d0%b8%d1%82%d0%b5%d0%bb%d1%81%d1%82%d0%b2%d0%be%d1%82%d0%be-%d0%be%d1%81%d0%b8%d0%b3%d1%83%d1%80%d0%b8-%d0%bf%d1%8a%d1%80%d0%b2%d0%b8%d1%82%d0%b5-45-%d0%bc%d0%bb%d0%bd/", "text": "В петък преведохме по сметките на Община Стара Загора първия транш от 4,5 млн. лева за изграждане на многофункционална зала в парк „Артилерийски” в Стара Загора. Има средства за проектиране, за да се направи нещо красиво и хората да му се радват. Това съобщи премиерът Бойко Борисов пред журналисти в Стара Загора. Той посети новия парк, придружен от кмета Живко Тодоров, за да се запознае на място с терена, на който ще бъде построена залата. „Залата ще бъде с 5200 места. Ще направим нещо, с което да се гордее и премиерът. Благодаря му за тази зала, за парковете, за спортните зали, които се направиха в града, за футболния клуб „Берое” – каза Живко Тодоров. Министър-председателят коментира и водната криза в Перник, причинена от пресъхването на язовир „Студена”. В резултат на това се пристъпи към търсене на алтернативни водоизточници. Бойко Борисов съобщи, че вода е открита в пещерите край Перник, но трябва да се сменят 80 километра водопроводни тръби в града, което ще струва около 20 млн. лева, тъй като настоящите са от 1953 г. „Сиреч, по-млада от мен тръба няма” – добави премиерът. Той съобщи още, че изграждането на тунела под Шипка се реализира много успешно. Малките тунели са готови и осветлението трябва да бъде пуснато до 31 декември. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2019.12.28", "title": "\n\t\t\tПравителството осигури първите 4,5 млн. лева за многофункционална зала в Стара Загора\t\t\t"}
{"url": "https://trud.bg/%d0%bc%d0%b0%d1%87%d0%be%d0%b2%d0%b5%d1%82%d0%b5-%d0%b8-%d1%81%d0%bf%d0%be%d1%80%d1%82%d1%8a%d1%82-%d0%bf%d0%be-%d1%82%d0%b5%d0%bb%d0%b5%d0%b2%d0%b8%d0%b7%d0%b8%d1%8f%d1%82%d0%b0-%d0%b4%d0%bd%d0%b5-35/", "text": "\n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2019.12.28", "title": "\n\t\t\tМачовете и спортът по телевизията днес, събота, 28 декември 2019\t\t\t"}
