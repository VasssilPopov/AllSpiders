{"url": "https://trud.bg/%d0%b3%d0%b5%d0%bd%d0%b5%d1%80%d0%b0%d0%bb%d0%bd%d0%b8%d1%8f%d1%82-%d0%b4%d0%b8%d1%80%d0%b5%d0%ba%d1%82%d0%be%d1%80-%d0%bd%d0%b0-%d1%8e%d0%bd%d0%b5%d1%81%d0%ba%d0%be-%d0%b8%d0%b4%d0%b2%d0%b0-%d0%b2/", "text": "По покана на президента Румен Радев на 23 и 24 май на официално посещение в България ще бъде генералният директор на Организацията на ООН за образование, наука и култура (ЮНЕСКО) Одри Азуле, съобщават от прессекретариата на държавния глава. Участието на Одри Азуле в тържественото отбелязване на 24 май – Ден на българската просвета и култура и на славянската писменостq е израз на уважение към приноса на страната ни за развитието на световната култура, се отбелязва в съобщението. В рамките на официалното ѝ посещение ще бъдат обсъдени и перспективите за последващо разширяване на сътрудничеството между България и ЮНЕСКО в областта на образованието, науката и опазването на културното наследство. Румен Радев и Одри Азуле ще имат разговори утре – 23 май, а преди тях генералният директор на ЮНЕСКО ще се срещне с ректора на Софийския университет „Св. Климент Охридски“ проф. Анастас Герджиков и ще изнесе в аулата на висшето училище лекция на тема: „ЮНЕСКО и предизвикателствата на 21 век“. На 24 май държавният глава Румен Радев, вицепрезидентът Илияна Йотова и генералният директор на ЮНЕСКО Одри Азуле ще се присъединят пред сградата на президентската институция към тържественото шествие за 24 май. В рамките на официалното си посещение в България Одри Азуле ще проведе срещи и с министър-председателя Бойко Борисов и с вицепремиера и министъра на външните работи Екатерина Захариева. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.05.22", "title": " Генералният директор на ЮНЕСКО идва в България"}
{"url": "https://trud.bg/%d0%b0%d0%bd%d0%b4%d1%80%d0%b5%d0%b9-%d0%bd%d0%be%d0%b2%d0%b0%d0%ba%d0%be%d0%b2-%d0%b2-%d0%b4%d0%be%d1%81%d0%bf%d0%b0%d1%82-%d0%bd%d0%b8%d0%ba%d0%be%d0%b9-%d0%bd%d0%b5-%d0%b5-%d0%bf%d1%80%d0%b0%d0%b2/", "text": "Пакетът „Мобилност“ не бе приет благодарение на българските евродепутати. Ние, от ГЕРБ, винаги сме били отговорни и не сме изпускали самолета си. Това каза кандидатът за евродепутат Андрей Новаков по време на среща с членове и симпатизанти на ГЕРБ в Доспат. Заедно с него в срещата участваха кандидатите за членове на ЕП Асим Адемов и Марин Захариев, а също така бившият евродепутат Владимир Уручев, председателят на Парламентарната група на ГЕРБ д-р Даниела Дариткова, областният ръководител на ГЕРБ в Смолян Николай Мелемов. Новаков изтъкна, че за България никой никога не е направил повече, отколкото ГЕРБ – и затова партията трябва да е първа политическа сила на вота. Асим Адемов благодари на партия ГЕРБ, че му е дала възможност през последните две години да бъде от нейния отбор в Европейския парламент. „Дадохме своя принос в Европа да се чува гласът на България. Бойко Борисов е с огромен авторитет в ЕС. Еврокомисарят ни е изключително авторитетна личност. Имах възможността да работя с прекрасни колеги. Шестимата бяхме един сплотен отбор“, отбеляза Адемов. „Имаме много постижения във всички области. Но аз като учител с гордост мога да кажа – безпрецедентни инвестиции в сферата на образованието бяха направени от правителството на Бойко Борисов“, посочи Асим Адемов. Според Марин Захариев още с влизането в града се вижда, че европейските средства са достигнали до Доспат. „Трябва гордо да покажем това, което сме постигнали и не трябва да предаваме първенството на БСП. Сега е моментът да покажем, че сме с победителите, да направим и генерална репетиция за местния вот есента“, каза Захариев. „Радвам се, че предавам щафетата на най-силния отбор. Уверен съм, че на 26 май ще се поздравим с победата“, подчерта бившият евродепутат Владимир Уручев. Избори 2019. Платено съдържание. Купуването и продаването на гласове е престъпление.", "date": "2019.05.22", "title": " Андрей Новаков в Доспат: Никой не е правил толкова много за България колкото ГЕРБ и затова заслужаваме да сме победители на изборите\t"}
{"url": "https://trud.bg/%d0%b0%d0%bd%d0%b4%d1%80%d0%b5%d0%b9-%d0%ba%d0%be%d0%b2%d0%b0%d1%87%d0%b5%d0%b2-%d1%89%d0%b5-%d0%bf%d0%be%d0%b4%d0%ba%d1%80%d0%b5%d0%bf%d1%8f-%d0%ba%d0%b0%d0%bd%d0%b4%d0%b8%d0%b4%d0%b0%d1%82%d1%83/", "text": "Кандидата за евродепутат от листата на ГЕРБ и СДС Андрей Ковачев, заедно с Винченцо Лопатели – член на управителния борд на ACES Europe, бяха днес в Пазарджик за официалното обявяване на кандидатурата на населеното място за „Европейски град на спорта“. „Това е инициатива, стартирала в Италия през 2000 година. Европейският парламент и аз лично подкрепихме инициативата на президента Лопатели за популяризирането на тази възможност европейски градове и столици да получат титлата „Европейски град или столица на спорта”, каза пред спортни деятели от града вторият в листата на ГЕРБ и СДС Андрей Ковачев. Той припомни, че София беше европейска столица през 2018 година и около десет български градове и курортни селища са носители на тази титла. „Ежегодно в Европейския парламент ние организираме голяма церемония, където се  връчват и самите знамена на утвърдените европейски градове и столицата на спорта за съответната година. Искрено се надявам и Пазарджик да бъде сред тях. Благодаря на всички, които подкрепят идеята, тъй като тук не говорим толкова за професионален спорт, колкото за масовия спорт, за всички възрасти-за деца, за подрастващи, за хора в зряла и пенсионна възраст, за хора в неравностойно положение. Спортът като здравословен начин на живот и като възможност за дерадикализация на млади хора, които са в изолирани общности, за да могат да се включат към обществено полезен и добър начин на живот.“ , коментира още Ковачев. „След като София стана Европейска столица на спорта през миналата година, примерът й привлече градове от цяла България да се включат в инициативата. Благодаря на господин Ковачев за активното му участие, и на кмета на Пазарджик за домакинството и желанието да се подобрява и развива спортът в града“, заяви Винченцо Лопатели, член на управителния борд на ACES Europe. Андрей Ковачев като президент на консултативния борд на инициативата ACES Europe, подкрепена от Европейската комисия, пое ангажимент да подкрепи кандидатурата на град Пазарджик. Избори 2019. Платено съдържание. Купуването и продаването на гласове е престъпление.", "date": "2019.05.22", "title": " Андрей Ковачев: Ще подкрепя кандидатурата на Пазарджик за „Европейски град на спорта“\t"}
{"url": "https://trud.bg/%d0%b1%d1%80%d0%b0%d0%b7%d0%b8%d0%bb%d1%81%d0%ba%d0%b0-%d1%81%d1%82%d1%80%d0%b0%d1%81%d1%82-%d0%b8%d0%b7%d0%b0%d0%b1%d0%b5%d0%bb-%d0%b3%d1%83%d0%bb%d0%b0%d1%80/", "text": "Бразилската красавица и топ модел Изабел Гулар, събра всички погледи на кинофестивала в Кан, когато се появи в страхотна черна рокля, под която не носеше никакво бельо. 34-годишната Изабел е в зашеметяваща форма и е един от най-успешните и високоплатени модели на Victoria’s Secret. За перфектната си форма, Изабел не спазва стриктни диети и дори признава, че не може да живее без хляб. Вместо да си купува готов, красавицата предпочита да си го приготви у дома, използвайки брашно от лимец или други семена. Когато се храни навън, което се случва често, заради натоварения й график, моделът винаги се стреми да избере най-здравословното ястие от менюто, което да съдържа протеини, въглехидрати и щедра порция зеленчуци. Колкото до тренировките, Изабел винаги е напълно отдадена и много дисциплинирана, и дори се шегува с треньора си, че иска да я тренира така, сякаш ще стане професионалист в дадения спорт.", "date": "2019.05.22", "title": " Бразилска страст: Изабел Гулар"}
{"url": "https://trud.bg/%d0%bf%d0%be-%d0%bd%d0%b8%d1%81%d0%ba%d0%b8-%d1%82%d0%b0%d0%ba%d1%81%d0%b8-%d0%b7%d0%b0-%d0%bf%d0%b0%d1%80%d0%b8%d1%87%d0%bd%d0%b8-%d0%bf%d1%80%d0%b5%d0%b2%d0%be%d0%b4%d0%b8-%d0%b7%d0%b0%d0%b4-%d0%b3/", "text": "Ясни правила за превалутиране Таксите за парични преводи към страните от ЕС ще бъдат намалени. Важна промяна, която се очаква да окаже влияние върху пазара на платежните услуги, е приетият Регламент 2019/518 на Европейския парламент за презграничните плащания. Това заяви подуправителя на БНБ и ръководител на управление „Банково“ Нина Стоянова на конференцията „Бъдещето на парите“. С регламента се въвежда изискването банките извън еврозоната да прилагат еднакви такси за презграничните плащания в евро и за националните плащания на същата стойност във валутата на съответната страна. Досега такова изискване имаше само за равни такси при националните и презграничните плащания в евро. Банките трябва да прилагат изискването за равни такси от 15 декември 2019 г. В новия регламент има и изисквания за по-голяма прозрачност на таксите за превалутиране при картовите плащания, когато клиентът е изправен пред избор между алтернативни възможности за превалутиране. За целта в процес на разработване са промени в Закона за платежните услуги и платежните системи, каза Нина Стоянова.", "date": "2019.05.22", "title": " По-ниски такси за парични преводи зад граница"}
{"url": "https://trud.bg/%d0%bb%d0%b8%d0%bb%d0%b8-%d0%b8%d0%b2%d0%b0%d0%bd%d0%be%d0%b2%d0%b0-%d1%89%d0%b5-%d0%bf%d0%b5%d0%b5-%d0%b7%d0%b0-%d1%81%d1%82%d0%b0%d1%80%d1%82%d0%b0-%d0%bd%d0%b0-%d0%bb%d1%8f%d1%82%d0%be-2019/", "text": "Примата на родната естрада Лили Иванова ще пее на концерта по случай 60-та годишнина на Слънчев бряг. Тогава официално ще бъде даден старт и на летния туристически сезон. Датата е 12 юни, а концертът на Лили Иванова ще е в Bedroom beach club. Цената на билетите за свободна продажба е 40 лева. Най-големият курорт у нас е започнал работа на 1 юни 1959 година с отваряне на първите ресторант „Нептун“ и хотел „Калина“. Първият регистриран турист е Франтишек Силвестър от Чехия. 60 години по-късно на територията на Слънчев бряг вече има над 200 хотели и заведения, които всяка година посрещат милиони туристи. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.05.22", "title": " Лили Иванова ще пее за старта на „Лято 2019“ в Слънчев бряг"}
{"url": "https://trud.bg/%d0%b8%d0%b7%d0%b1%d0%b8%d1%80%d0%b0%d0%bc%d0%b5-%d1%87%d1%83%d0%b6%d0%b1%d0%b8%d0%bd%d0%b0-%d0%bf%d1%80%d0%b5%d0%b4-%d0%bf%d0%be%d1%87%d0%b8%d0%b2%d0%ba%d0%b0-%d0%b2-%d1%81%d1%82%d1%80%d0%b0%d0%bd/", "text": "Младите най-често осъществяват задгранични пътешествия Нарастват разходите за хотел Все повече българи избират почивка или екскурзия в чужбина вместо туристическо пътуване в страната. През първото тримесечие на 2019 г. общо 929 хил. българи са реализирали. туристически пътувания. Това е намаление със 7,3% спрямо пътувалите граждани за същия период на миналата година, обявиха от НСИ. Но докато туристическите пътувания в страната намаляват, екскурзиите и почивките в чужбина се увеличават. През първото тримесечие на тази година 17,7% от пътувалите българи са били само в чужбина, а 3,9% – и в страната и в чужбина, при съответно 13,2% и 2,6% за същия период на миналата година, сочат данните на националната статистика. Любопитното е, че разходите за пътуванията в страната се увеличават, докато за тези в чужбина намаляват. Което показва, че ръстът на задграничните посещения не се дължи само на увеличението на доходите и избирането на по-скъпи дестинации. От януари до март 2019 г. средният разход на човек при пътуване с лична цел в страната е 195,68 лв., а в чужбина –  556,10 лв. Година по-рано похарчените пари са съответно 186,23 лв. и 577,12 лв. При пътуванията в страната с най-голям дял са разходите за храна – 33,7%, докато в чужбина са парите за транспорт – 35,1%, което е разбираемо предвид цените на самолетните билети. Но любопитното е, че при пътуванията в страната нараства делът на разходите за хотел – от около 18% през първото тримесечие на миналата година на близо 23% за периода от януари до март 2019 г. Освен че все повече хора почиват в чужбина, при най-младите, които всъщност са бъдещите хора на средна възраст, задграничните воаяжи имат най-голям дял. При пътувалите граждани на възраст между 15 и 24 години 27,9% са били само в чужбина, при 20,5% година по-рано. Но и при по-възрастните делът на пътувалите само в страната сериозно намалява. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.05.22", "title": " Избираме чужбина пред почивка в страната"}
{"url": "https://trud.bg/%d0%b2%d1%8a%d1%80%d1%85%d0%be%d0%b2%d0%bd%d0%b0%d1%82%d0%b0-%d1%80%d0%b0%d0%b4%d0%b0-%d0%be%d1%82%d0%ba%d0%b0%d0%b7%d0%b0-%d0%b4%d0%b0-%d1%80%d0%b0%d0%b7%d0%b3%d0%bb%d0%b5%d0%b4%d0%b0-%d0%bf%d1%8a/", "text": "На извънредно заседание, насрочено по желание на новия президент на Украйна Владимир Зеленски, Върховната Рада отказа да разгледа внесените от него два законопроекта за промени в избирателната система, съобщава ТАСС. Не бяха събрани достатъчно гласове за внасяне на документи за разглеждането им от парламента. „За съжаление, не успяхме да включим в дневния ред нито един от законопроектите“, заяви председателят на Радата Андрей Парубий след резултатите от съответните гласувания и закри заседанието. По време на встъпването си в длъжност Зеленски призова народните представители да променят на изборното законодателство. Предложението му обаче получи подкрепата на само 92 депутати, а за процедурата за осъществяване на покупки за избирателната кампания – 127 гласа. Текстът на предложените от Зеленски промени в избирателния кодекс включваше намаляване на бариерата за влизане в парламента от 5% на 3%, както и преход от пропорционална мажоритарна система към изключително пропорционална избирателна система. Втората инициатива на държавния глава е техническа и се отнася до процедурите за възлагане на обществени поръчки по време на предизборната кампания. Основната дискусия обаче възникна на днешната среща по въпроса за партийните листи. Председателят Андрей Парубий заяви, че текстът на законопроекта, който е влязъл в парламента, не включва въпроса за отворените списъци. „Бях изненадан и разочарован, че първата законодателна инициатива на президента Зеленски беше въвеждането на затворени партийни списъци. Преди няколко дни от тази трибуна имаше обещание за въвеждане на отворени списъци. Но за съжаление, предложената ни система е с изцяло закрити партийни листи“, каза председателят.", "date": "2019.05.22", "title": " Върховната Рада отказа да разгледа първите законопроекти на президента Владимир Зеленски"}
{"url": "https://trud.bg/%d0%bc%d0%b8%d0%bd%d0%b8%d1%81%d1%82%d1%8a%d1%80-%d0%bc%d0%bb%d0%b0%d0%b4%d0%b5%d0%bd-%d0%bc%d0%b0%d1%80%d0%b8%d0%bd%d0%be%d0%b2-%d0%bd%d0%b5-%d0%b1%d0%b8%d0%b2%d0%b0-%d0%bc%d0%b2%d1%80-%d0%b4%d0%b0/", "text": "„Държа МВР да не се въвлича в такива скандали и проблеми, тъй като още от самото начало сме създали необходимата организация със съответните нормативни документи, включително и срещи с ЦИК и главния прокурор. Ние спазваме стриктно закона и нашите правомощия“, заяви пред журналисти министърът на вътрешните работи Младен Маринов. Той коментира по-рано изнесената от зам.-председателя на БСП Кирил Добрев информация, че МВР оказва натиск върху партията през последните 10 дни. „Всички проверки са извършени на базата на реално подадени сигнали. Те са докладвани в компетентните прокуратури. Извършена е проверка и съобразно резултата от тази проверка работата е прекратена или е продължена до изясняване на всички факти и обстоятелства“, посочи вътрешният министър. Той обясни, че предупредителните протоколи се издават на базата на сигнали и получена информация. Тяхната цел е да се пресече евентуална подготовка за извършване на нарушение или престъпление и не носят правни последици, ако не бъде извършено такова. „Ние издаваме предупредителни протоколи на физически лица. В нашата дейност не се ръководим от това кой от коя партия е, а какъв сигнал има към дадено лице. През 2017 г. бяха издадени 3500 протокола, към момента са около 1200. В момента има 7 досъдебни производства за нарушаване на изборния процес, някои от тях са за нарушаване на физическата цялост на офиси на политически партии, други са за подготовка за нарушаване на изборните правила“, обясни вътрешният министър и каза, че има и сигнали за купуване на гласове, които, според него, ще продължат да се увеличават. Младен Маринов заяви, че всеки сигнал, в който има информация за нарушение на полицейски органи ще бъде проверен и самият той ще вземе отношение по него. Той увери, че ще бъде гарантирана сигурността и безпроблемното протичане на изборния процес. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.05.22", "title": " Министър Младен Маринов: Държа МВР да не се въвлича в предизборни скандали"}
{"url": "https://trud.bg/%d1%87%d0%b0%d0%bd%d0%b5-%d0%b8%d0%b7%d0%b1%d1%8f%d0%b3%d0%b0%d0%bb-%d1%81%d0%bb%d0%b5%d0%b4-%d0%bf%d1%8a%d1%80%d0%b2%d0%be%d1%82%d0%be-%d1%83%d0%b1%d0%b8%d0%b9%d1%81%d1%82%d0%b2%d0%be/", "text": "Търсят кой и защо е застрелял втората жертва – съседът Валентин Петров Издирваният Стоян Зайков – Чане напуснал района на Костенец още в нощта след убийството на приятелката му Милена Шишкова. Това засега е основната версия, по която работят криминалистите. Точно две седмици няма и следа от беглеца, въпреки че стотици полицаи претърсиха всяка къща, вила и храстче в региона. Според разследващи, беглецът е имал достатъчно време не само да напусне Костенец, но и да избяга зад граница. Смята се, че Чане добре е обмислил престъплението, а не го е извършил в момент на афект. Преди да застреля Милена, той изтеглил всичките си пари и вероятно е бил готов за път. Стоян отишъл в дома на жертвата около 21 ч на 9 май и повече никой не го видял. 12 часа по-късно трупът на жената бил открит. Заподозреният е имал достатъчно време да изчезне, като вероятно е заминал с един от моторите си. Вероятно се е снабдил с фалшиви документи, имал е време за план да промени външността си. Големият въпрос обаче е, кой е убил втората жертва – 42-годишния Валентин Петров, който е съсед и роднина на Зайков. Тялото на мъртвия мъж бе намерено на 15 май. Местните хора обаче все по-малко вярват, че това е работа на Чане. МВР реагира странно, като в първите няколко часа обяви, че нямат данни за насилствена смърт на съседа, за стрелба или борба. Чак привечер стана ясно, че е застрелян в ловна пушка в брадата и шията. Подобно оръжие беше намерено дни по-късно разглобено и скрито в кошер, но е много вероятно да е оставено там от някой от десетките бракониери в района. Междувременно се появиха още версии, една от друга по-сензационни. Заговори се, че Милена е станала жертва на конкуренти в погребалния бизнес, които убили и Зайков и затова полицията не може да го открие. Днес се появи и нова, че убитите Милена и Валентин търгували с наркотици и това им струвало живота, без да става ясно каква е ролята на Зайков. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.05.22", "title": " Чане избягал след първото убийство\t"}
{"url": "https://trud.bg/%d1%82%d1%8a%d1%80%d0%bd%d0%be%d0%b2%d1%81%d0%ba%d0%b8-%d1%83%d1%87%d0%b5%d0%bd%d0%b8%d1%86%d0%b8-%d0%b4%d0%b0%d1%80%d0%b8%d1%85%d0%b0-%d0%bf%d1%80%d0%b5%d0%bf%d0%b8%d1%81-%d0%bd%d0%b0-%d0%bf%d0%b0/", "text": "Ученици от 10 и 11 клас на ПГСАГ „Ангел Попов“ в гр. Велико Търново, под ръководството на своята учителка по български език и литература Нели Гергенчева-Видиновска, дариха препис на Паисиевата история на Регионалната народна библиотека „П.Р.Славейков“ в старата столица. Преписът ще бъде съхранен в отдел „Краезнание“, съобщиха от културната институция. В създаването му са се включили 70 ученици, като за три месеца, с много старание и чувство, са успели да направят своя препис на „История славянобългарска“. Те посветиха инициативата на един от най-българските празници – 24 май – Ден на българската просвета и култура и на славянската писменост.", "date": "2019.05.22", "title": " Търновски ученици дариха препис на Паисиевата история на Регионалната библиотека"}
{"url": "https://trud.bg/%d0%b8%d0%bd%d0%b8%d1%86%d0%b8%d0%b0%d1%82%d0%b8%d0%b2%d0%b0-%d0%bf%d0%be%d0%b4-%d0%bc%d0%be%d1%82%d0%be%d1%82%d0%be-%d0%b4%d0%b0%d1%80%d0%b8-%d0%b4%d0%b5%d1%82%d1%81%d0%ba%d0%b8%d1%82%d0%b5/", "text": "По случай 1 юни – Международен ден на детето, доц. д-р Валентин Василев, обществен посредник на община Благоевград, съвместно с Регионална библиотека „Димитър Талев“ Благоевград, обявяват дарителска кампания, насочена към насърчаването на ранното детско четене и в подкрепа на стратегията на Община Благоевград за развитие и популяризиране на културния живот в града. Всички желаещи да подкрепят кампанията могат да го направят като донесат нови или запазени детски книжки в „Детски отдел“ на Регионална библиотека – Благоевград. Кампанията ще стартира в 10:00 ч. на 27.05.2019г. в Регионална библиотека „Димитър Талев“ – Благоевград и ще продължи до края на месец юни.", "date": "2019.05.22", "title": " Инициатива под мотото „Дари детските си книжки“ стартира в  Благоевград"}
{"url": "https://trud.bg/%d0%be%d0%b1%d0%bd%d0%be%d0%b2%d1%8f%d0%b2%d0%b0%d1%82-%d1%81-20-000-%d0%bb%d0%b2-%d0%ba%d1%83%d1%85%d0%bd%d1%8f%d1%82%d0%b0-%d0%bd%d0%b0-%d0%b4%d0%be%d0%bc%d0%b0%d1%88%d0%bd%d0%b8%d1%8f-%d1%81%d0%be/", "text": "Фонд „Социална закрила” към МТСП одобри проектът на Община Горна Оряховица за доставка и монтаж на кухненско оборудване и обзавеждане за нуждите на Домашен социален патронаж. Основната му цел е да се подобри материалната база за предоставяне на социални услуги и качествoто на живот на възрастните хора и лицата с увреждания на територията на общината. Ще се осигури необходимото кухненско оборудване и обзавеждане за подобряване условията за приготвяне и предоставяне на храна от Домашен социален патронаж. Това от своя страна ще допринесе за разширяване капацитета на патронажната грижа. Домашният социален патронаж предоставя услуги на лица, придобили право на пенсия за осигурителен стаж и възраст или поради намалена работоспособност, ветерани от войните, военноинвалиди и военнопострадали с настоящ или постоянен адрес на територията на община Горна Оряховица. В момента потребители на ДСП са 320 лица и 45 потребители на проект „Осигуряване на топъл обяд в град Горна Оряховица”. Проектът за доставка и монтаж на кухненско оборудване и обзавеждане е с продължителност 4 месеца и е на стойност 20 000 лева, от които 18 000 лева от Фонд „Социална закрила” и 2 000 лева финансиране от Община Горна Оряховица. Целевата група са хора с увреждания и възрастни хора. Договорът по проекта ще бъде подписан на 31 май.", "date": "2019.05.22", "title": " Обновяват с 20 000 лв. кухнята на Домашния социален патронаж в Горна Оряховица"}
{"url": "https://trud.bg/%d0%bf%d0%b0%d0%b7%d0%b0%d1%87%d0%b8-%d1%81-%d0%b1%d1%83%d1%85%d0%b0%d0%bb%d0%ba%d0%b8-2-%d1%87%d0%b0%d1%81%d0%b0-%d1%83%d0%b4%d1%80%d1%8f%d0%bb%d0%b8-%d0%ba%d1%80%d0%b0%d0%b4%d0%bb%d0%b0-%d0%be/", "text": "Пенка била остригана гола глава при предишен обир Тримата гардове сами отишли в полицията Циганката клошарка, която бе открита смазана от бой и с вързани ръце в столичния кв. “Орландовци”, била два часа безмилостно удряна с бухалки по цялото тяло. Това разкриха софийският градски прокурор Емилия Русинова и шефът на СДВР Георги Хаджиев. 30-годишната Пенка бе намерена мъртва миналия петък пред къща в квартала. Ръцете є бяха завързани със “свински опашки”, а по цялото є тяло имало следи от побой. За убийството е повдигнато обвинение на трима пазачи на месокомбинат “Родопи-София”, съобщиха от прокуратурата. Владислав Д., Георги Я. и Татян Н. сами се предали в полицията, стана ясно днес. Според разследващи Пенка била изтезавана, след като влязла да краде в предприятието. Побоят бил заснет от охранителни камери, а по бухалките била открита кръв и от охранителите. Преди два месеца 30-годишната жена пак била хваната да краде и тогава била остригана гола глава. Шефът на СДВР каза, че жертвата събирала метални отпадъци, била наркозависима и имала регистрации за обири. Един от задържаните охранители пък бил пуснат предсрочно от затвора, след като имал присъда от 13 г. за трафик на наркотици извън България. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.05.22", "title": " Пазачи с бухалки 2 часа удряли крадла (обзор)"}
{"url": "https://trud.bg/%d0%b0%d1%81%d0%b8%d0%bc-%d0%b0%d0%b4%d0%b5%d0%bc%d0%be%d0%b2-%d0%b2-%d1%81-%d0%b1%d0%be%d1%80%d0%b8%d0%bd%d0%be-%d0%b8%d1%81%d1%82%d0%b8%d0%bd%d1%81%d0%ba%d0%b8-%d1%82%d0%be%d0%bb%d0%b5%d1%80%d0%b0/", "text": "„Аз съм един обикновен български учител, който е отдал целия си житейски път на това да обучава децата на любов към словото, към българския език, към българските автори. Докато нямаше ГЕРБ в тези региони не можеше да се говори за европейски проекти, но сега е различно. Истински толерантната партия в България е ГЕРБ. Аз съм един скромен пример за това“, каза кандидатът за евродепутат с номер 4 в листата на ГЕРБ и СДС за евровота Асим Адемов по време на среща с жители на с. Борино. Заедно с него бяха и кандидатите за членове на ЕП Андрей Новаков и Марин Захариев, бившият евродепутат Владимир Уручев, председателят на Парламентарната група на ГЕРБ д-р Даниела Дариткова, областният ръководител на ГЕРБ в Смолян Николай Мелемов. По думите на Андрей Новаков хората в Борино имат две достатъчно сериозни причини да гласуват. Първата – заради Марин Захариев, който е от Смолян и когото познават от години. Втората – заради Асим Адемов, който е мюсюлманин като повечето жители на общината. Според Марин Захариев предстоящият вот е избор за европейското развитие на България. Той припомни, че докато при БСП спират европейските фондове за България, при ГЕРБ няма спряно нито едно евро. По думите му в Европа вече не гледат на нас като на една малка страна. „В наше лице виждат предвидимост, ясни правила и хора, които умеят да управляват качествено европроекти“, допълни Захариев. Избори 2019. Платено съдържание. Купуването и продаването на гласове е престъпление.", "date": "2019.05.22", "title": " Асим Адемов в с. Борино: Истински толерантната партия в България е ГЕРБ\t"}
{"url": "https://trud.bg/%d1%89%d0%b5-%d0%b2%d1%8a%d1%80%d0%bd%d0%b5-%d0%bb%d0%b8-%d1%86%d0%b8%d0%bf%d1%80%d0%b0%d1%81-%d0%b3%d1%80%d1%8a%d1%86%d0%ba%d0%b8%d1%8f-%d0%b1%d0%b8%d0%b7%d0%bd%d0%b5%d1%81-%d0%be%d1%82-%d0%b1%d1%8a/", "text": "Седмица преди евровота премиерът Ципрас направи подарък и обяви, че страната разполага с резервна ликвидност от 31 милиарда евро. Половината е буфер за сигурност по Европейския механизъм за стабилност, с остатъка от 3,6 милиарда ще се погасят скъпите кредити от МВФ, 11,5 милиарда ще се ползват за финален изход от кризата. И народът заликува: Евтина храна, евтин ток и данъци в Гърция. 13-а пенсия за хората с ниски доходи, намаляване на ДДС от 24 на 13% за всички хранителни стоки, електричество и природен газ от 13 на 6%. Разсрочено плащане от 120 вноски за длъжниците към държавата. Плебеите аплодират, витрината свети, а зад светлините бизнесът се огъва под тежестта на високите данъци и подводните камъни в данъчното законодателство. Безспорен факт е, че Гъpция е сред страните с нaй-виcoки дaнъци в Европа. 28% кopпopaтивeн дaнък, 26% осигурителни и здравни вноски, от 4 до10% данък солидарност и до понеделник 24% ДДC. И да не пропусна феномена от 100% авансово предплащане на данък за следваща година. Данъчни тежести поради които много пpeдпpиeмaчи в Гъpция , за да cвъpжaт двaтa кpaя, избират сивия сектор като нapyшaват зaкoнa и нe плaщaт. Затова и сивaтa икoнoмикa ce изчиcлявa нa 26,5% oт БBП в Гърция, cpaвнeнo cъc cpeднo 16,7% в EC. Teжecттa oт високите дaнъци пaдa нaй-вeчe въpxy мaлкитe и cpeдни пpeдпpиятия, кaктo и въpxy caмoocигypявaщитe ce лица, поради което адвoкaти и свободни предприемачи вoдят дeлa cpeщy пpaвитeлcтвoтo, тъй като плaщaт дo 80% oт дoxoдитe си зa дaнъци. Bъпpeки чe дaнъцитe в Гъpция ca cpaвними c тeзи във Фpaнция и Гepмaния, пocлeднитe ca мнoгo пo-бoгaти c мнoгo пo-cилни индycтpии, докато диpeктнитe кoнкypeнти зa инвecтиции в пo-бeдния югoизтoчeн peгиoн имaт мнoгo пo-ниcки дaнъци. Зaтoвa и мнoгo гръцки кoмпaнии ce мecтят в cъceдни cтpaни кaтo Бългapия и Kипъp. Oкoлo 17 000 гpъцки кoмпaнии ca peгиcтpиpaни в Бългapия. Гpъцкoтo финaнcoвo миниcтepcтвo изчиcлявa, чe 80% от тях нямaт реална дeйнocт, a ca peгиcтpиpaни caмo, зa да избегнат плaщaнe нa дaнъци в Гъpция. Останалата част обаче не само работят, но и са в разцвет. Болшинството регистрират увеличаване на приходите и подобряване на икономическите си резултати. Голям брой гръцки предприятия създават дъщерни дружества в България, възползвайки се от стабилната икономическа обстановка и гъвкавата рамка на данъчно облагане, свобода и сигурност за работодателя у нас, която в Гърция липсва. Едно от доказателствата за това е новият проектозакон за уволнения в частния сектор на Министерството на труда. Според него съкращенията вече трябва да бъдат оправдани с конкретна причина, или работодателят няма да може да уволнява, ако няма оправдателна и сериозна причина за това. Всеки уволнен може да изправи пред съда работодателя си, ако прецени че няма основателна причина за уволнение, а работодателят трябва да докаже, че е имал основателна причина да го уволни. Ако работодателят не може да го докаже, тогава работникът има право на повторно наемане на работа, заплати за цялото това време и обезщетение. Примка, която затяга гръцкия бизнес и го тласка извън пределите на страната. Над 5 милиарда евро годишно са приходите на дружествата с гръцко участие в България. Гръцките инвестиции вече заемат 6-о място сред общия брой чужди инвестиции в България, покривайки един доста широк спектър на икономическа дейност. Страната ни е една от първите инвестиционни цели първоначално на малки, средни, но впоследствие на големи, както и на мултинационални компании Значителното икономическо присъствие на Гърция в България се отразява на факта, че ръстът на преките гръцки инвестиции в България възлиза на 2,2 милиарда евро. Въпреки това, през последните три години, периода 2015 г.- 2017 г. се характеризира с голяма вълна от съкращаване на инвестиции, което обаче няма нищо общо с предприятията, а е резултат от намаляване присъствието на гръцките банки в България, вследствие на реализирането на проектите за преструктуриране, договорено от гръцките банки с европейските власти. Установяването на гръцки фирми в България, както и в други страни на Югоизточна Европа, стартира преди доста години поради безпокойството от сблъсък с заемодателите. Причина поради която много гръцки фирми решиха да създадат една втора база за добро или лошо в чужбина. Много от тях до голяма степен се появиха конюнктурно, но щом откриха колко лесно се създава бизнес в България, разшириха своите дейности. Според данни на Търговския регистър на Българската търговско-промишлена палата и преценките на базата данни относно правовите и търговски интереси CIELA, регистрираните и стандартно функциониращи дружества с гръцко участие възлизат приблизително на 16 595, през четвъртото тримесечие на 2017 г. (към края на 2016 г. наброяват 14 658, докато през 2013 г. са около 9000), ангажиращи 53 000 работници. Отбелязва се, че много от тези фирми са създадени с единствена цел покупка на недвижимо имущество или автомобил, а не непременно за прехвърляне на производствените дейности.   Само в Петрич има 3500 дружества Що се отнася до географското им разпределение повечето от дружествата, с гръцко участие (приблизително 5900) са установени в София. Около половината с гръцко участие (7000) са регистрирани в близката до гръцката граница Благоевградска област. Само в Петрич има около 3500 дружества, а в Сандански още 1900. Пловдивска област концентрира около 1000 дружества с гръцко участие. В Хасково са 350, в Бургас и Варна към 200, в Смолян 100 и Кърджали 85. Дори и с редуциран ДДС от 13% в Гърция, гръцкият бизнес показателно продължава да предпочита 20% ДДС на България.", "date": "2019.05.22", "title": " Ще върне ли Ципрас гръцкия бизнес от България?\t"}
{"url": "https://trud.bg/%d1%81%d0%b2%d0%be%d0%b4%d0%bd%d0%b8%d1%86%d0%b8%d1%82%d0%b5-%d0%b1%d0%b5%d0%b7-%d0%bf%d1%80%d0%b0%d0%b2%d0%be-%d0%b4%d0%b0-%d0%b3%d0%bb%d0%b0%d1%81%d1%83%d0%b2%d0%b0%d1%82/", "text": "Стефан Стамболов имал специална квартира за плътски удоволствия на Цариградско шосе Ако беше в сила първият избирателен закон у нас, в неделя началниците на труженичките по Околовръстното нямаше да гласуват. По-точно – нямаше да вземат някой лев, за да пуснат в урните посочената бюлетина. Това щеше да намали електоралната активност и да ни компрометира пред Европа, която е за равни права на всички професии. Законът е приет от Второто обикновено народно събрание. Утвърден е с княжески указ, публикуван в „Държавен вестник“ на 23 декември 1880 г. Глава I, член 2 изрежда кои не могат да бъдат избиратели. Сред тях са и „Съдържателите на публични развратни домове“. Арсо Максимов е първият официален кандидат за сводник. Той нехае за избирателното си право и в молба до Софийската община се представя: „Доскоро съм бил съдържател на публични домове в Кюстендил. Съм с честно поведение. Плащал съм честно на момите.“ После го удря по същество: „Искам да ми се отпусне място 2500-3300 кв. метра за построяване (съвременен) бардак.“ Арсо планира да направи три отделения с по шест стаи. Таксите ще са 3, 2 и 1 лев за съответната категория, педантично отбелязва той. Градският съвет отхвърля проекта и се заема сам да регламентира проституцията. През 1899 г. е обявена на търг обществена поръчка за вдигане на публичен дом. Конкуренцията е крайно ожесточена. Дузина предприемачи се отказват от изборните бюлетини и предлагат оферти. Коя от коя по изгодни за общинския бюджет. В крайна сметка печели лицето П. К. Гълъбаров. По втория начин, защото е зет на просветния министър Димитър Вачов, който пък е земляк на вътрешния Васил Радославов. Вачов се кълне пред Радославов, че няма по-достоен кандидат от Гълъбаров. За да докаже, че казва истината, му подава дебела пачка парични знаци. Това решава въпроса. Седем павилиона на греха щръкват край Владайската река на сегашната Сточна гара. Порядъчните столичани ги подминавали набърже. „Защото децата бяха любопитни и щяха да запитат какви са тия полуголи жени, накачили се по прозорците, които даваха знак на всеки минаващ оттам мъж да се отбие при тях“, обяснява коренячката софиянка Райна Костенцева. Избирателният закон многократно е променян, но рестрикцията за сутеньорите стои като войник на пост. Брани урните от оскверняване. Съдържателите на бардаци обаче по правило са жени, които така или иначе не гласуват. Уж демократичната Търновска конституция безцеремонно отнема избирателните права на нежния пол. „Избиратели са всички български граждани, които имат възраст по-горе от 21 година, и се ползват с граждански и политически правдини“, отсича основният закон на княжеството. Под „български граждани“ се разбира само мустакатата половина от нацията, сукманите и фустите не влизат в сметката. Ето защо на Мадам Цора не й пука. Под този псевдоним се крие полякинята Розалия Редицка. Дълги години тя държи салон за еротични наслади в столицата. Сетне го мести в Букурещ. По време на Първата световна война й гостува журналистът Георги Каназирски-Верин. „На една стена аз видях цялата наша политическа и военна слава“, свидетелства той и дава подробности: „Върху един стар ковьор бяха прикрепени с топлийки портретите на голяма част от нашите най-видни политически мъже, даже и портретът на един от първите наши министри-председатели. Тук имаше портрети на генерали, командири на дивизии, на армии, дори и на един висш военен магистрат. Портретите носеха подписи, а някои – посвещения.“ Големи мераклии са били Стефан Стамболов, Александър Стамболийски, Андрей Ляпчев, ген. Иван Вълков. Стамболов дори имал специална квартира за плътски удоволствия на Цариградско шосе срещу сегашната Борисова градина. Като пада от власт, тълпата скандирала: „Долу блудника! Долу тиранина!“ В Пловдив център на порока била Керхане махала. „Къща, в която живеят безчестни жени“, обяснява какво е „керхане“ Найден Геров. Днес там минава улица „Преслав“. В своята „Пловдивска хроника“ Никола Алваджиев пише: „Общината разрешаваше на всеки, който подадеше заявление, че иска да открие бардак, стига да отговаряше на условията. От санитарния отдел проверяваха дали помещенията са хигиенични, дали отговарят на изискванията на правилника, дали собственикът е здрав, дали проститутките не са болни от венерически болести. Наистина на тях се правеха периодически прегледи, но това не гарантираше, че купеното плътско удоволствие ще остане ненаказано. Някои съдържатели на публични домове не съобщаваха своевременно на санитарната власт, когато заболееше някоя проститутка, мълчаха, криеха я, а тя сееше заразата.“ Под тепетата еквивалент на Мадам Цора е Баба Лора. С неясна етническа принадлежност, нейното истинско име е Лаура Лейбович. Държала шантан срещу градината „Цар Симеон“. Тежала над 150 килограма. „Туловището u с еднакво закръглени долни и горни, предни и задни части наподобяваше бъчва. Едва тътреше краката си, обливаше се в пот, пухтеше. Не всеки файтонджия се решаваше да вози тази дебелана“, хроникира Алваджиев. „Когато Лора сложеше крак на стъпенката – продължава той, – файтонът остро скръцваше, наклоняваше се на една страна, а конете започваха да въртят глава и да тупат нервно с предните си крака. Придружителите u с мъка я настаняваха на седалката, докато файтонджията подпираше с рамо задницата на файтона, за да не се обърне.“ Сутеньорите и проститутките са пуснати до урните чак през 1937 г. Тогава според поредния закон не могат да упражняват избирателните си права военните, запасните, когато са свикани под знамената, и трудоваците. Не могат да гласуват също стражарите, пожарникарите и средношколците. Такива като Баба Лора обаче могат, защото няма рестрикция за съдържателите на публични домове. Освен това за първи път е разрешено и на жените да пускат бюлетини. На следната година са проведени парламентарни избори. За съжаление Баба Лора не е сред живите да вземе файтон и упражни свещенното си право на глас. „В 1910 г. умря от сърдечен удар, а с нейния край дойде и този на предприятието й“, пише Никола Алваджиев.", "date": "2019.05.22", "title": " Сводниците без право да гласуват\t"}
{"url": "https://trud.bg/%d0%bf%d1%80%d0%be%d1%83%d1%87%d0%b2%d0%b0%d1%82-%d0%b8%d0%b7%d0%b3%d1%80%d0%b0%d0%b6%d0%b4%d0%b0%d0%bd%d0%b5%d1%82%d0%be-%d0%bd%d0%b0-%d1%82%d1%83%d0%bd%d0%b5%d0%bb-%d0%bf%d0%be%d0%b4-%d0%b1%d0%b5/", "text": "Започва прединвестиционно проучване за изграждане на тунел под плавателен канал 2, който да свързва северната и южна част на община Белослав, съобщи кметът инж. Деян Иванов на работна среща във връзка с проекта за съоръжението. Той посочи, че тунелът може да бъде около 700 м, а заедно с подходите дължината му да стигне до 2 километра. Предстои да се изготви анализ дали съоръжението ще бъде рентабилно и каква инвестиция за изжраждането му е необходима. Проучването, възложено и финансирано изцяло от Европейската инвестиционна банка, ще се извърши от „Ърнст и Янг България“ ЕООД. Анализът трябва да е готов до два-три месеца. Изграждането на тунел е около 6 пъти по-евтино от строителството на мостово съоръжение, посочи кметът. Белослав е градът, разположен на двата бряга на езерото и връзката между тях се осъществява с ферибот, който годишно превозва около 130 000 пътници и 500 000 автомобила безплатно. Издръжката му е около 1.5 млн. лева и е изцяло държавно финансирана. фериботът не може да се ползва от ТИР-ове, които сега заобикалят по 30 км по Аспаруховия мост или през Девня, за да стигнат до Белослав и това е пречка за инвеститорите в общината. За осъществяване на проекта за тунел ще се търси европейско финансиране или публично-частно партньорство.", "date": "2019.05.22", "title": " Проучват изграждането на тунел под Белославското езеро"}
{"url": "https://trud.bg/%d0%b1%d0%b0%d0%bb%d1%8a%d0%ba%d0%be%d0%b2-%d0%b2%d1%8a%d0%b7%d0%b2%d1%8a%d1%80%d0%bd%d0%b0%d1%85%d0%bc%d0%b5-%d0%b8%d1%81%d1%82%d0%b8%d0%bd%d1%81%d0%ba%d0%b8%d1%8f-%d0%b5%d1%82%d1%8a%d1%80/", "text": "Красимир Балъков ще води за последно „Етър“ в домакински мач. В четвъртък вечер „виолетовите“ приемат „Славия“ във втори бараж за седмото място, който дава право за плейоф за Лига Европа срещу „Левски“ идната седмица.  „Винаги сте подкрепяли отбора и във времето, когато миналата година се борихме за оцеляване и през тази, когато възвърнахме истинското лице на „Етър“ като отбор, с когото всеки се съобразява – каза Балъков. – Нека и в този последен мач на „Ивайло“ покажем, че заедно сме силни. Нека подкрепим футболистите и завършим кампанията с победа. Аз лично ще го приема като благодарност към всички. Този мач, макар и последен в Търново, няма да е мач за сбогом, а само етап от пътя, по който ще продължим заедно. Предполагам, че всички ще ме разберете и ще подкрепите решението да стана национален селекционер. Това е най-отговорната позиция в треньорската професия и предложение, на което не се отказва. Искам да изкажа и моята специална благодарност и към члена на Управителния съвет Александър Нанков, който винаги беше плътно до нас.”", "date": "2019.05.22", "title": " Балъков: Възвърнахме истинския „Етър“"}
{"url": "https://trud.bg/%d0%ba%d1%84%d0%bd-%d1%81%d0%b5-%d1%81%d1%80%d0%b5%d1%89%d0%bd%d0%b0-%d1%81-%d0%bf%d1%80%d0%b5%d0%b4%d1%81%d1%82%d0%b0%d0%b2%d0%b8%d1%82%d0%b5%d0%bb%d0%b8-%d0%bd%d0%b0-%d0%b7%d0%b0%d1%81%d1%82%d1%80/", "text": "Комисията за финансов надзор се е срещнала с представители на “ЗД Бул Инс“ АД заради неизплатените обезщетения на близките на хората, които загинаха в катастрофата край град Своге, съобщават от институцията. След полученото вчера отворено писмо от близките на загиналите в катастрофата край гр. Своге в Комисията за финансов надзор (КФН), в рамките на часове Комисията представи хронологията на предприетите от нейна страна мерки. Представянето бе на първо място чрез адресирано писмо към близките на загиналите и на второ място с прессъобщение до широката общественост чрез медиите. Комисията за финансов надзор има за основна цел да осъществява надзор над поднадзорните лица при изпълнение на задълженията им. Но Комисията има и важната и приоритетна задача да защитава правата на гражданите, да бъде отворена за комуникация в случай на казуси и проблеми и, не на последно място, да бъде медиатор във взаимоотношенията между поднадзорните застрахователни дружества и потребителите на застрахователни услуги. Като причинно-следствена връзка, днес, 22.05.2019 г., сутринта КФН организира среща между ръководството на Комисията и представители на “ЗД Бул Инс“ АД. Срещата беше с цел провокиране на конструктивен диалог и прозрачност в процеса на изплащане на застрахователните премии с оглед на националната трагедия и загубата на двадесет живота. Комисията провокира диалог със „ЗД Бул Инс“ АД в посока изпълнение на задълженията им, така че да се осъществи изплащането на законоустановените обезщетения по застраховка „Злополука“ на близките на загиналите в трагичния инцидент край град Своге. Комисията за финансов надзор ще продължи да съблюдава за правилното и справедливо отношение на застрахователите към техните клиенти. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.05.22", "title": " КФН се срещна с представители на застрахователната фирма, която трябва да изплати обезщетения на близките на загиналите в катастрофата край Своге"}
{"url": "https://trud.bg/%d0%ba%d0%bc%d0%b5%d1%82%d1%8a%d1%82-%d0%bd%d0%b0-%d0%b2%d1%8a%d1%80%d0%b1%d0%b8%d1%86%d0%b0-%d0%bf%d0%be%d1%81%d1%80%d0%b5%d1%89%d0%bd%d0%b0-%d0%b0%d0%b1%d0%b8%d1%82%d1%83%d1%80%d0%b8%d0%b5%d0%bd/", "text": "Кметът на община Върбица, Шуменско, инж.Мердин Байрям покани в общината всички завършващи абитуриенти. Срещата с двата класа зрелостници от СУ „Св.Паисий Хилендарски“ беше веднага след матурата им по български език. Градоначалникът не пропусна да попита нито един от 50-те випускници накъде са решили да поемат след средното образование и на какво ще се посветят – на работа или на още учене. Оказа се, че зрелостниците са избрали да учат доста интересни специалности – корабно инженерство, кинезитерапия, стоматология, икономика…  Кметът инж. Байрям пък, обясни точно от какви специалисти има нужда община Върбица. По решение на Общинския съвет студентите по медицина и архитектура не плащат семестриални такси, поема ги кметството. Разбира се срещу условието, че след завършването си тези специалисти ще се върнат да работят 5 години за родния си край. Както „Труд“ писа, в трудното време общината се зае да възражда с кредит болницата и скоро местните хора ще имат здравно заведение. Традиционно за осми път общинският кмет връчи на всеки зрелостник и плик със  символична парична премия и пожела здраве, щастливи абитуриентски вълнения и покорени мечти на всеки. “Където и да сте драги младежи, знайте, че вратата на община Върбица, ще бъде винаги отворена за вас”, обърна се градоначалника към младите върбичани.", "date": "2019.05.22", "title": " Кметът на Върбица посрещна абитуриенти\t"}
{"url": "https://trud.bg/%d0%b0%d0%b2%d1%81%d1%82%d1%80%d0%b8%d0%b9%d1%81%d0%ba%d0%b8%d1%8f%d1%82-%d0%bf%d1%80%d0%b5%d0%b7%d0%b8%d0%b4%d0%b5%d0%bd%d1%82-%d0%bd%d0%b0%d0%b7%d0%bd%d0%b0%d1%87%d0%b8-%d0%bd%d0%be%d0%b2%d0%b8/", "text": "Австрийският президент Александър Ван дер Белен назначи нови министри в кабинета на канцлера Себастиан Курц. С това управляващата коалиция във Виена официално приключи, информира Новите министри на консерватора Курц са експерти и заместват подалите оставка министри от вече бившия коалиционен партньор – крайнодясната Партия на свободата. Те ще изпълняват функциите си до предсрочните парламентарни избори в началото на септември. До насрочването на дата за вота Курц ще управлява партийно-експертно правителство на малцинството с вицеканцлер досегашния финансов министър Хартвиг Льогер, ако обаче преодолее вота на недоверие, внесен в парламента от малката опозиционна партия „Листа Сега“ в понеделник. Все още не е ясно, дали Курц ще бъде подкрепен от най-голямата опозиционна партия – социалдемократите. В речта си преди клетвата на новите австрийски министри президентът Ван дер Белен припомни същината на парламентарната демокрация: търсене и намиране на мнозинства, закрила на малцинствата. „Обединена Европа, казвам го най-сериозно, е най-добрата идея, която европейците сме имали някога. Моля ви, не го забравяйте! Дайте вашия принос към конструктивната роля на Австрия в ЕС и за нужните реформи в общността“, подчерта австрийският президент Александър Ван дер Белен в Хофбург. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.05.22", "title": " Австрийският президент назначи новите министри в кабинета на Курц"}
{"url": "https://trud.bg/120-%d1%85%d0%b8%d0%bb-%d0%bb%d0%b2-%d0%b8%d0%b7%d1%82%d0%be%d1%87%d0%b8%d0%bb%d0%b8-%d0%be%d1%82-%d0%bd%d0%b7%d0%be%d0%ba-%d0%b7%d0%b0%d0%b4%d1%8a%d1%80%d0%b6%d0%b0%d0%bd%d0%b8%d1%82%d0%b5-%d0%b7/", "text": "Над 120 хил. лв. от НЗОК са получили обвинените за източване на здравната каса зъболекари. Това обяви ръководителят на Софийска градска прокуратура Емилия Русинова на пресконференция.  Вчера на петимата медици   обвинения. „Образувано е досъдебно производство за документна измама. То започна по сигнал на ГД „Национална полиция“ след извършена от тях проверка. Пет действащи стоматолози, заедно с две лица, техни помагачи, са представяли в НЗОК в периода 2015-2018 документи, за извършване на дентални услуги на непълнолетни лица“, поясни прокурор Русинова. По думите й стоматолозите са получавали сумите от НЗОК през банковите си сметки. „Установено е, че здравните книжки са на непълнолетни лица с адресна регистрация извън София. Те не са посещавали кабинетите на стоматолозите. Техните родители също“, добави тя. „Амбулаторните листове са анализирани, над 1 200. Установено е, че те не са подписвани от родителите на непълнолетните лица, съдържанието не е попълвано от стоматолозите, това е извършвано от един от техните помагачи“, добави прокурор Русинова. Тя коментира, че един помагачите работи в един от кабинетите, а вторият е поддържал софтуерната програма. „Сумите, които са получени от тези стоматолози от НЗОК, са над 120 хил. лв. Кръгът на обвиняемите лица към този момент не е изчерпан. По делото са извършени множество процесуални действия и експертизи, в резултат на които ние повдигнахме обвинение на тези лица“, посочи още Евгения Русинова.", "date": "2019.05.22", "title": " 120 хил. лв. източили от НЗОК задържаните зъболекари"}
{"url": "https://trud.bg/%d0%b3%d0%be%d0%b4%d0%b8%d0%bd%d0%b0-%d0%bf%d0%be-%d0%ba%d1%8a%d1%81%d0%bd%d0%be-97-%d0%be%d1%82-%d0%b1%d1%8a%d0%bb%d0%b3%d0%b0%d1%80%d0%b8%d1%82%d0%b5-%d1%80%d0%b0%d0%b7%d0%bf%d0%be%d0%b7%d0%bd%d0%b0/", "text": "Точно една година след ребрандирането си   е разпознаваема за всички българи. Компанията осъществи една от най-динамичните трансформации на пазара у нас, като в момента 97% от хората разпознават марката А1. За първата година от присъствието си у нас А1 успя да разшири портфолиото си с редица нови продукти и услуги, много от които непознати за пазара до този момент. Компанията представи собствена марка смартфон  , който изпъкна с премиум дизайн и отлични характеристики на достъпна цена. Телекомът добави MAX Sport 3 и MAX Sport 4 към вече съществуващите си  . Тяхното съдържание спечели феновете с добавянето на топ спортни продукти като УЕФА Шампионска лига, испанската Ла Лига, италианската Серия А, Копа Либертадорес, Мейджър лийг, волейболната Лига на нациите и още редица други спортове и шампионати. А1 представи и собствена музикална платформа  , разработена специално за клиентите на А1. Тя обединява световната, българска и балканска музика в цялото ѝ разнообразие, като включва над 30 милиона песни и специално създадени плейлисти със световни и български хитове. А1 засили и своето присъствие в социалните мрежи със създаването на свой корпоративен Instagram профил  . А1 стана първият телеком в България, който предлага собствени  . Това стана факт със старта на дигиталния портфейл за мобилни разплащания A1 Wallet и с този на А1 Кредитна карта, която предлага преференциални условия за клиентите на компанията. Телекомът въведе и застраховката Моят телефон, която дава повече сигурност и удобство на потребителите. А1 пое и ангажимент да развива електронните спортове у нас със създаването на собствена гейминг лига. Финалите на първото издание на   приключиха наскоро при огромен интерес, излъчвайки своите дебютни шампиони, които си поделиха награден фонд от 50 000 лева. А1 продължава да работи за дигитализацията на българския бизнес с развитието на своите  . В началото на май тази година компанията стана първият и единствен телеком в България със собствена хиперскалируема платформа, която предлага пълно портфолио от облачни услуги от типа инфраструктура като услуга (IaaS). А1 разработи първото по рода си приложение с кауза –  , което дарява по 1 лев на деца в нужда за всяко свое изтегляне. Приложението е напълно безплатно за клиентите на А1 и им позволява да получават допълнителен интернет трафик от 3000 MB в замяна на гледането на ограничен брой рекламно съдържание. Компанията продължи да подкрепя развитието на българските ски и лека атлетика. С подкрепата на А1 Българската федерация по ски изпрати един от най-успешните си сезони с рекордни класирания на Алберт Попов. Успешно се проведе и поредното издание на инициативата, насочена към деца – „Научи се да караш ски”. В партньорство с Българската федерация по лека атлетика А1 продължава да помага на най-перспективните деца и младежи с програмата „А1 Атлетика за младежи”. През март 2019 г. А1 се обвърза и с един от най-старите и успешни баскетболни клубове у нас, който вече се състезава под името „A1 Академик” в резултат от подкрепата, която компанията оказва на отбора. Проектът е част е част от стратегията на А1 да подпомага развитието на българския спорт и отново има за цел да допринесе за развитието на младите български спортисти.", "date": "2019.05.22", "title": " Година по-късно 97% от българите разпознават марката „А1“"}
{"url": "https://trud.bg/%d0%bc%d1%83%d1%81%d1%82%d0%b0%d1%84%d0%b0-%d0%ba%d0%b0%d1%80%d0%b0%d0%b4%d0%b0%d0%b9%d1%8a-%d0%be%d1%82-%d1%80%d1%83%d0%b4%d0%be%d0%b7%d0%b5%d0%bc-%d1%81-%d0%b2%d0%be%d1%82%d0%b0-%d1%81%d0%b8-%d0%b4/", "text": "„Европа има нужда от нас. Ние трябва да помогнем на Европа за пресичането на ксенофобията, омразата разделението, противопоставянето. Ние трябва да предложим нашия модел. Моделът на толерантността, моделът на уважението към различните”. Това заяви пред хиляди симпатизанти в Рудозем председателят на ДПС Мустафа Карадайъ, който представи листата с кандидати на Движението за права и свободи на предстоящите избори за Европейски парламент. На площада в родопския град Мустафа Карадайъ представи част от и кандидатите на партията за евроизборите. „Това са образовани, знаещи и можещи млади хора. В листата са и хора с опит, които ще дадат много на Родината ни в Европарламента”, обяви лидерът на ДПС. Карадайъ отправи и апел за обединение. “Нашата сила е в единството. На тези избори да дадем заявка в нашата родина, че това което се случва в общините, там, където управлява ДПС, трябва да се случва и в другите региони на държавата. Да заявим смяната на тази националистическа власт. Нашето единство е ДПС“, заяви Карадайъ. По-рано през деня екипът на Централния лъч на ДПС проведе предизборна среща с жители на община Неделино. Много партии ще дойдат, много хора ще ви агитират и ще ви обещават. Ние казваме само онова, което сме направили, каза лидерът на ДПС пред жителите на Неделино. Зам.-председателят на ДПС Йордан Цонев каза, че ДПС залага на младите поради две причини. Първата е, че младите трябва да изградят този свят и втората е, че младите ги няма тук. Каква полза от улици, в инвестиции в населените места, когато младите ги няма тук?, попита той. Те отидоха в Европа да търсят своето щастие, да спечелят пари и да си отглеждат семействата. А ДПС си поставя за първа цел оттук-нататък да създаде условия доходите в България да станат европейски и да си върнем младите хора тук в нашата прекрасна Родина, обяви Цонев. Аз съм убедена, че нашата листа има знанията, подготвена е и има подкрепата на ДПС да представлява достойно не само България, а и визията на всички тези населени места в Европа и да направи така, че българските малки общини да намерят своето място и да получат подкрепата от ЕС, заяви евродепутатът Искра Михайлова. Това, съчетано заедно с програмата на ДПС ще ни даде възможност за 20 години напред да очертаем едно успешно бъдеще. Имаме посока, успешни сме и знаем какво правим. Имаме подкрепата на общини и стотици хиляди хора. Каним и вас Неделино, елате заедно с нас, призова Михайлова. Заедно с Карадайъ бяха и депутатът от Смолян Хайри Садъков, евродепутатът Неджми Али, областният председател Салих Аршински, кандидатите за евродепутат от листата на ДПС Атидже Алиева-Вели, Севим Мусак и Танер Кабилов, кметове на общини, на населени места, членове и симпатизанти на ДПС. Представителите на Движението обиколиха обновения наскоро площад в Мадан, където се срещнаха със членове и симпатизанти на партията. Обиколката приключи с благотворителна вечеря-ифтар в джамията в града, на която бе дадена от председателя на ДПС Мустафа Карадайъ. Избори 2019. Платено съдържание. Купуването и продаването на гласове е престъпление.", "date": "2019.05.22", "title": " Мустафа Карадайъ от Рудозем: С вота си да заявим смяната на националистическата власт!\t"}
{"url": "https://trud.bg/%d0%bc%d0%b0%d1%80%d0%b8%d0%bd-%d0%b7%d0%b0%d1%85%d0%b0%d1%80%d0%b8%d0%b5%d0%b2-%d0%b2-%d0%b4%d0%b5%d0%b2%d0%b8%d0%bd-%d0%ba%d0%be%d0%b3%d0%b0%d1%82%d0%be-%d1%83%d0%bf%d1%80%d0%b0%d0%b2%d0%bb%d1%8f/", "text": "Когато управлява ГЕРБ, България усвоява европейските средства, върви напред и ЕС й вярва. БСП не могат да се похвалят със същото. Това каза кандидатът за евродепутат от листата на ГЕРБ и СДС Марин Захариев в Девин. Той посети наскоро разкрит със съдействието на Общината шивашки цех. В срещата с работниците участваха кандидатите за членове на ЕП Андрей Новаков и Асим Адемов, а също така бившият евродепутат Владимир Уручев, председателят на Парламентарната група на ГЕРБ д-р Даниела Дариткова и областният ръководител на ГЕРБ в Смолян Николай Мелемов. Преди това те разговаряха с граждани в центъра на Девин. „Всички са доволни от работата на кмета Даскалов. Той е част от големия екип успешни кметове на ГЕРБ. Той е част от екипа успешни депутати като д-р Даниела Дариткова, от успешните евродепутати като Владимир Уручев. Така работим в ГЕРБ. Това работим и в Европейския парламент – защитаваме българските национални интереси“, посочи Асим Адемов. „Като учител аз съм горд да представлявам екипа на ГЕРБ и първото правителство, което постави образованието за свой приоритет. Смятам, че имаме основание да застанем пред вас и да искаме вашата подкрепа“, подчерта Адемов. На всички жители на Девин, които са заинтересовани да развият бизнес, но им е нужно финансиране – Андрей Новаков препоръча приложението, разработено от него – „Еврофинансирай“. Избори 2019. Платено съдържание. Купуването и продаването на гласове е престъпление.", "date": "2019.05.22", "title": " Марин Захариев в Девин: Когато управлява ГЕРБ, България усвоява европейските средства, върви напред и ЕС й вярва\t"}
{"url": "https://trud.bg/%d0%ba%d0%bc%d0%b5%d1%82-%d0%be%d1%82-%d0%b1%d1%81%d0%bf-%d0%bf%d0%be%d0%b4%d0%ba%d1%80%d0%b5%d0%bf%d0%b8-%d0%ba%d0%b0%d0%bd%d0%b4%d0%b8%d0%b4%d0%b0%d1%82%d0%b0-%d0%bd%d0%b0-%d0%b3%d0%b5%d1%80%d0%b1/", "text": "Кметът на Момино село (община Раковски) от БСП Никола Стоянов посрещна с топла питка кандидата за член на Европейския парламент от ГЕРБ Младен Шишков и кмета на Раковски Павел Гуджеров. Той изрази изключителното си задоволство от работата с общинския кмет и направеното в селото, благодарение на парите по европейски програми. Кметът дори призова жителите на селото да дадат своят глас за Младен Шишков и ГЕРБ, като подчерта, че като евродепутат той няма да забрави откъде е тръгнал и ще помага за осигуряването на по-добри условия за живот в населеното място, както го прави и досега. Стоянов благодари на Шишков и на кмета Павел Гуджеров, които са помогнали за започване на изграждането на новата водопроводна мрежа в селото и показа нагледно на присъстващите как изглеждат старите тръби, които се подменят в момента. „Днес показваме как работата на правителството и местната власт на ГЕРБ обединяват хората с различни политически възгледи и разчупваме рамките на тясно партийния принцип. В ГЕРБ залагаме на личности. В подкрепа на това искам да кажа, че няма нищо лошо, че кметът Никола Стоянов е от БСП, а подкрепя мен за евровота. Това е оценка както за моята работа, така и за местната политика на кмета Павел Гуджеров, коментира Младен Шишков. По думите му това е и доказателство за това, че правителството също не дели кметовете по партиен признак, а отпуска пари там, където е необходимо за подобряване средата на живот. Освен срещата в Момино село – Младен Шишков разговаря и с работници в производствената база на частна фирма в Белозем. Пред тях той заяви, че гласът на България е все по-чуваем в Европа. „Нашето мнение има значение в Европейския парламент както за Западните Балкани, така и относно пакета „Мобилност”. Да сме част от Европейския съюз, още повече когато имаме шанса да имаме повече представители в Европейския парламент, означава повече инвестиции за България, повече средства от еврофондовете и то не само за големите градове и общини, но и за най-малките населени  места, коментира Шишков. Той даде за пример обновения облик на община Раковски, която може да се похвали с асфалтирани улици, нови паркове, площади, детски градини, санирани обществени сгради, всичко свършено с пари от европейските проекти. „Ако искаме облика на нашата община да продължи да се променя към добро и да имате “свой” човек в Брюксел, който да отстоява вашите интереси в Европа, трябва да упражните своето право на глас на 26 май с номер 12 в бюлетината“ – призова работниците Младен Шишков. Кандидатът за евродепутат се срещна и с жители на село Стряма. Домакин на срещата бе кметът на селото Васил Черпелийски, който посрещна Младен Шишков в зрителната зала на местното читалище. “Резултатите от стабилната политика на правителството на Бойко Борисов са видими не само за държавата като цяло, но и в нашата община и в частност в село Стряма, каза пред присъстващите Шишков и ги призова да си припомнят как е изглеждало населеното място преди преди 10 години. Той увери стрямалии, че ще бъдат влагани средства за обновяване и подобряване на средата на живот, защото българските евродепутати са извоювали рекорден бюджет за България през следващите години и това ще се усети дори в най-малките населени места. За да се случи това обаче трябва ПП ГЕРБ да победи убедително на предстоящите евроизбори, затова призова присъстващите да дадат своя глас за тези, които знаят как да защитават българските интереси, а те са в листата на ГЕРБ и СДС с номер 12 в интегралната бюлетина. Избори 2019. Платено съдържание. Купуването и продаването на гласове е престъпление.", "date": "2019.05.22", "title": " Кмет от БСП подкрепи кандидата на ГЕРБ за евродепутат Младен Шишков\t"}
{"url": "https://trud.bg/%d0%b2%d1%8a%d0%b7%d1%80%d0%b0%d1%81%d1%82%d0%b5%d0%bd-%d0%bc%d1%8a%d0%b6-%d0%b7%d0%b0%d0%b3%d0%b8%d0%bd%d0%b0-%d0%bf%d1%80%d0%b8-%d0%bf%d0%be%d0%b6%d0%b0%d1%80-%d0%b2-%d0%b3%d0%b0%d0%b1%d1%80%d0%be/", "text": "74-годишен мъж е загинал при пожар в село Петко Славейков, община Свелиево. Сигнал за инцидента е подаден в 18.00 часа, вчера, съобщават от Регионална дирекция „Пожарна безопасност и защита на населението“ в Габрово. Причините за инцидента са в процес на изясняване, но е ясно, че има загинал мъж. Според данни на полицията информация за това е получена в управлението на МВР в Севлиево от неговия 50-годишен син. На местопроизшествието е извършен оглед, при който е установено, че в стая на къщата, обитавана от починалия е възникнал пожар. Не са констатирани следи от насилие. Тялото е откарано за аутопсия в МБАЛ „Д-р Тота Венкова“ – Габрово. По случая е образувано досъдебно производство. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.05.22", "title": " Възрастен мъж загина при пожар в Габровско"}
{"url": "https://trud.bg/%d1%87%d0%b5%d1%82%d0%b8%d1%80%d0%b8%d0%bc%d0%b0-%d0%b4%d1%83%d1%88%d0%b8-%d1%81%d0%b0-%d0%bf%d0%be%d1%81%d1%82%d1%80%d0%b0%d0%b4%d0%b0%d0%bb%d0%b8-%d0%bf%d1%80%d0%b8-%d0%ba%d0%b0%d1%82%d0%b0%d1%81-3/", "text": "Четирима души пострадаха леко, сред които и две деца, след като лек автомобил самокатастрофира на АМ „Струма“ край Сандански, предаде БГНЕС. Инцидентът е станал в 13:10 часа край мотел „Мамин Кольо“. Мъж на 58 г. и жена на 57 г. са с комоцио и контузии на ръце. Момче на 6 г. е с комоцио и контузия на ръката и гърба, а 7-месечно момиченце, което също е било в автомобила, е с комоцио и контузия на главата.", "date": "2019.05.22", "title": " Четирима души са пострадали при катастрофа край Сандански"}
{"url": "https://trud.bg/%d0%bc%d0%b0%d1%80%d0%b8%d1%8f-%d0%b3%d0%b0%d0%b1%d1%80%d0%b8%d0%b5%d0%bb-%d0%b2-%d1%8f%d0%bc%d0%b1%d0%be%d0%bb-%d1%81-%d0%b5%d0%b4%d0%b8%d0%bd%d1%81%d1%82%d0%b2%d0%be-%d0%b8-%d0%be%d1%82%d0%b3%d0%be/", "text": "„Искаме България, която да е уважавана в Европа, искаме България, която да блести със своите традиции, история и култура, с талантливите си млади хора“ – това заяви в Ямбол водачът на листата на ГЕРБ и СДС Мария Габриел. „Искаме България, която върви напред и затова трябва да кажем „да“ на обединението, единството и отговорността, защото именно с тях можем още много да постигнем“, обърна се към хората българският еврокомисар. Стотици хора от Ямбол и областта се събраха, за да посрещнат водача на листата Мария Габриел. Повече от час тя раздава автографи и се снима с привърженици, които бяха дошли да я поздравят и да й пожелаят успех. По време на посещението си тя разгледа Интерактивния музей на открито „Европа в Ямбол“, изграден от ямболската организация на ПП ГЕРБ по повод изборите за Европейски парламент. Преди това Мария Габриел отдели специално внимание на ямболския Безистен, превърнат в музей и културно-информационен център по европейски проект. „Градът се развива, градът се модернизира, в него има място и за младите хора, и за възрастните, има място за културата, за уважение към миналото и традициите ни, но и много дързост към бъдещето, за да продължаваме да го градим заедно“, сподели впечатленията си от Ямбол водачът на листата. „Мария Габриел е капитан на най-добрия отбор от кандидати за евродепутати“, изтъкна областният координатор на ПП ГЕРБ и кмет на Ямбол Георги Славов. Двамата призоваха на 26 май да се гласува с номер 12 в бюлетината. Избори 2019. Платено съдържание. Купуването и продаването на гласове е престъпление.", "date": "2019.05.22", "title": " Мария Габриел в Ямбол: С единство и отговорност можем да постигнем още много\t"}
{"url": "https://trud.bg/%d0%b1%d0%b0%d0%bd%d0%b4%d0%b0%d0%bb%d0%be%d0%b2%d1%81%d0%ba%d0%b8-%d1%81%d0%bc%d0%b5%d0%bd%d0%b8-%d1%82%d1%83%d1%80%d0%b8%d1%86%d0%be%d0%b2-%d0%b2-%d0%bd%d0%b0%d1%86%d0%b8%d0%be%d0%bd%d0%b0%d0%bb/", "text": "Иван Турицов няма да направи дебют в националния отбор срещу Чехия или Косово. Защитникът на ЦСКА се контузи при победата с 2:0 във вечното дерби срещу „Левски“. Турицов усука коляно след нарушение на Паулиньо от „сините“. Все още не е ясна окончателната диагноза, но най-вероятно скъсани връзки няма. „Лекарите казаха, че съм се разминал с най-лошото“, рече Турицов. Новият селекционер Красимир Балъков извика ветерана Иван Бандаловски от „Берое“ като заместник на Турицов. Така той става един от най-опитните в отбора. Бандаловски е юноша на „Левски“, но след това стана капитан на ЦСКА. Балъков събира националите за първи път на 29 май. Дебютът му ще е на 7 юни срещу чехите, а след това е дуелът с косоварите.", "date": "2019.05.22", "title": " Бандаловски смени Турицов в националния"}
