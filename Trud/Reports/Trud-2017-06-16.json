{"url": "https://trud.bg/%d0%b2%d0%b0%d1%86%d0%bb%d0%b0%d0%b2-%d0%ba%d0%bb%d0%b0%d1%83%d1%81-%d0%b2%d1%80%d0%b5%d0%bc%d0%b5-%d0%b5-%d1%87%d0%b5%d1%85%d0%b8%d1%8f-%d0%b4%d0%b0-%d0%bd%d0%b0%d0%bf%d1%83%d1%81%d0%bd%d0%b5-%d0%b5/", "text": "„Категорично и принципно протестираме срещу решението на ЕС. Протестираме заради натиска и желанието да ни принудят да бъдем послушни”, каза бившият държавен глава на Чехия Вацлав Клаус. Според него случващото е в “нарушение на европейското законодателство и това показва какво точно иска Европейският съюз от чехите”.“Отхвърляме аргументите, че трябва да бъдем на масата за преговори, когато се приемат решения, че трябва да бъдем в твърдото ядро на ЕС. Ние и в момента участваме при взимането на решения, но не ние решаваме. Те пренебрегват нашият глас. Нямаме нужда и не искаме еврофондове”, каза още Клаус и добави: “Дойде време да подготвим страната за напускането на ЕС. Това е единственото спасение за родината ни, която сме наследили от нашите предци и сме длъжни да я предадем на бъдещите поколения”.Чехите са сред най-големите евроскептици в региона, но 60 на сто от тях не искат да напуснат ЕС, сочи последното социологическо проучване в страната.Чешкият министър на външните работи Любомир Заоралек също остро осъди поведението на ЕК. “Солидарността не означава да повтаряме грешките. Може да бъдем лицемерни – да взимаме тези хора, които след това ще избягат, а ние да твърдим, че сме изпълнили задължението си. Ние не желаем да провеждаме подобна политика”, каза още Заоралек.Наказателната процедурата срещу Унгария, Полша и Чехия заради отказа им да приемат мигранти по квотите на ЕС предвижда наказания с големи глоби. Най-тежко е наказанието от лишаване на право на глас в Съвета на ЕС.", "date": "2017.06.16", "title": " Вацлав Клаус: Време е Чехия да напусне ЕС\t\t\t"}
{"url": "https://trud.bg/%d0%b4%d0%bd%d0%b5%d1%81-%d0%b4%d0%b0-%d0%bf%d0%be%d1%87%d0%b5%d1%80%d0%bf%d1%8f%d1%82-310/", "text": "Бойка Велкова, актриса.Галя Захариева, депутат от ГЕРБ в 44 НС.Епископ Евлогий, игумен на Рилския манастир, 63 г.Проф. Илко Гетов, председател на Българския фармацевтичен съюз, 54 г.Кирил Кадийски, поет и преводач, 70 г.Красимир Анев, биатлонист, 30 г.Красина Кръстева, журналистка.Мирослава Радева, директор на социологическа агенция МВМД.Михаил Миков, бивш лидер на БСП, председател на 42 НС , министър на вътрешните работи в правителството на Сергей Станишев, 57 г.Проф. д-р Николай Слатински, експерт по международна и национална сигурност, 61 г.Румяна Барева, оперна певица.Симеон Сакскобургготски, министър-председател на Република България (2001-2005), 80 г.Светлана Донева, примабалерина на Музикалния театър.София Кузева, актриса.", "date": "2017.06.16", "title": " Днес да почерпят"}
{"url": "https://trud.bg/%d0%be%d1%82%d0%bf%d1%83%d1%81%d0%ba%d0%b0%d1%82-%d0%bd%d0%b0-%d0%b3%d1%8a%d1%80%d1%86%d0%b8%d1%8f-%d0%bf%d0%be%d1%80%d0%b5%d0%b4%d0%b5%d0%bd-%d1%81%d0%bf%d0%b0%d1%81%d0%b8%d1%82%d0%b5%d0%bb%d0%b5/", "text": "Финансовите министри от Еврогрупата се споразумяха да отпуснат следващия спасителен транш от свежи пари за Атина, предадоха световните агенции.Сумата възлиза на 8,5 млрд. евро, което е повече от 7-те млрд, от които Гърция спешно се нуждае, за да плати вноските си по дълга през юли и да избегне фалит.Пробивът идва, след като международните кредитори на страната бяха разделени по въпроса как да се процедира с третия спасителен пакет след гръцкия финансов крах преди 7 години.Гърция е в процес на болезнени реформи, за да получава по-нататъшна спасителна помощ от европейските си кредитори.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Отпускат на Гърция пореден спасителен транш от 8,5 млрд. евро"}
{"url": "https://trud.bg/%d0%bf%d1%80%d0%b5%d0%bc%d0%b8%d0%b5%d1%80%d1%8a%d1%82-%d0%bd%d0%b0-%d1%80%d1%83%d0%bc%d1%8a%d0%bd%d0%b8%d1%8f-%d0%be%d0%b1%d0%b2%d0%b8%d0%bd%d0%b8-%d1%81%d1%8a%d0%bf%d0%b0%d1%80%d1%82%d0%b8%d0%b9/", "text": "Румънският премиер обвини съпартийците си, че са предизвикали политическа криза в страната. Вчера управляващата Социалдемократическа партия изключи министър-председателя Сорин Гриндяну, предаде .Обвиненията срещу него са, че не спазва поетите ангажименти. Гриндяну отказа да напусне премиерския пост и поиска оставката на лидера на социалдемократите. Коалицията беше създадена преди шест месеца. В понеделник парламентът ще гласува вот на вот на недоверие срещу нея.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Премиерът на Румъния обвини съпартийците си за политическата криза"}
{"url": "https://trud.bg/%d0%b8%d0%b4%d0%b5%d0%bd%d1%82%d0%b8%d1%84%d0%b8%d1%86%d0%b8%d1%80%d0%b0%d0%bd%d0%b5%d1%82%d0%be-%d0%bd%d0%b0-%d0%b7%d0%b0%d0%b3%d0%b8%d0%bd%d0%b0%d0%bb%d0%b8%d1%82%d0%b5-%d0%b2-%d0%bf%d0%be%d0%b6/", "text": "Полицията в Лондон изрази опасения, че може да се окаже невъзможно да бъдат идентифицирани всички загинали в трагичния пожар, изпепелил жилищен блок в Лондон, предадe „Ройтерс”.Според полицейския комисар Стюарт Кънди събирането на човешките останки от цялата сграда ще изисква време, а пълното претърсване на всички етажи и помещения може да отнеме седмици и дори месеци.Засега потвърденият брой на загиналите е .Запитан от репортери колко може да нарасне тази цифра, Кънди изрази надежда тя да не стане трицифрено число.Гневни оцелели обитатели и местни жители настояха пред кмета на Лондон Садик Хан за бързо разследване на причините за трагедията. Като една от причините се сочи новата облицовка на сградата, която вероятно е спомогнала за бързото разпространение на огъня по етажите.Иска се и ревизия на мерките за противопожарна безопасност и на процедурите за евакуация от горящи високи сгради.Хан призова разследващите да излязат с предварителен доклад още през лятото, защото за подобни жилищни блокове в Лондон и на други места трябва да въведат нови мерки, за да се успокоят живеещите в тях.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Идентифицирането на загиналите в пожара в Лондон може да се окаже невъзможно"}
{"url": "https://trud.bg/%d0%b1%d1%80%d0%b0%d0%ba-%d0%b1%d0%b5%d0%b7-%d0%bf%d1%80%d0%b0%d0%b2%d0%be-%d0%bd%d0%b0-%d1%80%d0%b0%d0%b7%d0%b2%d0%be%d0%b4/", "text": "За съжаление и в армията често се случва като в семейния живот. Ако семейната половинка ви омръзне и вече не ви допада в леглото или не се справя с домашните задължения, спокойно може да се разведете. Докато във войската не е така. Въоръжение се купува, особено изтребители, с перспектива да се използва поне 30-40 г. без право да се сменя. При семейния развод плащате само адвокатски разходи. Ако пък армията започне през година две да сменя системите си на въоръжение, тогава държавата ще фалира. Тъй като става дума за разходи в милиарди левове.И това не е всичко, както се казва в рекламите на телешопа. Всяка нова оръжейна система изисква и смяна на инфраструктурата, логистичното осигуряване, а също така и подготовка и обучение на състава, който ще я използва. А който е бил в казармата, прекрано знае, че това са Сизифовски мъки. Армията по принцип е консервативна система, която болезнено възприема всяка промяна. И така би следвало да бъде, тъй като е стожер на държавността.В този смисъл на сегашното правителство няма да му е леко.  не задължава сегашния с нищо. Това е становището на професионалистите. Все пак 19 членна комисия от МО, икономическото ведомство, ДАНС, военното разузнаване и ВВС се е подписала под протокола, начело със сегашния командир на ВВС ген. Цанко Стойков. Ако тяхната дума не тежи, здраве му кажи. Кабинетът може да избере както първия, така и последния в подреждането. Но как ще обясни на хората, че харчи техните левчета за нови или стари самолети, в зависимост от избора. ", "date": "2017.06.16", "title": " Брак без право на развод"}
{"url": "https://trud.bg/%d0%bf%d0%be%d0%b6%d0%b0%d1%80-%d0%b2-%d0%bc%d0%b0%d0%b3%d0%b0%d0%b7%d0%b8%d0%bd-%d0%b2-%d0%b1%d0%bb%d0%b0%d0%b3%d0%be%d0%b5%d0%b2%d0%b3%d1%80%d0%b0%d0%b4-%d0%bf%d1%80%d0%be%d0%b4%d0%b0%d0%b2%d0%b0/", "text": "Шейсетгодишна жена е приета в болница с леко изгаряне на ръката след пожар в хранителен магазин в Благоевград, предаде БГНЕС. Огънят лумнал към 21:15 ч., в кв. „Ален мак”запалили са се дървени плоскости под магазина, който е на нивото на улицата, а 5 метра по-ниско, има гараж.Пламнал е гаража, в който имало дървени плоскости, такива има складирани и под магазина. Огънят след това е обхванал и самия магазин, 60-годишната продавачка се опитала да гаси огъня и получила изгаряния, които не са тежки. Раните й се обработват в Благоевградската болница.Два екипа огнеборци гасиха пожара.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Пожар в магазин в Благоевград, продавачката в болница с изгаряне"}
{"url": "https://trud.bg/%d0%b3%d0%bb%d0%b5%d0%b4%d0%b0%d1%82-%d0%bc%d0%b5%d1%80%d0%ba%d0%b8%d1%82%d0%b5-%d0%bd%d0%b0-%d0%b7%d0%b0%d0%b4%d1%8a%d1%80%d0%b6%d0%b0%d0%bd%d0%b8%d1%82%d0%b5-%d0%bc%d0%b8%d1%82%d0%bd%d0%b8%d1%87/", "text": "Мярка „задържане под стража“ ще бъде внесена в Специализирания наказателен съд за 8 митничари от Кулата, които бяха обвинени за участие в организирана престъпна група за получаване на подкупи.При акция на ГДБОП и ДАНС преди два дни бяха задържани 23 митнически инспектори и представители на фирми, но част от тях ще бъдат привлечени като свидетели. При акцията на 14 юни бяха открити 63 хиляди лева, а в последствие още 40 хиляди евро и 15 хиляди лева за които също се смята, че са придобити по престъпен начин. Митничарите вземали редовно пари, за да не създават пречки на шофьорите на камиони. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Гледат мерките на задържаните митничари на ГКПП „Кулата“"}
{"url": "https://trud.bg/%d1%80%d0%b0%d0%b1%d0%be%d1%82%d0%b8%d0%bb%d0%bd%d0%b8%d1%87%d0%ba%d0%b0-%d0%b7%d0%b0-%d0%ba%d1%83%d0%ba%d0%bb%d0%b8-%d0%be%d1%82%d0%b2%d0%b0%d1%80%d1%8f-%d0%b2%d1%80%d0%b0%d1%82/", "text": "Днес в 10 часа „Работилничка за усмивки“ ще отвори врати за малчуганите и техните родители.  Фоайето пред салона на Куклен театър- Благоевград ще се превърне в сцена за изява на малки и големи.Помощник на децата в интересните занимания ще бъде художничката Меги. Нейната грижа ще бъде всеки „работник“ да създаде своя уникална кукла.  Целта на инициативата е да подтикне подрастващите към усвояване на нови занимания и развиване на въображението им.", "date": "2017.06.16", "title": " „Работилничка за кукли“ отваря врати в Благоевград"}
{"url": "https://trud.bg/%d0%b2%d1%80%d0%b5%d0%bc%d0%b5%d0%bd%d0%bd%d0%b0-%d0%be%d1%80%d0%b3%d0%b0%d0%bd%d0%b8%d0%b7%d0%b0%d1%86%d0%b8%d1%8f-%d0%bd%d0%b0-%d0%b4%d0%b2%d0%b8%d0%b6%d0%b5%d0%bd%d0%b8%d0%b5%d1%82%d0%be-%d0%b2/", "text": "По разпореждане на кмета на Община Благоевград д-р Атанас Камбитов са взети мерки за безпроблемното осъществяване на движението в Благоевград по време на двете грандиозни музикални събития- Наградите на БГ Радио и „Франкофоли. Благоевград“. Въвежда се временна организация на движението, която започва от 16 юни.Движението за всички моторни превозни средства и масовия градски транспорт се спира в двете посоки по ул. „Александър Стамболийски“, в участъка от кръстовището с бул. „ Свети Димитър Солунски“ до кръговото кръстовище с ул. „14 полк“ за периода от 09:00 часа на 16 юни / петък/ до 06:00 часа на 18 юни / неделя/. Определен е обходен маршрут, като движението ще се извършва по бул. „Васил Левски“ и ул. „Джеймс Баучер“. Движението ще бъде спряно за всички моторни превозни средства и масовия градски транспорт по западната пътна лента на ул. „14 полк“ в посока кръговото кръстовище с ул. „Александър Стамболийски“, до кръговото кръстовище с ул. „Свобода“. Това ще се случи от 15:00 часа на 16 юни/ петък/ до 06:00 часа на 18 юни/ неделя/. Движението ще се осъществява по обходен маршрут – по улица „Полковник Дрангов“.Спазването на реда на движение ще бъде контролиран от ОД на МВР- Благоевград и сектор „Обществен ред и сигурност“ в Община Благоевград.   Апелът е за безпрепятственото осъществяване на движението, жителите и гостите на Благоевград да бъдат внимателни и толерантни на пътя.", "date": "2017.06.16", "title": " Временна организация на движението в Благоевград заради двете големи музикални събития"}
{"url": "https://trud.bg/%d0%b5%d0%ba%d1%81%d0%bf%d0%b5%d1%80%d1%82%d1%8a%d1%82-%d0%bf%d0%be-%d1%81%d0%b8%d0%b3%d1%83%d1%80%d0%bd%d0%be%d1%81%d1%82%d1%82%d0%b0-%d0%b1%d0%be%d1%8f%d0%bd-%d1%87%d1%83%d0%ba%d0%be%d0%b2-%d0%bf/", "text": "-Г-н Чуков, България последните седмици се явява привидно доста активен европейски играч на международната сцена. Правилна преценка ли е това? Много точно го казвате. Да, България се „явява привидно доста активен европейски играч“ на международната сцена. Тъжното е, че нашата страна няма никаква външнополитическа стратегия, естествено, и тактика, които да се преследват и реализират методично от всяко едно българско правителство, независимо от неговия състав. През последните 27 години наблюдаваме хаотични външнополитически движения на София. Дали една външна политика е успешна или неуспешна се вижда пределно ясно в нейните вътрешни проекции. Трудно мога да се досетя за даден сектор в обществено-политическия живот на България, който да процъфтява в резултат на професионална външна политика, осъществявана през последните години. Българските външнополитически посещения на високо правителствено ниво са обикновено „на парче“ и се свеждат предимно до вътрешнополитически PR, който има за цел примитивна реклама на управляващите с цел укрепване на властовите им позиции към дадения момент. Най-често крайният резултат е „конграчулейшънс“ и няколко „кисис“. Вероятно повечето от българите са забелязали, че при всяко едно посещение по света на ниво премиер или президент се решават сериозни текущи въпроси на двустранните отношения, подписват се договори за сътрудничество между съответните институции. И не на последно място се подписват споразумения и меморандуми, които имат сериозна икономическа проекция в обозримо бъдеще.-Как изглеждаме, според вас, с това си разбиране, отстрани? България в своята външна политика в повечето случаи играе ролята на сервилен и адаптиращ се партньор, който „синхронизира“ българското външнополитическо поведение към интересите на другата страна, към „началниците“. Независимо от привидната „бурна“ външнополитическа активност към този момент, на всички актуални карти, на които са отбелязани големите инфраструктурни енергийни и транспортни проекти в региона България е отразена с едно голямо „бяло петно“. Няма строящи се газопроводи и нефтопроводи. Няма елементи на магистрали и жп линии, които да са част от гигантския китайски геополитически проект „Икономически пояс на пътя на коприната“, който ще свързва Азия и Европа. Нищо сериозно не се прави и за построяването на нови мощности в областта на атомната енергетика. А е належащо. Занимаваме се само с PR.-Различни коментари се появиха за подтекста на визитите на премиера Бойко Борисов в Париж и Берлин, и вчера в Анкара. Доколко страната ни има ресурсите – дипломатически и други, за да е реално потенциален посредник в изглаждането на каквито и да е отношения между ЕС и Турция, и въобще в регионален аспект? Всяка страна в зависимост от своя икономически, военен, културен и друг ресурс може да има локален, регионален или глобален геополитически код. България в окаяното икономическо и демографско положение, в което се намира, може да разполага само с локален код. Нищо повече. Другото са празни приказки за наивници. Нашата съседка Турция има регионален геополитически код и претендира да има зачатъци на глобален. През последните 27 години се завъртяха едни ласкаещи националното ни самочувствие и слух приказки и легенди. Първо, щяхме да бъдем посредник между Русия и Германия. Сега се правим с половин уста на посредници между Турция и ЕС. По-точното е, че към този момент можем най-много да бъдем само „куриери“. Ако някой си прави илюзии, че Берлин и Анкара имат нужда от посредник в своите преговори, то меко казано е симпатичен наивник. Имахме възможност да бъдем една от няколкото „врати“ на Китай в ЕС, но проспахме и пропуснахме тази възможност. Ако забелязвате, България систематично отсъства на форумите, на които се договарят китайските проекти. Ако на тях все пак присъства българска делегация, то тя обикновенно не е на най-високо правителствено ниво.-Български колеги, работещи по едва или друга линия в Китай, наскоро се опитваха да привлекат внимание върху този парадокс – не съвсем успешно. Да. И резултатът е очевиден. В нашия регион има ключови пристанища, които не са на българска територия. Около всички тях китайците финансират транспортни инфраструктурни проекти и действащи магистрали. Но всички те заобикалят България. Резултатите както се вижда достатъчно ясно не закъсняват. България методично тегли кредити и потъва безнадежно в дългова бездна.-Виждате ли връзка между евро-турската совалка на премиера Борисов и посещението в края на май в София на президента на Иракски Кюрдистан Масуд Барзани? Управляващите предпочетоха да замажат последното, без да разкрият реално в какъв контекст са били срещите на автономен иракски регион с премиера, председателя на Народното събрание, министри от кабинета. Кюрдите в Ирак обявиха, че ще проведат референдум за независимост през септември, което несъмнено ще увеличи напрежението в Турция, особено в контекста на продължаващата криза в Сирия? Най-вероятно в края на тази година ще станем свидетели на раждането на независима кюрдска държава. Масуд Барзани е подкрепян от САЩ и Турция. В момента се води битка за очертаване на границите на кюрдската държава. За да бъде жизнена е необходимо кюрдите да контролират определени газови и нефтени находища не само в Ирак, но и в Сирия. Считам, че посещението на президента на Иракски Кюрдистан Масуд Барзани през май в София може да ни бъде от полза. По-добре е в този момент да имаме контакти с Масуд Барзани, а не след като кюрдската държава стане публичен факт. Вероятно са поети ангажименти България да признае новосъздадената кюрдска държава. Но това са само догадки. За съжаление нашата администрация отигра това посещение много непрофесионално. Създадоха се предпоставки да се мисли, че се е случило нещо тайно и нередно. Получи се неприятен ажиотаж в нашите медии. В публичното пространство винаги може да се пусне добре премислена информация, която да бъде достатъчна, за да няма излишни спекулации. Въобще „драмата“ с Масуд Барзани бе в резултат на липса на професионализъм на съответните държавни институции, които бяха в позицията на домакин при посещението на Масуд Барзани.-Близкоизточната мозайка не е лесна за разбиране, камо ли за подреждане. Смятате ли, че конфликта между Саудитска Арабия и Иран, в който беше въвлечен Катар последните седмици, ще има широки регионални и глобални последствия? И по какъв начин те биха се отразили на България? Свидетели сме на пренареждане на мозайката в Близкия Изток. След посещението на Доналд Тръмп в Саудитска Арабия последваха драматични събития в региона. Демонизирането и икономическата, транспортна, информационна и дипломатическа агресията срещу Катар породи оформянето на две коалиции в Близкия Изток. Начело на едната е Рияд , а на другата – Техеран. Саудитска Арабия заедно с Египет оформи около себе си „сунитско НАТО“. Техеран застана зад Катар. Турция е готова да изпрати 10 000 войници за защита на Доха, а Пакистан – 20 000. Както виждате няма шиитско-сунитски конфликт. Тук става въпрос за страни, които подкрепят „Мюсюлманските братя“ и тези, които са против тях. Саудитска Арабия и Египет са противници на „братята“. Техните противници ги подкрепят. Моите опасения са, че ако до този момент в Сирия се сражаваха помежду си proxy-та на глобалните фактори, то сега вероятността от директен сблъсък между регионалните или глобалните фактори нараства неимоверно. А това води несъмнено към рязко повишаване на риска от световен конфликт. Само преди броени дни в Астана на срещата на високо равнище на ШОС Владимир Путин съвсем отчетливо даде да се разбере, че вълната от джихадисти, която напуска Ирак и Сирия, ще се насочи към Централна Азия и Кавказ. По този повод страните от Централна Азия вече вземат сериозни антитерористични мерки. Илюзия е, че част от джихадистите (б.р. – в Сирия и Ирак) няма да се насочат към Европа и в частност към Балканите и България.-Колкото предсказуема, толкова и плашеща перспектива. На 8 май 2017 г. излезе книгата „Балканите, пропастта: След илюзиите, Джихадът“ от Алексис-Жил Труд. В нея авторът пише: „Ислямистката организация ДАЕШ притежава вече бастион на европейска територия в Босна и Херцеговина, където 600 терористи формират „спяща мрежа“, която е готова да удари всяка една точка в Европа. Тези индивиди се инфилтрират лесно в потока от мигранти, които вървят по традиционния балкански маршрут, тръгвайки от Турция в посока Западна Европа… 17 години след интервенцията на НАТО в Косово, Балканите на свой ред са засегнати от три феномена, които разтърсват цяла Европа: избухване на ислямисткия тероризъм, идващ от Близкия Изток, масивна миграция от страните от Близкия Изток и Африка, продължаване на процеса на разпад на държавите-нации“. А съвсем наскоро Саудитска Арабия предостави на Косово 10 милиона долара за пропагандиране на уахабизма. Не звучи никак оптимистично! Предстоят трудни времена.-Европейският съюз е в процес на метаморфоза – сливане, разпадане – темата за ускорената интеграция на Западните Балкани започна отново да добива популярност. В контекста на колективната сигурност на Европа и регионалната, къде би се наместила най-добре България в този процес? ЕС се трасформира. Това е очевидно. Хубавите времена приключиха. Германия се ориентира както казват французите към „германския свят“ в Европа. Това са страните предимно от Централна Европа, а на Балканите това са Словения и Хърватия. Това, че Ангела Меркел нарича нашия премиер „Скъпи Бойко“ не трябва да ни успокоява. Въобще „вербалната хармония“ между Берлин и София е нещо като маскировъчен халат на суровата и неприятна за нас действителност. Не виждам в последно време Германия сериозно да инвестира в транспортен коридор №-7 (река Дунав). Германските супермаркети в нашата страна не са сериозна германска инвестиция. Заради „Северен поток-2“ бе пожертван „Южен поток“. България не получи нищо като компенсация за тази загуба. Приказките за природен газ от Азербайджан са от близо 15-20 години. Ако някой се надява скоро да заработи Южният газов коридор с азерски газ е огромен оптимист. Азербайджан от известно време закупува природен газ от „Газпром“. По-ясно казано, ако се реализира „байпасът“ от „Турски поток“ към България, то тези 16 млрд. куб. метра природен газ ще бъдат руски. Още по-ясно, Турция се превръща в наш комисионер и ние ставаме зависими енергийно от Анкара. А както е известно при комисионер цената се качва. Нали! Франция е ориентирана на Балканите към Сърбия и Румъния. Англия има слабост към Гърция и Турция. Албания е ухажвана от Италия и САЩ. Италианските инвестиции на албанска територия са доста прилични. За интегриране на Западните Балкани в ЕС Брюксел не разполага с необходимия за тази цел финансов ресурс. Най-вероятно ще се правят ерзац стъпки в тази посока. С цел да създават „оптична“ илюзия, че страните от Западните Балкани са обхванати от интеграционния процес. Вижда се, че подобен ход е предлагания безвизов режим, за който спомена нашия премиер. По метода на изключването предполагам, че всеки може да си направи сам извода пред какъв избор е изправена България! Ако въобще имаме избор с тази безумна външна политика. ", "date": "2017.06.16", "title": " Експертът по сигурността Боян Чуков пред „Труд“: България изпусна много възможности да е „посредник“ в международните отношения, сега сме просто „куриер“"}
{"url": "https://trud.bg/%d1%82%d1%80%d1%8a%d0%bc%d0%bf-%d0%b2%d1%80%d1%8a%d1%89%d0%b0-%d0%be%d0%b3%d1%80%d0%b0%d0%bd%d0%b8%d1%87%d0%b5%d0%bd%d0%b8%d1%8f%d1%82%d0%b0-%d1%81%d0%bf%d1%80%d1%8f%d0%bc%d0%be-%d0%b1%d0%b8%d0%b7/", "text": "Президентът на САЩ Доналд Тръмп днес ще оповести мерки, с които връща ограниченията в сферата на туризма и търговията с Куба, съобщиха световните агенции.Тръмп ще обяви новата си политика към Куба в реч в Маями, където живее многобройна кубинска диаспора, враждебно настроена срещу властите в Хавана. Очаква се той да отмени някои решения на предшественика си Барак Обама за постепенно нормализиране на отношенията с Куба.Според високопоставени представители на Белия дом президентът ще обяви забрана на търговските сделки на американски бизнесмени с кубински предприятия, контролирани от въоръжените сили на островната държава.Тръмп ще оповести също мерки за по-строго прилагане на съществуващите ограничения на туристическите посещения на граждани на САЩ в Куба.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Тръмп връща ограниченията спрямо бизнеса и туризма в Куба"}
{"url": "https://trud.bg/american-hospital-%d0%b8-koc-university-hospital-%d1%81-%d0%be%d1%84%d0%b8%d1%81-%d0%b2-%d1%81%d0%be%d1%84%d0%b8%d1%8f/", "text": "АMERICAN HOSPITAL и KOÇ UNIVERSITY HOSPITAL представиха първия в Европа и Близкия Изток радиохирургичен апарат ICON за големи мозъчни тумори. Супер технологията осигурява най-иновативно и съвременно лечение на пациентите си. Гама ножът ICON е последно поколение и не изисква хирургическа намеса. Технологията е подходяща и за пациенти с тумори над 3,5 см.Чрез гама ножът се насочват множество нискоенергийни радиоактивни лъчи към зоната на заболяването във вътрешността на черепа, без да увреждат здравата мозъчна тъкан. Използван за първи път през 1968 г., днес се използва в около 330 центъра в цял свят. Според статистически данни от 2017 г., повече от един милион пациенти с различни мозъчни заболявания са лекувани с гама нож.Гама ножът ICON на KOÇ UNIVERSITY HOSPITAL е най-новият и най-модерен модел към момента. В него е интегриран томограф, а за стабилизирането на главата на пациента се използва маска вместо метална рамка. Освен това с него могат да бъдат лекувани и някои тумори, които се намират в критични или в големите области, като рискът от странични ефекти от радиацията е минимален.Процедурата елиминира необходимостта от анестезия и реанимация и отнема само няколко часа. Предимствата на лечението с гама нож са свързани още с липса на необходимост от подстригване на косата и бързо връщане на пациента към работен режим. Още на следващия ден от лечението пациентите могат да се върнат към нормалното си ежедневие.Освен за доброкачествени и злокачествени мозъчни тумори, гама ножът ICON се прилага също при лечение на артерио-венозни малформации, двигателни нарушения и тремор при болни от Паркинсон.", "date": "2017.06.16", "title": " Amerıcan Hospıtal и Koç Unıversıty Hospıtal с офис в София"}
{"url": "https://trud.bg/%d1%81%d0%b8%d0%bc%d0%b5%d0%be%d0%bd-%d1%81%d0%b0%d0%ba%d1%81%d0%ba%d0%be%d0%b1%d1%83%d1%80%d0%b3%d0%b3%d0%be%d1%82%d1%81%d0%ba%d0%b8-%d0%bf%d1%80%d0%b0%d0%b7%d0%bd%d1%83%d0%b2%d0%b0-80-%d0%b3%d0%be/", "text": "По повод рождения ден на Симеон Сакскобургготски в двореца “Врана” ще гостуват членове на кралски фамилии. На събитието са поканени и представители на държавната и местна власт в България. Сакскобургготски събира и бившата парламентарна група на НДСВ, министрите от неговото правителство, управлявало в мандата 2001-2005 г., общественици, бивши политически партньори, представители на бизнеса.Почти цялото семейство на Сакскобургготски ще е тук за юбилея. Сред гостите от чужбина ще бъдат Принцеса Маргарита и Принц Раду от Румъния, Принц Александър и Принцеса Катарина от Сърбия, Принц Никола от Черна Гора, Принц Лека от Албания със съпругата му- Принцеса Елия, както и Осман Салаххадин Османоглу – единственият жив пряк потомък на турските султани Мурад V и Мехмед V. От Испания ще пристигнат Кралица София и сестра й Принцеса Ирина. Крал Хуан Карлос, който също ще навърши 80 години след 7 месеца, няма да има възможност да присъства.Австрийската Ерцхерцогиня Елена също ще уважи юбилея. Тук ще бъде и Принц Андреас Сакск-Кобург-Гота, който е доайенът на фамилията. Той ще пристигне със специален самолет директно от град Кобург, Германия. Сред гостите ще бъде и Принц Тусун от Египет, който е бил съученик на Сакскобургготски в прочутия „Виктория Колидж” в Александрия. От поканените ще отсъства Княз Карел Шварценберг, който беше външен министър на Чехия. Той е връстник на Сакскобургготски и негов близък приятел, но няма да пристигне, поради факта, че точно на 16 юни в Чехия започват национални тържества по повод 400 години от основаването на династията Шварценберг в Бохемия.Своите извинения вече поднесе и норвежката кралска двойка – Техни Величества Крал Харалд V и Кралица Соня, които през този месец посещават всички провинции в страната по повод общия им 80-годишен юбилей.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Симеон Сакскобургготски празнува 80 години"}
{"url": "https://trud.bg/%d0%b1%d0%be%d1%80%d0%b1%d0%b0%d1%82%d0%b0-%d1%81-%d0%ba%d0%be%d1%80%d1%83%d0%bf%d1%86%d0%b8%d1%8f%d1%82%d0%b0-%d0%b8%d0%b3%d1%80%d0%b0-%d0%b2-%d1%86%d0%b5%d0%bd%d1%82%d1%8a%d1%80%d0%b0/", "text": "Пораздвижиха се малко нещата в борбата с т. нар. организирана престъпност. Само през последните няколко дни властта може да се похвали: Задържаха 23 митничари на ГКПП „Кулата“. Целият пункт бе блокиран, докато траеше акцията на спецпрокуратурата, ДАНС и ГДБОП. Премиерът Борисов се закани люто: „Няма да ги оставим на мира!“Наистина не ги остави. От 23-мата, осем получиха обвинения за вземане на подкупи и им е наложена мярка „задържане под стража“.  В петък ще им се иска постоянен арест. Да видим колко от тях ще го получат. Не е известна съдбата на останалите 15, но и това може да се отчете като успех. Важното е и, че границата беше отворена и трафикът (на автомобили и тирове) продължи необезпокоявано. За другия трафик не се наемаме да твърдим каквото и да е. Не сме следователи, все пак…Статистиката показва, че от началото на годината над 50 митничари са били арестувани за предполагаема корупция, събиране на такса „спокойствие“ и подкупи под формата на „абонамент“ (виж карето). В системата на митниците работят около 3000 души. На техния фон някакви си 50 подкупни си е направо капка вода в цистерна с акцизен дизел. Ако се върнем назад във времето, ще видим, че акции, като тази на ГКПП „Кулата“, съвсем не са рядко явление. Закопчават уличените, после някои все пак ги съдят, но голяма част от тях отново се връщат в системата. Те са най-интелигентните, врели и кипели в занаята, издържали успешно т. нар. тест за интегритет. Който не може да го мине, наистина не става за митничар. Въпросите са като за седмокласници, но именно заради това най-често слабите ученици попадат под ударите на правосъдието. Поне това гласи вътрешна информация от митничарските среди.Но да бяха само митниците! Ако забелязвате, в първите месеци на новата изпълнителна власт  мушката е вдигната и на ДАИ-джиите и КАТ-аджиите. Оказа се, че цялата система на организиране и провеждане на шофьорски изпити е разядена отвътре. Небезпокоявани от никого изпитващи и проверяващи са си трупали пачките от рушвети. Стигна се дотам за ден-два изпитите за шофьорски книжки в София да бъдат преустановени. За да бъдат заменени подкупните с честни инспектори. Дано са ги намерили!Колегата Цветан Гемишев предложи тези дни от страниците на „Труд“: „Ваканция за КАТ и ДАИ“. За да може и корупцията да излезе във ваканция и така да намалеят жертвите по пътищата. Едва ли ще го послушат. Защото ваканцията се асоциира с нещо хубаво, лежерно и приспивно, с мирис на морски бриз и анасонови напитки. Вместо да ваканцуват, по-добре да се потят не на плажа, а пред Темида…Да продължим с криминалната хроника. Висш пожарникар от Силистра бе задържан под стража, защото в свободното си време заработвал като хакер в услуга на група престъпници. Да се чудим какво прави като огнеборец въпросният мъж, щом е толкова вещ в компютърните умения. В съобщенията на МВР изобилства от подобни информации – престъпленията във и чрез мрежата ще стават все по-актуални и все по-дръзки. А противодействието срещу тях – все по-трудно. Изглежда, че от другата страна на барикадата са по-опитните и по-образовани хакери. Значи нашите служби трябва да си наемат верни и проверени контрахакери. Но пак ще опрем до пари, бюджети и въпросът ще бъде отложен за по-добри времена.Ако теглим чертата, излиза, че има все пак някакво събуждане сред правоохранителните органи. Арестуват подкупни митничари, служители на ДАИ и КАТ, тук-таме някой от общинските администрации. Но какво се случва след това? Да не би да са намалели ало-измамниците или откровените мошеници, облечени в държавна, но и в корупционна власт. За да стигнем до тъжната констатация, че вече нямало кандидати за митничари и КАТ-аджии.Но защо да няма? Новина от вчера – граничен полицай получи едва една година условно и глоба от 1000 лева за това, че се опитал да превози нелегални иракчани в колата си. Случката е отпреди две години. Присъдата е от 16 юни 2017 година.Ако можем да използваме футболни термини, играта засега е в центъра, топката се тупа, пробват се контраатаки, но те не завършват с гол във вратата. Има и друго – мачът се дава по телевизията, което за съжаление излиза по-важно от самия резултат.Какви са схемите на „Кулата“Има специална схема за „ВИП клиенти“. Това са превозвачески фирми, които плащат месечен „абонамент“ от 100 лева. Митничарите не проверяват техните камиони. Въведена е и „еднократна такса“ за безпроблемно минаване през кантара на пункта. Тя е по 100 евро на шофьор. Камиони са пропускани извън страната без винетка. Вместо 21 лева, колкото е дневният стикер на тир, митничарите вземали по 10 лева от шофьор, като му продавали номер на истинска винетка.", "date": "2017.06.16", "title": " Борбата с корупцията – игра в центъра\t\t\t"}
{"url": "https://trud.bg/%d0%b4%d0%b2%d0%b5%d0%b3%d0%be%d0%b4%d0%b8%d1%88%d0%bd%d0%be-%d0%b4%d0%b5%d1%82%d0%b5-%d0%b7%d0%b0%d1%81%d1%82%d1%80%d0%b5%d0%bb%d1%8f-7-%d0%b3%d0%be%d0%b4%d0%b8%d1%88%d0%bd%d0%b0%d1%82%d0%b0-%d1%81/", "text": "Двегодишно момченце застреля 7-годишната си братовчедка в апартамент в Нешвил, щата Тенеси, с пистолет, оставен от криминално проявен мъж, съобщи Франс прес.Антъни Сандърс, 27-годишен рецидивист, беше арестуван в сряда и вчера му бяха повдигнати обвинения за притежаване на оръжие въпреки криминалното му минало. Полицията съобщи, че на 6 юни мъжът занесъл пистолета в дома, където се разиграла драмата. След като прекарал нощта в къщата, където се намирали пет деца, Сандърс излязъл, оставяйки оръжието си. Момченце на две години взело пистолета и гръмнало в главата братовчедка си Хармъни Уорфийлд, на 7 години.Подобни абсурдни нещастни случаи, илюстриращи опасността от разпространяване на огнестрелни оръжия, не са редки в Америка, отбелязва агенцията. През 2014 г. двегодишно дете застреля майка си в магазин в Айдахо, хващайки пистолета, който тя носела в чантата си. Този случай шокира американското обществено мнение, но не доведе до затягане на законодателството за огнестрелните оръжия. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Двегодишно дете застреля 7-годишната си братовчедка с пистолет в САЩ"}
{"url": "https://trud.bg/%d0%b1%d0%be%d0%b9-%d0%b2-%d0%b8%d1%82%d0%b0%d0%bb%d0%b8%d0%b0%d0%bd%d1%81%d0%ba%d0%b8%d1%8f-%d0%bf%d0%b0%d1%80%d0%bb%d0%b0%d0%bc%d0%b5%d0%bd%d1%82-%d0%bf%d1%80%d0%b8-%d0%be%d0%b1%d1%81%d1%8a%d0%b6/", "text": "В горната камара на италианския парламент се стигна до сбиване заради протест на десни сенатори срещу законопроект за даване на гражданство на деца на имигранти, съобщи .Яростно оспорваният закон, който се подкрепя от управляващата Демократична партия, стигна до обсъждане в Сената повече от година и половина след одобряването му от долната камара. Сенатори от антиимигрантската Северна лига апострофираха председателя на парламента и размахваха плакати, на които пишеше: „Спрете инвазията“.От видео, публикувано във Фейсбук от лидера на партията Матео Салвини, се вижда, че служители на парламента бързо отнемат плакатите от протестиращите.    Министърът на образованието Валерия Федели беше леко ранена, след като по време на свадата беше ударена със стол по лакътя. Имиграцията е една от най-болезнените теми за италианските политици, след като през последните три години в страната по море от Либия пристигнаха повече от половин милион души, идващи главно от Субсахарска Африка, отбелязва Ройтерс.  АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Бой в италианския парламент при обсъждане на законопроект за даване на гражданство на деца на имигранти"}
{"url": "https://trud.bg/%d0%be%d1%81%d1%82%d1%80%d0%b0-%d0%ba%d1%80%d0%b8%d1%82%d0%b8%d0%ba%d0%b0-%d1%81%d1%80%d0%b5%d1%89%d1%83-%d0%b4%d0%b8%d1%82%d0%b8%d0%b1-%d0%b7%d0%b0%d1%80%d0%b0%d0%b4%d0%b8-%d0%be%d1%82%d0%ba%d0%b0/", "text": "Спонсорираната от Анкара могъща организация ДИТИБ, която в Германия се застъпва за правата на мюсюлманите и отговаря за стотици джамии и за ходжите в тях, си навлече остра критика заради отказа да се включи в мащабната демонстрация срещу тероризма, планирана за почивните дни, пише националният ежедневник Die Frankfurter Allgemeine Zeitung.Комисарят по интеграция на федералното правителство, Айдън Йозогуз, нарече решението на организацията нелепо. Чрез него ДИТИБ „се представя като още по-маргинализирана и заплашва напълно да пропилее доверието към себе си“, предупреди Йозогуз в коментар за германските медии.Турско-ислямският съюз ДИТИБ на свой ред обясни решението си да не участва в марша, организиран от мюсюлмани в разгара на свещения за тях месец Рамадан. Такива демонстрации „заклеймяват мюсюлмани и насочва международния тероризъм към тях, към техните общности и джамии“, бе казано в официално разпространеното съобщение от най-голямата организация на мюсюлманите в Германия.Изповядващите ислям в Германия призоваваха мюсюлманите в страната да се включат в мащабна демонстрация срещу тероризма, която ще се проведе в края на тази седмица в рейнския град Кьолн.„Ние, мюсюлманите, трябва да се разграничим колкото е възможно повече от извършителите и да допринесем за техния социален остракизъм“, подчерта ислямският учен Ламия Кадор пред местни медии, допълвайки, че е необходимо мюсюлманите да осъдят ислямисткия тероризъм и да поемат общ ангажимент за „отворено и плуралистично общество“.Кадор е сред организаторите на мирното шествие в Кьолн. „Искаме да изкрещим на тези престъпници: Стига ни!“, заяви Таред Мохамед, още един от инициаторите на събитието.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Остра критика срещу ДИТИБ заради отказа й да се включи в демонстрация срещу тероризма в Кьолн"}
{"url": "https://trud.bg/%d0%ba%d0%b8%d1%82%d0%b0%d0%b9%d1%81%d0%ba%d0%b8-%d0%b4%d0%b8%d0%bf%d0%bb%d0%be%d0%bc%d0%b0%d1%82%d0%b8-%d0%b8%d0%b4%d0%b2%d0%b0%d1%82-%d0%b2%d1%8a%d0%b2-%d0%b2%d1%82%d1%83-%d0%bf%d0%be-%d0%bf%d0%be/", "text": "Съветникът по търговските въпроси в китайското посолство Яо Чаоин, първият секретар по образованието Чен Ин и вторият секретар У Уейдзиа са на посещение във Великотърновския университет „Св.Св.Кирил и Методий“.Те ще участват в кръгла маса на тема „Един пояс-един път”, организирана от студентския дипломатически клуб „Имхотеп”.В дискусията ще се включат 11 китайски студенти, които учат български език, а трима от тях се обучават във ВТУ.Съветникът и вторият секретар ще представят икономическото сътрудничество между България и Китай. Първият секретар ще запознае присъстващите с китайската правителствена стипендия за българи и ще говори за сътрудничеството в сферата  на образованието. Две от китайските студентки ще говорят за това какво е да учиш в Китай и какво е да учиш в България. Модератор на срещата ще е председателят на клуба Светослав Мишев.Гост на кръглата маса ще бъде и председателят на Общинския съвет във Велико Търново Венцислав Спирдонов.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Китайски дипломати идват във ВТУ по покана на клуб „Имхотеп”"}
{"url": "https://trud.bg/%d1%86%d0%b8%d0%bf%d1%80%d0%b0%d1%81-%d1%81%d0%bb%d0%b5%d0%b4-%d1%81%d1%80%d0%b5%d1%89%d0%b0%d1%82%d0%b0-%d0%bd%d0%b0-%d0%b5%d0%b2%d1%80%d0%be%d0%b3%d1%80%d1%83%d0%bf%d0%b0%d1%82%d0%b0-%d0%b2-%d0%bb/", "text": "Министър-председателят на Гърция Алексис Ципрас приветства решението на международните кредитори на страната да одобрят отпускането на в размер на 8,5 млрд. евро и да детайлизират средносрочните мерки за облекчаване на дълга на Атина. Съответните мерки бяха приети в рамките на срещата на финансовите министри на страните от еврозоната, която бе проведена в Люксембург в четвъртък, пише електронното издание .„Днес Гърция обръща страницата. Имаме споразумение, което съответства на жертвите на гръцкия народ. С единство и решителност се движим напред, за да постигнем справедлив растеж и да излекуваме раните на кризата“, написа Ципрас в социалната мрежа „Туитър“ след полунощ. Еврогрупата се събра в четвъртък в Люксембург, за да реши дали да бъдат отпуснати допълнителни средства за затъналите в дългове Гърция. На срещата присъстваше и Кристин Лагард, директор на Международния валутен фонд (МВФ).Преди форума в Люксембург министър-председателят Алексис Ципрас демонстрира решителност да търси решение на проблема с гръцкия дълг на предстоящата по-късно този месец среща на върха на лидерите на Европейския, ако Атина не получи приемливо конкретно предложение на срещата на финансовите министри в Люксембург.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Ципрас след срещата на Еврогрупата в Люксембург: Гърция обърна страницата"}
{"url": "https://trud.bg/%d0%b4%d0%b2%d0%b5-%d0%b3%d0%be%d0%b4%d0%b8%d0%bd%d0%b8-%d0%b7%d0%b0%d1%82%d0%b2%d0%be%d1%80-%d0%b7%d0%b0-%d0%b3%d0%b0%d0%b1%d1%80%d0%be%d0%b2%d0%b5%d1%86-%d1%85%d0%b2%d0%b0%d0%bd%d0%b0%d1%82-%d1%81/", "text": "Районният съд в Габрово постанови 2 г затвор за мъж, който държал незаконно оръжие. Присъдата е по обвинение на Районната прокуратура.Магистратите са признали Станимир С. за виновен за това, че на 30 ноември миналата година в къща в габровското село Балани кътал огнестрелно оръжие. Това била пневматична пушка калибър 5.5 мм., самоделно видоизменена за стрелба с патрони калибър 22Long Rifle и без надлежно разрешение.Нерегистрираното оръжие е било намерено при извършено претърсване от полицейски служители от Областната дирекция на МВР – Габрово в дома на подсъдимия. Присъдата подлежи на обжалване пред Окръжен съд – Габрово.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Две години затвор за габровец хванат с незаконно оръжие"}
{"url": "https://trud.bg/%d1%83%d0%b1%d0%b8%d0%b9%d1%81%d1%82%d0%b2%d0%b0-%d0%b8-%d0%b8%d0%b7%d0%bc%d1%8a%d1%87%d0%b2%d0%b0%d0%bd%d0%b8%d1%8f-%d0%bd%d0%b0-%d0%ba%d1%80%d0%b0%d0%b2%d0%b8-%d0%b7%d0%b0%d1%80%d0%b0%d0%b4%d0%b8/", "text": "Убийства и измъчвания на крави и бикове предизвикаха вълна от недоволство. На нос Емине, в полите на Стара планина и на брега на Черно море доброволци се редуват на смени да пазят животните, защото ги е страх дали ще ги намерят на сутринта и в какво състояние, предаде .Атанас Стойков отглежда животни от 28 години. Стадото му е в гората на 2 км от вилно селище Елените. Оплаква се, че системно избиват кравите му.  „Решили са изцяло да ме изгонят от тука, всеки ден осакатяват животните ми, един бик е целият надупчен, една крава, която вече убиха, беше три пъти тровена, два пъти абортира, накрая я отровиха и след 6 дни агония животинчето си отиде”, описва зверствата Стойков.Точно 100 дни са минали от първите посегателства. Вече има трето животно, което е убито, едно изчезна, не съм го намерил изобщо, една крава, нейното теленце реве горе гладно, коментира той.Всичко започва с договорите за наем на пасища в землището, за които регистрираните земеделски производители получават субсидии.„Общо сумата по двете схеми е 327,28 лв. на хектар. По схемата за преразпределително плащане за всяко стопанство бяха отпуснати средства в размер на 147,31 лв. на хектар, това е за първите до 30 хектара допустими площи“, заяви Лидия Станкова, директор Областна дирекция по земеделие.Сборът е близо 500 лева, а за „Натура 2000“ и планински райони сумата скачала още.  Атанас преди години е имал договор за над 900 декара, днес са само 54.Според него има интереси към тези пасища.Преди да започне тормозът върху животните, фермерът е бил пребит. Малко преди побоя неговият съсед му заявил, че „се бърка в работите на важни хора от община Несебър”.Като обвиняем за побоя ще бъде привлечен друг фермер – Петко Димитров. За убийствата на животните е образувано досъдебно производство срещу неизвестен извършител.Цветелина Рандева, говорител на ОД на МВР Бургас, коментира, че са образувани общо три досъдебни производства и има обвиняемо лице.След публикуването на снимки с жестокостите към животните в социалните мрежи, доброволци от страната се редуват да ги пазят, но пак не успяват.Атанас е сезирал всички възможни институции в страната и чужбина. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Убийства и измъчвания на крави заради земеделска земя на нос Емине"}
{"url": "https://trud.bg/%d1%80%d1%83%d1%81%d0%ba%d0%b8-%d1%81%d0%ba%d0%b5%d0%bb%d0%b5%d1%82-%d0%b2-%d0%bc%d0%b0%d0%ba%d0%b5%d0%b4%d0%be%d0%bd%d1%81%d0%ba%d0%b8%d1%8f-%d0%b3%d0%b0%d1%80%d0%b4%d0%b5%d1%80%d0%be%d0%b1/", "text": "Да твърдиш, че от София Путин подрива членството на Скопие в НАТО, е като да се изплюеш в лицето на службите, президента и Бойко Борисов дориЧудя се защо в България изобщо се води кампания срещу фалшивите новини? Да спреш фалшивите новини у нас е все едно да кажеш на четиригодишно детенце, че няма Дядо Коледа, че Феята на зъбите е мама, а баба Яга – просто баба. Хората искат приказки и колкото са по-засукани, толкова по-добре. Конспиративните приказки за ЦРУ и КГБ са най-обичаните. Тях по рейтинг може да ги бият само приказки за красавици и зверове или в най-лошия случай за красавици и футболисти.В случая обаче става дума точно за конспирация. Към КГБ този път се добави сакралното име за всички българи – Македония. Путин спира европейската интеграция, този път на Скопие. Новината беше разпространена горе долу от всички медии. Но ето, да чуем преди всичко приказката. Тя е по-добра от тези на братя Грим.“Русия спъвала Македония за членството ѝ в НАТО и ЕС. Това пише Сдружение „Достойнство, отговорност, морал“ в отворено писмо до президента, председателя на НС, премиера и народните представители. Според това сдружение, те имали анонимен източник (допускам, че е вярно – нали в македонските чети по щат има и предател, б.а.), свързан с правителството на Република Македония. Източникът бил предал от архивите на специалните служби на Македония десетки секретни документи на международния журналистически консорциум Organized Crime and Corruption Reporting Project (OCCRP).Сдружението припомня, че това е организацията, която преди години публикува разкрития свързани с Панамските досиета (Panama Papers).Секретните документи били изготвени от подслушвания на телефонни разговори, външни наблюдения и други разузнавателни средства и свидетелствали за това как руски офицери от Службата за външно разузнаване и Главното разузнавателно управление (ГРУ), съвместно със сътрудниците на посолствата на Русия, влияели на вътрешната политика на Македония и на други балкански страни. Те не допускали тяхното членство в НАТО.Тук става още по-интересно. Македонците дори знаят кои са тези офицери от ГРУ и още по-интересното е, че те координирали действията си от София. Става въпрос за българската столица София – някой да не се обърка.Сега обаче, като в истинските приказки получаваме и доказателство за могъщите способности на Злото, на Мордор. В писмото се споменава и че ГРУ на руската армия била структурата, която организирала анексията на Крим през 2014 година.И за да сме абсолютно убедени, че тези бдителни граждани са прави и не ни подведат вместо класическото „три дни яли, пили и се веселили“, както се полага на конспиративна теория, приказката завършва с „Тази информация не била опровергана нито от Русия, нито от македонското правителство и тайни служби“.Между другото, силен финал. Убедителен. Доколкото знам президентът Путин като истински професионалист от КГБ винаги и подробно отговаря на всички подозрения за готвени военни и невоенни преврати по света. И щом мълчи, означава, че наистина се е притеснил от разкритията на българското Сдружение „Достойнство, отговорност, морал“. Само малко е обидно към Скопие.Доколкото си спомням, десетки офицери и „зелени униформи“ се заеха с анексирането на Крим към Русия, а с Македония са ангажирани едва четирима офицери. Обидно е и към НАТО, а да не говорим към ЦРУ. Четирима офицери от ГРУ могат да спрат разширяването на НАТО с още една държава, която желае това дори на цената да смени името си. Уау!Най-голямата обида все пак си остава за Бойко Борисов, за генерал Румен Радев и цялата ни полицейска общност. Тези будни граждани директно казват на властта „Вие сте разграден двор, щом ние, будните граждани, можем да разкрием най-тайната операция на Путин на Балканите, а вие дори не подозирате, че 10 години четирима офицери от ГРУ си разиграват коня“. Какво обвинение само!Вярвайте ми, съвсем скоро ще чуем, че България е сборен пункт на Русия за доброволци, които се бият и в Сирия, а централите на ГРУ са в навъдилите се напоследък магазини „Берьозка“ из страната. Вие си мислите, че е случайно, че се продава икра, водка и сельодка в България, но всъщност това не е така. Това са тайните знаци за четиримата офицери от ГРУ.Тъжното в тази иначе страховита, макар и категория „Б“ приказка е, че платените русофоби смятат, че е истина. Не, те жадуват да чуват такива приказки. А родените русофили също са убедени, че това е така, защото си обичат КГБ и ето как тази история от приказка се превръща в новина, разпространявана от сайт на сайт, от медия на медия.Никой разбира се, не може да обясни, защо когато наистина ГРУ действа, не се разбира. Не се чу предварително, че Русия се готви да си върне Крим. Стана ясно, че има операция едва след анексирането? Трудно могат да обяснят защо никой не се усети, че Русия влиза във войната в Сирия и променя сценария на другите актьори.Но виж, за Македония всеки един буден гражданин може да има таен информатор и в КГБ, и в македонските служби. Това си е чист кьорфишек хабер или просто фалшива новина.Единствената причина Македония да не е вече страна-членка на НАТО е, че има проблем със съседите си, а най-вече със себе си. Още през 2008-а на срещата в Букурещ, Скопие трябваше да получи официална покана, така както получиха Хърватия и Албания, но това не се случи, защото Македония влоши рязко отношенията си с България, преследваше хора с българско самосъзнание, крадеше от историята ни, а с Гърция пък директно се бяха изпокарали за името Македония.За България и за Гърция е много важно Скопие да влезе в европейските и атлантическите структури, защото така сигурността на Балканите ще се повиши значително. Опасностите от гражданска война, каквито напираха през последните години, може и да отшумят за дълго време.Най-вероятно Русия е против всякакво разширяване на НАТО – това си е техен проблем. Ние искаме Македония в НАТО и ЕС, искаме да си ни върне историята или поне да си признаем, че тя е на един и същи народ. С Гърция – да се оправят. По всичко личи, че новото правителство в Скопие с много бързи стъпки ще тръгне по този важен път. Ако един народ иска подобно нещо, никакви офицери от ГРУ не могат да го спрат. Ето на – вижте България. Оптимизмът е още по-голям, предвид, че премиерът Зоран Заев вече заяви в интервю пред бТВ, че българите и македонците са един народ, а и обяви, че първото му посещение ще е в България. Оправят ли се отношенията с Гърция и България, всичко останало ще стане за месеци. Другото са приказки на хора с болно въображение и любители на фейкнюз.", "date": "2017.06.16", "title": " Руски скелет в македонския гардероб\t\t\t"}
{"url": "https://trud.bg/%d1%81%d0%bf%d0%be%d1%80%d0%b5%d0%b4-%d1%81%d0%be%d1%86%d0%b8%d0%be%d0%bb%d0%be%d0%b7%d0%b8-%d0%bf%d0%b0%d1%80%d1%82%d0%b8%d1%8f%d1%82%d0%b0-%d0%bd%d0%b0-%d0%bc%d0%b0%d0%ba%d1%80%d0%be%d0%bd-%d1%81/", "text": "Преди втория тур на изборите във Франция социолозите дават огромна преднина на партията на президента Еманюел Макрон. Две проучвания прогнозират огромно мнозинство за „Република напред“, но и по-ниска избирателна активност. На първия тур Макрон също взе убедителна победа, печелейки 32% от гласовете, предаде .Центристката партия на Еманюел Макрон „Република, напред“ и съюзникът ѝ „Демократично движение“ ще спечелят между 440 и 470 от общо 577 места в долната камара на парламента на изборите във Франция тази неделя. Това сочат резултатите от анкетите на „Опиниънуей“ и „Харис интерактив“.Консервативната партия „Републиканците“ и нейните съюзници ще бъдат основната опозиционна група със 70-90 депутати, докато социалистите, които бяха на власт до миналия месец, ще получат едва 20-30 места.Крайнодестният „Национален фронт“ ще има между едно и пет места във френския парламент, а крайнолявото движение „Непокорна Франция“ – между 5 и 15 места.Анкетите прогнозират също по-ниска избирателна активност в сравнение с първия тур. В неделя се очаква да упражнят правото си на глас 46% от избирателите.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Според социолози партията на Макрон с мнозинство и след втория тур на изборите във Франция"}
{"url": "https://trud.bg/%d0%bb%d0%b5%d0%b2%d0%be%d0%bd-%d1%85%d0%b0%d0%bc%d0%bf%d0%b0%d1%80%d1%86%d1%83%d0%bc%d1%8f%d0%bd-%d0%b2-%d1%81%d1%82%d0%b5%d0%bd%d0%be%d0%b3%d1%80%d0%b0%d0%bc%d0%b0%d1%82%d0%b0-%d0%bd%d0%b5-%d1%81/", "text": "В стенограмата не се говори много за КТБ, нито пък разкрива нещо за КТБ. Генезисът на КТБ всъщност предхожда тази стенограма – това каза пред  банкерът Левон Хампарцумян.По думите на Хампарцумян, разсекретяването на такива документи е важно, защото първо не съдържат кой знае колко чувствителна информация и второ, общественият интерес винаги надделява над някакви малки частни съображения от гледна точка на персонална репутация, ако щете и социална интелигентност в едни такива разговори.Не мисля, че има печелещи и губещи от разсекретяването, но е хубаво да знаем какво се случка около нас. Трябва да се знае защо имунните системи на държавата не проработиха по-рано, допълни Хампарцумян.Според него, банките са съществена част от финансовата инфраструктура на държавата и на обществото. В последното тримесечие потребителският ентусиазъм е по-висок. Когато средата се развива добре, лихвите по кредитите отиват надолу, допълни той.„Банките ценообразуват на базата на пазарна логика, но тенденцията лихвите да отиват надолу говори за една по-добра икономика и една конвергенция или приближаване на условията към условията в най-развитите европейски страни, където лихвите все още са по-ниски, отколкото в България. Аз мисля, че сме доста близко до най-ниските исторически сме в много ниски нива. По-скоро би трябвало да очакваме някакво повишение от един момент. Надали биха могли още много да паднат, но то няма да е шоково и голямо и важното е не дали лихвите са високи или ниски. Просто лихвите трябва да са поносими и да бъдат възприемани като справедливи.“АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Левон Хампарцумян: В стенограмата не се говори много за КТБ, нито пък разкрива нещо за банката"}
{"url": "https://trud.bg/%d0%bf%d0%be%d0%bb%d0%b0%d0%b3%d0%b0-%d1%81%d0%b5-%d0%bc%d0%b0%d1%80%d0%ba%d0%b8%d1%80%d0%be%d0%b2%d0%ba%d0%b0-%d0%bf%d0%be-%d0%bf%d1%8a%d1%82%d1%8f-%d0%b1%d0%bb%d0%b0%d0%b3%d0%be%d0%b5%d0%b2%d0%b3/", "text": "До 20 юни на път I-1 Благоевград – Кулата в чертите на гр. Кресна ще се полага хоризонтална маркировка, съобщиха от АПИ. Предвидените дейности ще се изпълняват предимно през нощта, за да не се затруднява трафика.Необходимо е шофьорите да карат внимателно, със съобразена скорост и да спазват пътната сигнализация.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Полага се маркировка по пътя Благоевград – Кулата"}
{"url": "https://trud.bg/%d0%bf%d1%81%d0%b8%d1%85%d0%b8%d1%87%d0%bd%d0%be-%d0%b1%d0%be%d0%bb%d0%bd%d0%b0-%d1%83%d0%b1%d0%b8-52-%d0%b3%d0%be%d0%b4%d0%b8%d1%88%d0%bd%d0%b0-%d0%b6%d0%b5%d0%bd%d0%b0-%d0%b2-%d1%81%d0%be%d1%84/", "text": "Тялото на 52-годишна убита жена е открито около 4.00 часа тази сутрин пред блок в столичния квартал „Хиподрума“. Полицията е задържала 32-годишната извършителка, която е лежала в писхиатрия, но е била освободена, предаде .Към момента няма яснота дали психично болната е извършителят на убийството, както и дали в момента се е води на отчет и се е лекувала.Образувано е досъдебно производство в СДВР и предстои да се уточняват още подробности около инцидента.  АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Психично болна уби 52-годишна жена в София"}
{"url": "https://trud.bg/%d0%b2-%d1%82%d1%83%d1%80%d1%86%d0%b8%d1%8f-%d0%bf%d1%80%d0%b8%d0%b2%d0%b8%d0%ba%d0%b0%d1%85%d0%b0-%d0%bf%d0%be%d1%81%d0%bb%d0%b0%d0%bd%d0%b8%d0%ba%d0%b0-%d0%bd%d0%b0-%d1%81%d0%b0%d1%89-%d0%b7%d0%b0/", "text": "Посланикът на САЩ в Анкара е бил извикан вчера в турското МВнР, за да даде обяснения във връзка със събития по време на визитата на президента Реджеп Тайип Ердоган във Вашингтон на 16 май, предаде информационната агенция Догу хабер ажансъ (). Става въпрос за напрежението и сблъсъка между протестиращи и охраната на Ердоган.Конкретният повод за турския дипломатически демарш е издадената заповед от полицията във Вашингтон за задържане на 12 турски охранители. Официалната позиция на Анкара е, че „това решение е неприемливо, понеже очевидно не е в резултат на безпристрастно и независимо разследване”, посочва още ДХА. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " В Турция привикаха посланика на САЩ за обяснения по повод визитата на Ердоган във Вашингтон на 16 май"}
{"url": "https://trud.bg/%d1%80%d1%83%d0%bc%d1%8f%d0%bd%d0%b0-%d0%b0%d1%80%d0%bd%d0%b0%d1%83%d0%b4%d0%be%d0%b2%d0%b0-%d0%b3%d0%bb%d0%b0%d1%81%d1%8a%d1%82-%d0%bd%d0%b0-%d0%b3%d0%bb%d0%b0%d0%b2%d0%bd%d0%b8%d1%8f-%d0%bf%d1%80/", "text": "Тези дни Румяна Арнаудова е в отпуск, но това едва ли се разбира от широката публика. Телевизиите я включват директно или по телефона във вечерните си новини и сутрешните блокове. Тя обявява подробности за поредната акция срещу подкупни митничари или наркобанди по морето. Отговаря уверено на допълнителните въпроси на водещите, пояснява им юридически термини на език, който да е разбираем и за тях, и за хилядите им зрители.Нужно е обаче пояснение – говорителят на главния прокурор трябва да е повече прокурор, отколкото говорител. Законът дава право само на представителите на държавното обвинение, или поне с тяхно разрешение, да се изнася информация по хода на разследванията. Говорителите от различните структури на прокуратурата са действащи магистрати. Нужно е да имат отлични правни познания и да спазват едно основно изискване – да огласяват само такива факти и обстоятелства, които няма да попречат на колегите им, няма да предупредят евентуални съучастници, няма да повлияят на свидетелски показания. С други думи прокурорите говорители са почти винаги на границата на “толкова можем да кажем към този момент” и внимават да не я прескочат.Длъжността говорител на главния прокурор бе въведена от бившия обвинител №1 Борис Велчев през 2006 г. Първият прокурор, назначен от него на този пост, бе Маргарита Попова, която по-късно бе избрана за вицепрезидент.Прокурор Румяна Арнаудова стана говорител на главния прокурор Сотир Цацаров през септември 2013 г. Преди това тя бе “гласът” на Софийска градска прокуратура. Така че от 5-6 години тя непрекъснато вдига телефона си на съдебните репортери от всички медии. Съгласява се на участия, интервюта и директни включвания. Характерното за нея е, че не говори общи приказки, а на конкретни питания, стига да може – дава конкретни отговори. Вече сме чували нейните изявления от името на главния прокурор по десетки случаи – от жп катастрофата в Хитрино до повдигнатите обвинения срещу бившите министри Симеон Дянков и Трайчо Трайков, от стрелбата по Митьо Очите до обвиненията за АЕЦ “Белене”.От началото на февруари т.г. Румяна Арнаудова оглави Специализираното звено “Антикорупция” към СГП. То бе създадено през 2015 г. със споразумение между прокуратурата, ДАНС и МВР. Състои се от два сектора – за разследване на престъпления, извършени от магистрати и за корупция по висшите етажи на властта. В него работят около 50 прокурори, следователи и агенти на ДАНС, Икономическа полиция и ГДБОП. В градска прокуратура тя има опит с няколко корупционни дела, като най-шумното от тях е това срещу бившия депутат от ГЕРБ Димитър Аврамов от Монтана. Той бе заловен през юли 2012 г. при получаване на рушвет от земеделски производител и от ареста изпрати заявление, че напуска парламента. На първа инстанция бе оправдан, но по протест на СГП делото бе върнато за ново разглеждане. Междувременно Аврамов стана депутат от ДПС и се наложи главният прокурор да внесе искане за сваляне на имунитета му. Само преди седмица Аврамов обяви, че сам се отказва от защитата срещу съдебно преследване и процесът може да продължи. Колеги магистрати, които познават добре Румяна Арнаудова, казват, че зад миловидния й външен вид се крие железен характер. И ще сбърка всеки, който си мисли, че ще я накара да направи компромис, ще успее да я огъне или да я уплаши.Румяна Арнаудова е от Сандански. Носи фамилията на съпруга си, с когото са били съученици в местната гимназия и се оженили 18-годишни. Майка е на двама синове, вече пораснали. Била е пълна отличничка и мечтата й е била да стане лекарка. Дори се готвела за приемните изпитите по химия и биология, но не се явила на тях. В едно интервю разказва, че кандидатствала едновременно “Право” в Югозападния университет в Благоевград и във Висшия химико-технологичен институт в София. Приели я и на двете места, но решила да остане в Благоевград, за да е по-близо да мъжа си, който тогава влязъл в казармата и служел в Сандански.През 2000 г., след катое работила няколко месеца като юрисконсулт, Румяна Арнаудова е била поканена да постъпи в Районната прокуратура в Сандански и приела с радост. Кариерата й започнала с разследвания на сутеньори, действащи в граничния район с Гърция. През февруари 2010 г., само няколко месеца преди да бъде командирована в Софийска градска прокуратура, започва разследването срещу Костадин Тасев, обвинен за изнасилване на невръстния си син. След няколко обрата делото приключва през 2013 г. с 12-годишна присъда за бащата, който бяга в Гърция. Тасев е заловен в началото на 2015 г. и оттогава лежи в затвора в Бобов дол.Първата й „жертва“ – съдия по вписваниятаПървото разследване, което Арнаудова ръководи от самото начало като шеф на спецзвено “Антикорупция” след назначаването й през февруари т.г., е случаят със съдията по вписванията Йордан Раденков. Той бе арестуван на 29 май, докато получава 1050 лв. подкуп от служители в нотариални кантори. Срещу Раденков бе повдигнато обвинение. Наблюдаващият прокурор поиска да му наложи постоянен арест, но съдът го пусна срещу 8 000 лв. парична гаранция.За неяОтличен професионалистПрокурор Арнаудова е магистрат от кариерата, за когото безрезервно мога да заявя, че се отличава с безупречна репутация сред колегите. Познавам я от периода, в който бяхме колеги в Сандански. Тя е отличен професионалист, притежава изключителна оперативност и съумява да поддържа постоянен контакт с административните ръководители на прокуратурите в страната, което за мен е едно от обясненията за адекватните решения, които тя предлага в работата си. Своята професионална компетентност в прокурорската дейност тя съчетава успешно с позицията на говорител на главния прокурор. Факт е, че дейността на прокуратурата става все по-активно представена на обществото, което се дължи най-вече на г-жа Арнаудова.Реагира бързо и хладнокръвноИзключително оперативен човек, който много бързо и хладнокръвно реагира в критични ситуации. Умее да съчетава качествата на добър координатор като магистрат и контактите и диалогът с медиите.Има твърд характерМога да кажа, че тя е изключително подготвен и компетентен юридически човек. Винаги намира изхода от някаква критична ситуация, хладнокръвна е, с твърд характер, ориентира се в проблема и бързо го решава”.Бих се гордял, ако работя с повече колеги като нея“Изключително добър професионалист, запозната е в най-големи подробности с практическия аспект на дейността на прокуратура. Бяхме колеги в Софийска градска прокуратура. Мога да кажа, че бих се гордял, ако работя с повече колеги като нея”.", "date": "2017.06.16", "title": " Румяна Арнаудова – Гласът на главния прокурор"}
{"url": "https://trud.bg/%d0%b5%d0%ba%d1%81%d0%bf%d0%bb%d0%be%d0%b7%d0%b8%d1%8f%d1%82%d0%b0-%d0%b2-%d0%b4%d0%b5%d1%82%d1%81%d0%ba%d0%b0%d1%82%d0%b0-%d0%b3%d1%80%d0%b0%d0%b4%d0%b8%d0%bd%d0%b0-%d0%b2-%d0%ba%d0%b8%d1%82%d0%b0/", "text": "В петък китайската полиция съобщи, че след проведено разследване е установено, че , избухнала в детска градина в източната част на страната, е причинена от импровизирано взривно устройство, предава АФП. Лицето, което я е заложило, е загинало при експлозията.Министерството на обществената сигурност съобщи в изявление, че заподозреният е 22-годишен мъж със здравословни проблеми, който е наел стая в близост до детската градина в източния град Фенксян, където се разигра трагедията.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Експлозията в детската градина в Китай е причинена от бомба"}
{"url": "https://trud.bg/%d0%ba%d0%be%d0%b9-%d0%b5-fil/", "text": "Ценителите на изобразителното изкуство у нас познават Стоян Филипов – FIL, но вече е време и широката публика да проникне в неговия неподражаем стил. Това е възможно тези дни (до 30 юни) в столичната галерия „Сезони”. Авторът е строителен инженер по образование и дългогодишна реализация, но от 2001 г. се отдава на рисуването, пребивавайки в САЩ, и от този миг нататък животът му се променя. Страстта към изкуството го опиянява: „Затворете ме в една стая с чаша водка и хубава жена и ще рисувам непрекъснато” – каза Фил на вернисажа си на 14 юни. Изложбата беше открита от изкуствоведката д-р Райна Дамяни, която изтъкна най-характерните черти в неговата живопис: „Той рисува навсякъде и при всякакви екстремални условия – дори при минус 20°. Обича да експериментира с масло върху платно, да обогатява традиционните нагласи. Портрет, натюрморт и пейзаж – това са трите живописни опорни точки за FIL. Затова платната му „тежат” от емоция и експресия, така както се изгражда жива и плътна материя. Това изграждане е със смели четки, често е само с два или три цвята от богатството на палитрата. Живата природа в изкуството на Стоян Филипов е като жива вода, въздухът е като щедри шепи духовен озон. Душата на природата се е подслонила в един откровен, опростен, човешки и непретенциозен свят. FIL не рисува очи, той рисува погледи. FIL не прави портрети, той портретува състояния. FIL не изгражда пейзажи, той оставя живописни следи, които да ни напомнят, че винаги има отсрещен бряг.”В настоящата експозиция по-голямата част от картините са нови, създадени специално за изложбата в галерия „Сезони”. Стоян Филипов – FIL участва в общи изложби, които се организират всяка година в галерия „Калектърс” в Мъртъл Бийч, Южна Каролина. Има шест самостоятелни изложби на родна земя. Негови картини са притежание на частни колекции в Атланта, Чарлстън, Мъртъл Бийч, Южна Каролина, Ню Йорк, Канада, Германия, България и др.", "date": "2017.06.16", "title": " Кой е FIL?\t\t\t"}
{"url": "https://trud.bg/%d0%b7%d0%b0%d0%b4%d1%8a%d1%80%d0%b6%d0%b0%d1%85%d0%b0-123-%d0%ba%d0%be%d0%bd%d1%82%d1%80%d0%b0%d0%b1%d0%b0%d0%bd%d0%b4%d0%bd%d0%b8-%d0%ba%d0%be%d0%b6%d0%b5%d0%bd%d0%b8-%d1%8f%d0%ba%d0%b5%d1%82%d0%b0/", "text": "В Окръжна прокуратура – Русе на 12.06.2017 г. е образувано досъдебно производство за контрабанда на стоки през ГКПП „Дунав мост“, съобщиха от пресцентъра на Агенция „Митници“.При успешна акция на служители на Митница – Русе е установен товарен автомобил, превозващ 123 броя луксозни мъжки и дамски кожени якета от естествена кожа през границата на страната ни.Стоката е укрита в кашони и чували и поставена в средната част на ремаркето на товарния автомобил, натоварен с текстилни изделия и кухненско обзавеждане. Укритата стока не е декларирана по време на осъществяването на митническия контрол. Образувано е незабавно производство под наблюдението на Окръжна прокуратура – Русе.Водачът на товарния автомобил – българският гражданин А. М. А. – на 42 години е задържан от прокурора за срок до 72 часа. Задържани са също и превозното средство и контрабандната стока.По делото са извършени огледи, разпити на свидетели и справки. Изготвени са три експертизи. Разследването е приключило в предвидения от закона срок от 3 дни и делото е получено в Окръжна прокуратура – Русе за решаване по същество.За престъплението по чл. 242, ал. 1, б. „д“ от НК законът предвижда наказание лишаване от свобода за срок от 3 до 10 години и глоба в размер от 20 хил. до 100 хил. лева.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Задържаха 123 контрабандни кожени якета на „Дунав мост 1“"}
{"url": "https://trud.bg/%d1%86%d0%b5%d1%86%d0%ba%d0%b0-%d1%86%d0%b0%d1%87%d0%b2%d0%b0-%d0%b3%d0%b5%d1%80%d0%b1-%d0%bf%d1%80%d0%be%d0%b4%d0%bb%d0%b6%d0%b0%d0%b2%d0%b0-%d0%b4%d0%b0-%d1%80%d0%b0%d0%b1%d0%be%d1%82%d0%b8-%d0%b7/", "text": "Усилията на ГЕРБ в посока  заменяне на пропорционалната избирателна система с мажоритарна ще продължат. Това заяви пред журналисти в парламента министърът на правосъдието Цецка Цачева, във връзка с отхвърления на първо четене в пленарна зала законопроект на ПП ГЕРБ.Предпожението на ГЕРБ бе одобрено в правната комисия с гласовете на  ДПС. По-късно, обаче от движението обявиха, че оттеглят подкрепата си и че в пленарна зала няма да гласуват за промените.Законодателната инициатива на ГЕРБ е във връзка с проведения на 6 ноември 2016 г. национален референдум и резултатите от него.", "date": "2017.06.16", "title": " Цецка Цачва: ГЕРБ продлжава да работи за замяна на пропорционалната избирателна система с мажоритарн"}
{"url": "https://trud.bg/9-600-%d0%bb-%d0%bd%d0%b5%d0%bb%d0%b5%d0%b3%d0%b0%d0%bb%d0%b5%d0%bd-%d0%b0%d0%bb%d0%ba%d0%be%d1%85%d0%be%d0%bb-%d0%be%d1%82%d0%ba%d1%80%d0%b8%d1%85%d0%b0-%d0%ba%d1%80%d0%b0%d0%b9-%d0%bf%d0%b5%d1%80/", "text": "Нелегален алкохол откри митническа мобилна група при повторна проверка в регистриран обект в района на Перущица, съобщиха от пресцентъра на Агенция „Митници“.На 13.06.2017г при проверка в едно от складовите помещения в данъчния склад митническите служители откриват 45 л етилов алкохол в пластмасови съдове с различна вместимост с мирис на мастика, ракия и водка.Във второто помещение е открит еднотонен пластмасов резервоар, в който се съхранявали 600 литра етилов алкохол. Установено е, че стоките не са били вписани в материалната отчетност на данъчния склад, не са преминали през измервателните уреди, както и не са представени документи, удостоверяващи плащането на дължимия акциз.В близост до регистрирания данъчен склад, собственикът стопанисвал и изоставени производствени помещения, където митническите служители са установили, че се съхраняват 1765 бутилки шампанско, отново без документи за платен акциз.Стоките са задържани в склада на Митница Пловдив.Повторната проверка е извършена с цел изясняване на факти и обстоятелства по образувано досъдебно производство преди два месеца, когато в данъчния склад в района на Перущица са открити 9 600 л етилов алкохол без документи за платен акциз.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " 9 600 л нелегален алкохол откриха край Перущица"}
{"url": "https://trud.bg/%d0%bf%d0%b0%d1%82%d1%80%d0%b8%d0%b0%d1%80%d1%85-%d0%bd%d0%b5%d0%be%d1%84%d0%b8%d1%82-%d0%b2%d0%be%d0%b4%d0%b8-%d0%bc%d0%be%d0%bb%d0%b5%d0%b1%d0%b5%d0%bd-%d0%b2-%d1%81%d0%b2-%d0%b0%d0%bb%d0%b5/", "text": "Патриарх Неофит и членове на Светия Синод отслужват в храм „Св. Александър Невски“ молебен за здраве на Cимeoн II, който днес навършва 80 години. Царят е пред трона си в храма. Заедно с него е съпругата му Маргарита. Освен семейството на Симеон присъстват още кралски особи от Европа, бивши депутати от НДСВ, политици и др.Очаквайте подробности.", "date": "2017.06.16", "title": " Патриарх Неофит води молебен в „Св. Александър Невски“ за 80-ия рожден ден на Симеон II (СНИМКИ)"}
{"url": "https://trud.bg/%d1%80%d1%83%d1%81%d0%ba%d0%be%d1%82%d0%be-%d0%bc%d0%b8%d0%bd%d0%b8%d1%81%d1%82%d0%b5%d1%80%d1%81%d1%82%d0%b2%d0%be-%d0%bd%d0%b0-%d0%be%d1%82%d0%b1%d1%80%d0%b0%d0%bd%d0%b0%d1%82%d0%b0-%d0%bf%d1%80/", "text": "Министерството на отбраната на Руската федерация проверява информацията за смъртта на лидера на групировката „Ислямска държава“ Абу Бакр ал Багдади в резултат на въздушни удари, нанесени в края на май в сирийската провинция Ракка от руската военна авиация, предаде .От ведомството поясняват, че бомбардировката е нанесена в нощта на 28 май срещу команден център, където се е провеждало съвещание на лидерите на близкоизточната радикална групировка.„Съгласно информация, която се проверява по различни канали, на съвещанието е присъствал и лидерът на „Ислямска държава“, Абу Бакр ал Багдади, който в резултат на удара е ликвидиран“, се казва в съобщението от военното министерство в Москва.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Руското Министерство на отбраната проверява информацията за смъртта на Абу Бакр ал Багдади"}
{"url": "https://trud.bg/%d0%b8%d0%b7%d0%b7%d0%b5%d1%85%d0%b0-41-%d1%80%d0%b0%d1%81%d1%82%d0%b5%d0%bd%d0%b8%d1%8f-%d0%ba%d0%b0%d0%bd%d0%b0%d0%b1%d0%b8%d1%81-%d0%b8-%d0%bc%d0%b5%d1%82%d0%b0%d0%b0%d0%bc%d1%84%d0%b5%d1%82%d0%b0/", "text": "41 засадени растения канабис и подготвени за продажба 32 топчета станиол със суха листна маса в тях бяха иззети от два адреса, в сливенското с.Блатец и Сливен – съобщиха от полицията в областния град. И двата имота са били стопанисване от К.М. /37 г./ от Сливен. Той е задържан за 24 часа. Води се досъдебно производство.По бързото производство ще бъдат изправени пред съда други лица, в които са намерени наркотици. Това станало при проверка на лек автомобил „Шевролет“, управляван от 21-годишен младеж от котленското с.Тича. 22-годишната му спътница предала доброволно пакета с наркотичното растение. Метаамфетамин и канабис са намерени и в 27-годишния С.П. при проверка в сливенското с.Самуилово.Полицейската операция срещу разпространението на наркотици и контрабандни цигари започна на 14 юни, когато бе разбита нарколаборатория за синтетична дрога. Операцията продължава без краен срок.", "date": "2017.06.16", "title": " Иззеха 41 растения канабис и метаамфетамин при акция в Сливен"}
{"url": "https://trud.bg/%d0%b0%d1%81%d0%be%d1%86%d0%b8%d0%b0%d1%86%d0%b8%d1%8f%d1%82%d0%b0-%d0%bd%d0%b0-%d0%bf%d1%80%d0%be%d0%ba%d1%83%d1%80%d0%be%d1%80%d0%b8%d1%82%d0%b5-%d0%bc%d1%8f%d1%81%d1%82%d0%be%d1%82%d0%be-%d0%bd/", "text": "Управителният съвет на Асоциацията на прокурорите в България  изразява категорично  своето несъгласие  против  действията в последните дни, с които отново се  провокира към обществена и политическа нагласа, насочена срещу Прокуратурата на Република България  и възможността й при условията за независимост да изпълнява конституционните си права, като се инициира дебат за нейното извеждане от съдебната власт.  Такова решение  ще разруши едно от най-добрите достижения на най-новото ни държавно устройство, възведено, за да се гарантира най-пълно разделението на властите, се казва в позиция на Управителния съвет на Асоциацията на прокурорите в България.Поддържаме със същата твърдост и убеденост изразяваното от години наше становище, че подобни намерения носят риска прокуратурата да бъде поставена в зависимост от конюнктурни фактори, доминирани от моментни обществено политически влияния.Подкрепяме  принципната позиция на ръководството на прокуратурата и изразените аргументи на Главния прокурор, че мястото на Прокуратурата на Република България е в съдебната власт.Противопоставяме се на усилията на определени среди, които до сега не намериха обществен консенсус за  изваждане на прокуратурата от съдебната власт, да внесат раздор,  конфронтация  и разцепление между магистратите.Считаме, че лансираната теза за изваждане на Прокуратурата на Република България от съдебната власт не почива на принципна основа, не е съпроводена с обективен анализ и не посочва какви евентуални  негативи за българските граждани и общество биха произлезли от подобна промяна.Управителния съвет на Асоциацията на прокурорите в България стои категорично зад усилията на всички прокурори, и адмирира волята им да  утвърждават Прокуратурата като независим блюстител на законността в държавата.   Изказваме нашата твърда увереност, че българските Съд и Прокуратура трябва като част от съдебната власт да работят в дух на взаимно зачитане и уважение, при съблюдаване на техните конституционни и законови правомощия и функции и ще продължим да отстояваме тази позиция.", "date": "2017.06.16", "title": " Асоциацията на прокурорите: Мястото на прокуратурата е в съдебната власт"}
{"url": "https://trud.bg/%d0%bf%d1%80%d0%be%d0%ba%d1%83%d1%80%d0%b0%d1%82%d1%83%d1%80%d0%b0%d1%82%d0%b0-%d0%bf%d1%80%d0%be%d1%82%d0%b5%d1%81%d1%82%d0%b8%d1%80%d0%b0-%d0%be%d0%bd%d0%b5%d0%b2%d0%b8%d0%bd%d1%8f%d0%b2%d0%b0%d0%bd/", "text": "Апелативният съд във Велико Търново идната седмица ще гледа дело срещу 65-годишния Антон К. от Габрово, който е бил обвинен в лихварство. Със своя присъда от 3 април тази година Окръжният  съд в Габрово е признал подсъдимия за невинен.Антон К. бил оправдан след като бил изправен пред Темида за това, че през периода от началото на  август 2009 до края на 2014 г. е извършвал по занятие банкови сделки без разрешение. На М. С. на два пъти е дал общо 20 000 лева заем, за които  е получил 10 450 лева лихва. На К. Р. е дал 3000 лева кредит, за които  е получил 900 лева лихва.  На Т. Н. пък на два пъти предоставил общо 6000 лева заем, за които  е получил общо 540 лева лихва.Така всички заеми са на обща стойност 29 000 лева, като с това е причинил на заемополучателните значителни имуществени вреди на обща стойност 11 890 лева. Според обвинението с тази дейност Антон К. е получил значителни неправомерни доходи на същата стойност.На основание чл. 304 от НПК, първоинстанционният съд го е оправдал по повдигнатото му обвинение по чл. 252, предл. 1 и 2, вр. ал. 1 от НК.Делото в Апелативен съд – Велико Търново е образувано по въззивен протест на Окръжната прокуратура в Габрово.", "date": "2017.06.16", "title": " Прокуратурата протестира оневиняването на габровец обвинен в лихварство"}
{"url": "https://trud.bg/%d1%84%d0%b5%d1%81%d1%82%d0%b8%d0%b2%d0%b0%d0%bb-%d0%bd%d0%b0-%d1%82%d1%80%d0%b8%d0%b8%d0%b7%d0%bc%d0%b5%d1%80%d0%bd%d0%be%d1%82%d0%be-%d1%83%d0%bb%d0%b8%d1%87%d0%bd%d0%be-%d0%b8%d0%b7%d0%ba%d1%83/", "text": "Всеки посетител на 3D Street Art Festival – Veliko Tarnovo може да участва в томбола, голямата награда от която е екскурзия до замъка на Граф Дракула.Фестивалът е иницииран от сдружението GiArtCrew и се провежда с финансовата и организационна подкрепа на Община Велико Търново, както и чрез помощта на спонсори. Арт-събитието бе открито от заместник-кмета на Старата столица Ганчо Карабаджаков и от директора на дирекция „Култура, туризъм и международни дейности” Нелина Църова. Те подчертаха, че подобни събития, организирани от креативни млади хора, заслужават подкрепа, тъй като едновременно насърчават изкуствата и привличат многобройна публика.Богата е и съпътстващата програма. Откриването бе съчетано с концерт на изпълнителите Иван Иванов, Виктория Георгиева, „Братя Гръм” и рок-бандата „Кову”. В днешната вечер на сцената на „Арт Лято” ще се изявят Surmata Harry, Roxyy – bass & Траян Лечев. На 17 юни ще бъде организиран голям арт-базар с ръчно изработени бижута, чанти и други аксесоари, а във вечерните часове ще има концерт на DJ Стефан SKILL Колев и Александър Михайлов. В неделя група „Кову” ще закрие фестивала. И през четирите дни на събитието, в градината на парк „Асеневци” до художествената галерия „Борис Денев” ще се проведе „Голямото люлеене с Айляк Хамак”.", "date": "2017.06.16", "title": " Фестивал на триизмерното улично изкуство завладя Велико Търново"}
{"url": "https://trud.bg/%d0%b0%d0%bb%d0%ba%d0%be%d1%85%d0%be%d0%bb-%d0%b8-%d1%86%d0%b8%d0%b3%d0%b0%d1%80%d0%b8-%d1%83-%d0%bd%d0%b0%d1%81-%d0%bd%d0%b0%d0%b9-%d0%b5%d0%b2%d1%82%d0%b8%d0%bd%d0%b8-%d0%b2-%d0%b5%d1%81/", "text": "Цените на алкохола и цигарите са най-евтини в България от всички 28 страни членки на Европейския съюз. Пиенето и пушенето в страната ни като стойност струва 56% от средното ниво в ЕС, което Евростат обозначава като 100%.В кошницата за потребителските цени, актуални за 2016 година, европейската статистика вкарва 6 основни категории – “Храна и безалкохолни напитки”, “Алкохол и цигари”, “Хотели и ресторанти”, “Облекло”, “Потребителска електроника” и “Лично транспортно оборудване”. С три от шест категории, в които стойностите у нас са най-достъпни, България държи първа позиция по евтиния. Така общият индекс “Потребителски цени и услуги” у нас е на най-ниско ниво в ЕС – 48% от средното. Ценовите равнища силно се различават в отделните страни на съюза, като в Дания те са най-високи – 139% от средното за ЕС, следвана от Ирландия (125%), Люксембург и Швеция (124%), Финландия и Обединеното кралство (121%). На другия край на класацията след България най-ниски са цените спрямо средните в ЕС в Румъния (52%) и Полша (53%).Най-евтини са цените на храните в Полша (62%), а най-скъпо е в Дания (148%). Тук стойностите за България са 71%.Ресторантите и хотелите у нас са най-евтини (44%), следвани от Румъния (53%) и Чехия (56%) до 150% в Дания и 144% в Швеция.Дрехите са друга група продукти с по-малки ценови различия, като в България цените са най-ниски (81% от средното за ЕС), а в Швеция – най-високи (136%).С изключение на Дания (146% от средното равнище в ЕС) разликите в цените между страните членки по отношение на личното транспортно оборудване са малки. Най-ниски са цените в Чехия (78%), а най-високи в Холандия (119%). В България цените са били на 86% от средните за ЕС.Преди дни Евростат публикува и други показателни данни, свързани с покупателната способност в ЕС. Според тях България продължава сериозно да изостава  по развитие на икономиката. Страната ни е на последно място в общността по брутен вътрешен продукт и потребление на глава от населението в сравнение със средното за блока. Измерено в паритет на покупателната способност, потреблението в България през миналата година е било 53% от средното за ЕС. Преди нас е Хърватия с 59%, както и съседната ни Румъния, заедно с Унгария, с 63%.", "date": "2017.06.16", "title": " Алкохол и цигари   у нас най-евтини в ЕС\t\t\t"}
{"url": "https://trud.bg/%d1%80%d0%be%d0%b4%d0%b8%d1%82%d0%b5%d0%bb%d0%b8-%d0%bd%d0%b5%d0%b4%d0%be%d0%b2%d0%be%d0%bb%d1%81%d1%82%d0%b2%d0%b0%d1%82-%d0%b7%d0%b0%d1%80%d0%b0%d0%b4%d0%b8-%d0%bb%d0%b8%d0%bf%d1%81%d0%b0%d1%82/", "text": "Родителите на ученици от столичното 38-мо ОУ са недоволни от липсата на наказания след инцидентите с насилие в училището, информира .На 9 май седмокласник преби петокласник заради спор, започнал онлайн. Пострадалото момче прекара три дни в болница. След инцидента родители се възмутиха от действията на директорката на училището Виолета Игова и я обвиниха в опит за прикриване на собствената некомпетентност.Министерството на образованието и науката (МОН) извърши проверка на училището и стигна до заключението, че ръководството е неглижирало проявите на агресия и задължението си да подаде сигнал до съответните институции.Констатирани бяха нарушения при организацията на целия учебен процес и преди всичко при задълженията на директорката по прилагане на механизма за противодействие на училищния тормоз, както и занижен контрол, каза експертът в МОН Румен Вангелов, участвал в проверката.На въпрос дали става въпрос за прикриване, той посочи, че това е „неизпълнение заповед на министъра (според която инциденти трябва да се докладват в едночасов срок Управлението по образование) и неглижиране на проблема“.При проверка на амбулаторните дневници на училището е установено, че през май е имало два случая на деца с фрактури по време на учебни занятия, за които Министерството също не е било информирано, каза още Вангелов пред БТВ.Наказание се налага, когато се установи безспорна вина на служителя, добави той. По думите му началникът на Регионалното управление по образованието в София трябва да вземе решението дали Игова да бъде наказана.Притеснен съм от това, което се случва. Проверката на МОН доказа нашите притеснения, че в училището не се спазва нормативната уредба, има опити за прикриване на случаи и това е довело до рецидив на насилие, коментира Стоил Яков, родител на ученик в 38-мо ОУ, пред БТВ.Не съм доволна от чутото, защото няма никакви ефективни наказания за никого. Ситуацията се влошава, коментира Стефка Йорданова, майката на пострадалия петокласник.Липсата на ред и правила правят всички деца жертви, добави Яков.Други родители също посочиха, че не получават отговор на въпросите си. Агресията в училището се предизвиква от определена група седмокласници, с които и преди имало проблеми. Тази група е поощрявана и е нормално да продължава да действа по същия начин – това ръководство ѝ е позволило да се чувства безнаказана, а сега отново чуваме, че няма да се вземат конкретни мерки, коментираха те.„Какво трябва да се случи, за да се сложи край на едно такова безхаберно, некомпетентно и неадекватно управление?“, попита Яков.Директорката не отговоря на обаждания.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Родители недоволстват заради липсата на наказания след насилието в столичното 38 ОУ"}
{"url": "https://trud.bg/%d0%b3%d0%b5%d1%80%d0%b1-%d0%bf%d1%80%d0%b5%d0%b4%d1%81%d1%82%d0%b0%d0%b2%d0%b8-%d0%bf%d1%80%d0%b5%d0%b4%d0%bb%d0%be%d0%b6%d0%b5%d0%bd%d0%b8%d1%8f%d1%82%d0%b0-%d1%81%d0%b8-%d0%b7%d0%b0-%d1%87%d0%bb/", "text": "Групата на ГЕРБ представи своите предложения за членове на Висшия съдебен съвет (ВСС) от парламентарната квота на брифинг в Народното събраниеКандидатурите бяха представени и аргументирани от председателя на Правната комисия Даниал Кирилов.За членове на Съдийската колегия на ВСС предлагат Боян Магдалинчев – заместник-председател и ръководител на Втора колегия на Върховния административен съд и Вероника Имова – съдия във Върховния касационен съд.За членове на Прокурорската колегия са предложени прокурор Калина Кючукова – административен ръководител на Окръжна прокуратура – Бургас и прокурор Гергана Мутафова – ръководител на Районна прокуратура – Асеновград.„Припомняме, че преди няколко дни нашият колега, народният представител Георги Марков внесе кандидатурата на Мирослав Джеров. Неговите книжа и документи са качени на сайта. Видима са за всички. Ние подкрепяме и кандидатурата, предложена от Георги Марков”, заяви Данаил Кирилов.„В резултат на обсъждане, селекция, коментари и анализи смятаме, че сме подбрали юристи с безупречна репутация и огромен професионален опит”, аргументира се Кирилов. Той обяви, че ако те бъдат избрани, ще допринесат за развитието на този орган.", "date": "2017.06.16", "title": " ГЕРБ представи предложенията си за членове на ВСС"}
{"url": "https://trud.bg/%d0%b3%d0%be%d1%82%d0%be%d0%b2%d0%b8-%d0%bb%d0%b8-%d1%81%d1%82%d0%b5-%d0%b7%d0%b0-%d0%bd%d0%b0%d0%b9-%d0%b3%d0%be%d0%bb%d0%b5%d0%bc%d0%b8%d1%8f-%d0%b1%d0%be%d0%b9/", "text": "Може и да звучи абсурдно, но двама дребосъци ще се изправят един срещу друг в най-големия бой в историята. Поне по отношение на интереса и приходите. Флойд Мейуедър, непобеденият шампион в средните категории на профи бокса, най-сетне призна, че ще се бие със суперзвездата на смесените бойни изкуства Конър Макгрегър. Мачът е насрочен за 26 август в Лас Вегас и се очаква да надмине всякакви рекорди по събрани средства от платени телевизионни излъчвания. „Това ще е най-големият мач в историята на бойните спортове – смята Дейни Уайт, президент на UFC. – Очаквам и парите, които бъдат събрани, да са рекордна сума. Ще ви кажа само, че всички страни, участващи в договорката, останаха много доволни.“ Дори това не е лесно постижимо. Мейуедър е пословично алчен и претенциозен. Самото замесване на името на Макгрегър е капитал за боеца, докато американецът има нужда от много сериозни причини да рискува да се изложи на стари години. В случая причината е 9-цифрена. Точната сума все още не е обявена официално, но преди време Богаташчето обяви, че не би се съгласил на подобен мач за по-малко от $ 100 милиона. Двамата с Макгрегър доминират платените телевизии в различно време. Флойд се възползва от кризата в тежката категория, за да се превърне в един от най-добре печелещите спортисти в историята. Кулминацията в кариерата му бе дългоочакваният мач с Мани Пакиао, който се превърна в най-касовото еднодневно спортно събитие в историята. Може би много фенове на бокса останаха разочаровани от показаното на ринга, но за Флойд най-важното беше победата. Тя запази аурата му на непобедим боксьор и му позволи да слезе от ринга с невероятния баланс от 49 победи в 49 мача. Три месеца след оттеглянето на Мейуедър боеца Макгрегър спечели титлата на UFC в категория „перо“. Бумът в интереса към ММА за сметка именно на профи бокса му помогна за по-малко от година да се превърне в суперзвезда. Може би феновете го предпочитат не само заради имиджа, но и заради стила му. Конър обича да се бие прав от дистанцията, за разлика от повечето си колеги, които предпочитат хватките на земята. Той е и боецът с най-голям процент нокаути – завършил е предсрочно общо 18 от 24 мача, но за сметка на това е загубил 3. Той работи много усилено върху подобряването на боксовите си умения, но дали това ще му помогне срещу един от най-техничните боксьори? Може да звучи странно, но това е въпрос, от който скоро ще се вълнува целият свят.Флойд избира ринга и ръкавицитеФлойд Мейуедър си е осигурил пълен контрол над условията, при които ще се проведе боят. Още преди да се стигне до споразумение, беше ясно, че американецът би участвал само в мач по правилата на бокса. Той е настоял срещата да бъде в 12 рунда, а ръкавиците да бъдат тежки по 10 унции (283 грама). Мачът е в категория до 69 кг (лека-средна), но едва ли ще бъде отменен, ако някой от двамата се окаже „малко по-тежък“. Това не е първият случай, в който бойци от различни спортове се изправят един срещу друг. Най-известната подобна среща е между Мохамед Али и японският професионален борец Антонио Иноки в Токио през 1976 г. Тогава обаче на двамата е позволено да използват специфичните умения от своите спортове. След 15 рунда мачът завърши наравно.ММА шеф: Конър удря хората и те падатШефът на UFC Дейна Уайт е сигурен, че Макгрегър без проблеми ще спечели мача. Основният му довод е възрастта на двамата – Конър е на 27 години, докато Флойд Мейуедър на 40. „Отдавна спрях да се съмнявам в него – твърди Уайт. – Когато Конър удари някого, той пада. Флойд през цялрата си кариера не се научи да се бие срещу обратни гардове. Това не е спор между двата спорта, а между двамата съперници. Правилата ще са боксови. Конър е много голям именно защото е съгласен да се бие с всеки, навсякъде, по всяко време. Затова дори и да загуби, репутацията му ще остане ненакърнена.“Канят Джошуа да подгряваОрганизаторите на мача пратиха официална покана към световния шампион в тежката категория на профи бокса Антъни Джошуа да участва в някой от подгряващите мачове преди големия сблъсък. Преди време британецът призна, че е склонен да приеме, но все още не е наясно дали Владимир Кличко ще поиска реванш. Шампионът на UFC в тежка категория Стипе Миочич пък предизвика Джошуа на бой, подобен на този между Мейуедър и Макгрегър. Дейна Уайт обаче не бил склонен да разводнява програмата с други „междувидови“ сблъсъци. Опасенията са, че евентуален сблъсък при най-тежките, комбиниран с нарастващата популярност на Джошуа, може да засенчи основното събитие.", "date": "2017.06.16", "title": " Готови ли сте за най-големия бой"}
{"url": "https://trud.bg/%d0%b1%d0%be%d1%80%d0%b8%d1%81%d0%be%d0%b2-%d0%bf%d1%80%d0%b8%d0%b7%d0%be%d0%b2%d0%b0-%d0%b7%d0%b0-%d0%ba%d1%80%d0%b0%d0%b9-%d0%bd%d0%b0-%d0%be%d0%bf%d0%b0%d1%88%d0%ba%d0%b8%d1%82%d0%b5-%d0%bf%d0%be/", "text": "„Искаме да поставим гражданите и бизнеса в положение да не се редят гише след гише, да си огорчават с дни живота. Хората трудно правят разлика на опашката и когато има административна тежест или си загубят дни да си извадят един документ, всичко това създава усещане и за тревожност, и за корупция, и за напрежение в обществото“, каза премиерът Бойко Борисов по време на работна среща с представители на местната власт, държавните институции и браншови организации, на която се обсъждат мерките за намаляване на административната тежест и облекчаване на режимите за работа с гражданите. „Надали има някой политик, който това да не го е поставял във фокуса на своето предизборно говорене. Искам да положим цялата си воля това да се случи. Нито имаме месеци, нито години. Нито имаме време за анализи. Прекрасно всички знаят къде са местата, в които се формират опашките и най-голямо напрежение“, коментира Борисов. По думите му там, където е необходимо, ще се вложат средства. „Въпросът е с общините да постигнем такъв синхрон, че навсякъде това да се получи“, каза още премиерът.", "date": "2017.06.16", "title": " Борисов призова за край на опашките по административните служби (ВИДЕО)"}
{"url": "https://trud.bg/ek-%d0%be%d1%82%d0%ba%d1%80%d0%b8%d0%bb%d0%b0-%d0%bf%d0%b8%d0%bb%d0%be%d1%82%d0%bd%d0%b0-%d0%bf%d1%80%d0%be%d1%86%d0%b5%d0%b4%d1%83%d1%80%d0%b0-%d0%b7%d0%b0%d1%80%d0%b0%d0%b4%d0%b8-%d0%bd/", "text": "Европейската комисия е открила пилотна процедура във връзка с нарушения при малките водноелектрически централи по българските реки, съобщават от Фонд за дивата природа след подадена от тях жалба, предаде . Описани са случаи на липса на адекватен контрол на ВЕЦ-овете, които замърсяват околната среда и работят в нарушение на три евродирективи.София има срок от 10 седмици да предостави информация на Брюксел, след което отговорите на българската страна ще бъдат анализирани. Ако са неудовлетворителни, възможно е Комисията да открие наказателна процедура. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " EK открила пилотна процедура заради нарушения при малките ВЕЦ-ове по реките"}
{"url": "https://trud.bg/%d0%b0%d0%bf%d0%b0%d1%88%d0%b8-%d0%be%d0%b1%d1%80%d0%b0%d1%85%d0%b0-%d0%b1%d1%83%d1%80%d0%ba%d0%b0%d0%bd%d0%b1%d0%b0%d0%bd%d0%ba-%d0%bd%d0%b0-%d0%b1%d0%b0%d0%b1%d0%b0/", "text": "АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Апаши обраха „Бурканбанк” на баба"}
{"url": "https://trud.bg/%d0%b3%d0%b5%d1%80%d0%b1-%d0%bd%d0%b0%d1%81%d1%82%d0%be%d1%8f%d0%b2%d0%b0%d1%82-%d0%b1%d1%81%d0%bf-%d0%b8-%d0%bf%d1%80%d0%b5%d0%b7%d0%b8%d0%b4%d0%b5%d0%bd%d1%82%d1%8a%d1%82-%d0%b4%d0%b0-%d0%bf%d0%be/", "text": "ГЕРБ настояха в декларация БСП и президентът да поискат оставката на съветника на президента Пламен Узунов. Причина за искането са снимките, на които .От парламентарната трибуна Тома Биков посочи, че оставката би доказала, че БСП имат единен стандарт към националсоциалистическата идеология.„След случая с Пламен Узунов и вялата реакция на БСП и президента Радев вече имаме двоен стандарт. Според този двоен стандарт към приближените до БСП и президента ще се проявява разбиране, ако са се шегували с хитлеристки символи, а за всички останали няма да се правят компромиси. Това е завръщане на максимата от социализма, според която всички сме равни, но някои са по-равни.“, коментира Биков. В изказване в четвъртък президентът Румен Радев посочи като окарикатуряването на Хитлер да бъде приравнявано с флирта с нацизма.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " ГЕРБ настояват БСП и президентът да поискат оставката на Пламен Узунов"}
{"url": "https://trud.bg/%d0%bd%d0%be%d0%b2%d0%b0-%d0%bc%d0%be%d1%80%d1%81%d0%ba%d0%b0-%d0%bb%d0%b8%d0%bd%d0%b8%d1%8f-%d0%ba%d1%8a%d0%bc-%d0%be%d1%81%d1%82%d1%80%d0%be%d0%b2%d0%b0-%d0%ba%d1%80%d0%b0%d0%b9-%d0%b1%d1%83%d1%80/", "text": "Нова морска линия ще свързва квартал „Сарафово“ с остров Света Анастасия от тази събота, 17 юни.Разходките ще се осъществяват само в събота и неделя от тримаран „Афала“, който ще пътува по линията Бургас – Пристанище „Сарафово“ – остров Света Анастасия и обратно.До момента морска линия свързваше острова само с катамаран от пристанището в Бургас. Сега втора линия, прави морската разходка по- дълга и включва още едно пристанище.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Нова морска линия към острова край Бургас"}
{"url": "https://trud.bg/%d0%be%d0%b1%d0%b2%d0%b8%d0%bd%d0%b8%d1%85%d0%b0-youtube-%d0%b7%d0%bd%d0%b0%d0%bc%d0%b5%d0%bd%d0%b8%d1%82%d0%be%d1%81%d1%82-%d1%87%d0%b5-%d1%81%d0%ba%d0%bb%d0%be%d0%bd%d1%8f%d0%b2%d0%b0%d0%bb-%d0%bc/", "text": "24-годишният американец Остин Джоунс, придобил популярност в Youtube посредством своите акапелни изпълнения на известни песни, е обвинен в склоняване на свои малолетни почитателки към изпращане на порнографски материали, съобщава Си Ен Ен.По текуща информация Джоунс е въздействал на две 14-годишни момичета да му изпратят видеоклипове, в които танцуват полуголи, като с това докажат, че са “най-големите му фенове“. При задържането му на международното летище О’Хеър в Чикаго властите намират в телефона на мъжа десетки съобщения към потърпевшите, както и въпросните видеоклипове. ", "date": "2017.06.16", "title": " Обвиниха Youtube знаменитост, че склонявал малолетни почитателки да пращат порнографски материали"}
{"url": "https://trud.bg/%d0%b1%d0%b5%d0%b7%d1%80%d0%b0%d0%b1%d0%be%d1%82%d0%bd%d0%b8-%d1%85%d1%80%d0%b0%d0%bd%d1%8f%d1%82-%d1%81-%d0%b3%d1%8a%d0%b1%d0%b8-%d1%86%d1%8f%d0%bb%d0%b0-%d0%b5%d0%b2%d1%80%d0%be%d0%bf%d0%b0/", "text": "„Вие гражданите имате поговорка – да се хванем за зелено, а ние – да се хванем за гъбите, едва сме изтраяли да свърши зимата и да поемем към планината. Нас тя ни храни, иначе друг поминък тук нямаме. Сутрин хукваме в 4 часа по горите и с дни обикаляме в бране на гъби. Не сме забогатели от гъби, но с парите, изкарани от тях, си осигуряваме ежедневието.“ Това разказват безработни от село Краище, Белишка община, прочуто като гъбарското село.То се намира между три планини – Рила, Пирин и Родопите. Хората казват, че тук Господ е спрял да си почива и е изсипал накуп приказни природни дарове. И е така, защото накъдето и да погледнеш, очите ти потъват в невероятна красота, буквално дъхът ти спира.И докато се унасяш в тази удивителна природа , хората те сепват и казват – за гледане и възхищение нямаме време.„За да си добър гъбар, е необходимо не само да познаваш гъбите, но и да имаш здрави крака. Ако блееш по природата, гладен ще останеш.“В региона най-много виреят манатарките, пачият крак, рижиката, челядинката, овчият крак, масловките, среща се и смръчкулата, споделят местните гъбари. Те се юрват от ранни зори към гората. В последните години имат и конкуренция. Пристигат на тумби селяни от други общини, опъват палатките в гората и също събират гъби. Но не ги гонят. Защото и тях недоимъкът е довел тук.В началото на сезона казват, че берекетът е добър, дъждовете се оказали благодатни и гъби има. Тук регионът е известен с огромната безработица. Официално в Белишка община над 70% са безработни. Същото е и в съседната община Якоруда. Затова дойде ли това време хиляди безработни, които не са мързеливи, хващат гората. На ден изминават по 20-30 км, че и отгоре в търсене на гъби.А гъбата е много лъжовна, намериш 2-3 в даден район, продължиш напред с надежда за още, но се окаже, че вървиш с часове, а нищо не си набрал. Има и дни, в които с късмет може да набереш и 100 килограма, ето миналата седмица двама от селото за три дни изкараха по 400 лева на ден . Но такива добри дни са рядкост, разказват гъбарите.Затова понякога гъбарите се губят, не усещат кога се е стъмнило, завладени от мисълта за богат „улов“ и за висока надница. Случва се и да срещат хищници в гората.За по-спорна работа има гъбари, които се организират, строят си биваци в гората, за да не бият обратния път до изкупвателните пунктове. А когато съберат гъби, една група отива и ги предава. Така работата спори.Само мързеливите тук гладуват. Планината ни храни буквално, ако не са гъбите, то берем боровинки, диви ягоди, правим ароматни сладка и ги продаваме. Или пък берем билки, изкупвателни пунктове има за всичко, казват местните.В селото заради гъбите е открит и модерен европейски цех за преработка на гъби. 60 жени работят в него. От тук гъбата поема за страни в цяла Европа- Швейцария, Германия, Франция, Австрия и Италия. В Краище са горди, че техните гъби са прочути и всички в чужбина познават и ценят продукцията им. А иначе из цялото село има организирани малки пунктове за изкупуване на гъби. Тук парите се дават на момента. И се харчат на момента. На самия пункт има скара за телешки кюфтета, уханието се носи отдалеч, а пред тезгяха има опашка.„Не че се хваля, ама нашите кюфтета са най-хубави, от чисто месо, няма примеси, няма консерванти, разказва стопанинът Халил Гагъмов. Той хем приема гъба, хем продава кюфтета. При него идват безработни с торбички, набрали по пет-десет кила. Но манатарката върви по 8 лева килограма, така че едно семейство на ден без проблем връзва надница от 80 лева.Признават, че от гъбите заделят пари първо за плащане на здравните осигуровки, защото без тях ги гонели отвсякъде. После за тока , а сетне за каквото остане.И докато гъбарите превиват гръб в гората, наш екип разгледа селото. А то никак не прилича на бедняшко. Къщите една от друга по-хубави, дворовете чисти и потънали в зеленина и цветя. Личи, че хората се конкурират кой по-красива къща да направи. „Така е, защото младите и мъжете са в чужбина. Всички спестени пари от гурбета инвестират в домовете си. Ей тая, най-хубавата и голяма къща е на една жена, която стана тираджийка. Кара камион в Австрия, взе проект за къща оттам и си построи дома на своите мечти, разказват ни местните.Краище е голямо село, живеят около 2500 души. Имат три джамии, лекари и зъболекари. В селото работят 4 шивашки цеха, но работа има само за жените. Тук е женско царство, дойде време на жените да разчитаме, а така не може. Затова кой хване планината, кой чужбината. Важното е да не те мързи, обобщават местните мъжкари. За политика и телевизия тук няма време, защото всеки тича нещо да работи. Въпреки това заръчват:„Пишете и кажете на нашите управници, да чуят, нека повече предприятия да отворят, че мъжете все сме безработни, а без пари, жените не ни щат!“", "date": "2017.06.16", "title": " Безработни хранят  с гъби цяла Европа\t\t\t"}
{"url": "https://trud.bg/%d0%bf%d0%be%d0%b2%d0%b4%d0%b8%d0%b3%d0%bd%d0%b0%d1%85%d0%b0-%d0%be%d0%b1%d0%b2%d0%b8%d0%bd%d0%b5%d0%bd%d0%b8%d0%b5-%d0%bd%d0%b0-%d0%bc%d1%8a%d0%b6-%d0%b8%d0%b7%d1%82%d0%be%d1%87%d0%b8%d0%bb-920/", "text": "51-годишен мъж от село Орач е обвинен в използването на чужда дебитна карта, без знанието и съгласието на титуляра.В хода на разследването е установено, че в периода 26-28 август миналата година в Антоново, Стражица и Горна Оряховица Г. А. е използвал чужда дебитна карта и е изтеглил сумата от 920 лв.След доклад на материалите в прокуратурата той е привлечен, като обвиняем за престъпление по чл. 249, ал. 1 от НК. Наложена му е мярка за неотклонение «подписка».АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Повдигнаха обвинение на мъж източил 920 лв. от чужда дебитна карта"}
{"url": "https://trud.bg/%d0%bf%d1%80%d0%be%d0%ba%d1%83%d1%80%d0%b0%d1%82%d1%83%d1%80%d0%b0%d1%82%d0%b0-%d0%bd%d0%b0%d0%b2%d0%be%d0%b4%d0%bd%d0%b5%d0%bd%d0%b8%d0%b5%d1%82%d0%be-%d0%b2%d1%8a%d0%b2-%d0%b2%d0%b0%d1%80%d0%bd/", "text": "Наводнението във варненския кв. „Аспарухово“ през 2014 г. е предизвикано от природен феномен, проявил се в резултат на специфично съчетание на климатични и ландшафтни, както и антропогенни фактори, обяви пред журналисти заключението на ситуационна експертиза по делото окръжният прокурор на Варна Владимир Чавдаров.Анализът е част от доказателствения материал, събран в хода на  досъдебно призводство, което трябва да изясни причините за бедствието, при които на 19 юни 2014 година загинаха 13 български граждани в резултат на наводнението на кв. „Аспарухово“. Той е  е направена от шестима специалиста от Софийския университет „Св. Климент Охридски“ и БАН. Констатациите са въз основа на личния оглед на експертите, събраните доказателства по делото и резултатите от предишни екпсертизи.Чавдаров припомни, че Варненската окръжна прокуратура води досъдебно прозиводство за установяване на причините и обстоятелствата, при които на 19 юни 2014 г. загинаха 13 български граждани в резултат на наводнението на кв. „Аспарухово“. Към момента по досъдебното производство са събрани над 70 тома доказателства, разпитани са над 90 свидетели и са изготвени няколко експертизи.", "date": "2017.06.16", "title": " Прокуратурата: Наводнението във варненския кв. „Аспарухово“ през 2014 г. е предизвикано от природен феномен"}
{"url": "https://trud.bg/%d1%86%d0%b5%d1%86%d0%ba%d0%b0-%d1%86%d0%b0%d1%87%d0%b5%d0%b2%d0%b0-%d0%bf%d0%be%d1%81%d0%be%d1%87%d0%b8-%d1%87%d0%b5-%d0%b5-%d0%bd%d0%b0%d0%bb%d0%b8%d1%86%d0%b5-%d0%bd%d0%be%d1%80%d0%bc%d0%b0%d1%82/", "text": "Нормативният хаос е налице. Това каза министърът на правосъдието Цецка Цачева по време на работна среща с представители на местната власт, държавните институции и браншови организации, на която се обсъждат мерките за намаляване на административната тежест и облекчаване на режимите за работа с гражданите.„Трябва в спешен порядък да се изготвят двете неприети наредби. Министерството на регионалното развитие и благоустройството и Министерството на правосъдието са отговорните институции, които трябва да ги внесат за гласуване. Поемам ангажимент веднага да стартирам работата по тази наредби още днес. За правосъдието две са звената, в които има струпване на граждани, а това създава напрежение по отношение на услугите. В Агенцията по вписванията има забавяне на процедури по обществени поръчки. Търговският регистър също е проблемен. Има осигурени средства“, обясни Цачева.Тя уточни, че до сряда няма да са готови. „Материята не е лесна. За да се прецизират тези текстове, е необходимо време, г-н Борисов. Нека да не залитаме в другата крайност“, посочи тя.Цачева добави, че в двуседмичен срок ще бъдат качени на сайтовете на правосъдното министерство и МРРБ за обществено обсъждане двете наредби.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Цецка Цачева посочи, че е налице нормативен хаос"}
{"url": "https://trud.bg/%d0%bf%d0%b8%d1%8f%d0%bd%d0%b0-%d1%88%d0%be%d1%84%d1%8c%d0%be%d1%80%d0%ba%d0%b0-%d1%81%d1%82%d1%80%d0%b5%d1%81%d0%bd%d0%b0-%d0%bf%d0%be%d0%bb%d0%b8%d1%86%d0%b0%d0%b8-%d0%b0%d1%80%d0%b5%d1%81%d1%82/", "text": "25 годишна жена, подкарала пияна  колата си, отказа да се подчини на спрелите я за проверка служители на реда от Лом. За да озаптят здраво почерпената шофьорка, пазителите на реда я прибрали в ареста, съобщиха от полицията в Монтана.В четвъртък 10 минути преди полунощ патрул на МВР спрял в село Василовци „Фолксваген Голф”, който лъкътушел по главната улица „Георги Димитров”. Зад волана на колата седяла Диана Н., която категорично отказала на полицаите да й бъде извършена проба за алкохол с дрегер.Младата жена била видимо пияна, лъхала на алкохол и трудно отговаряла на въпросите на униформените. Шофьорката не се съгласила и да даде кръв за медицинско изследване и  служители на МВР й съставили два акта и я задържали за 24 часа в ареста.", "date": "2017.06.16", "title": " Пияна шофьорка стресна полицаи, арестуваха я"}
{"url": "https://trud.bg/%d0%b7%d0%b0%d0%b4%d1%8a%d1%80%d0%b6%d0%b0%d1%85%d0%b0-%d0%bc%d1%8a%d0%b6-%d0%b4%d0%b8%d1%80%d0%b5%d0%bd-%d0%be%d1%82-%d0%ba%d0%b8%d0%bf%d1%8a%d1%80-%d1%81-%d0%b8%d1%81%d0%ba%d0%b0%d0%bd%d0%b5-%d0%b7/", "text": "Задържан е 32-годишен мъж от великотърновското село Момин сбор, който е обявен за издирване от  Република Кипър. Търсеният от чуждите власти нашенец е  установен от служители на Областната дирекция на МВР – Велико Търново.В четвъртък при проверка на Е. Л. се оказало, че той се издирва с цел «екстрадация». Е. Л. е прибран в ареста до произнасянето на съда. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Задържаха мъж дирен от Кипър с искане за екстрадация"}
{"url": "https://trud.bg/%d1%81-%d0%ba%d0%be%d0%b5-%d0%b8%d0%b7%d1%80%d0%b5%d1%87%d0%b5%d0%bd%d0%b8%d0%b5-%d0%b6%d0%b5%d0%bd%d0%b0%d1%82%d0%b0-%d0%bf%d1%80%d0%b0%d0%b2%d0%b8-%d1%89%d0%b0%d1%81%d1%82%d0%bb%d0%b8%d0%b2-%d1%81/", "text": "– Братчед, четох някъде, че алкохолът скъсява наполовина живота на човека.– И какво означава това, братчед?– Ами, например, ти на колко години си?– На 40 съм.– Ако не пиеше, сега щеше да си на 80… Един човек лежал под палмата си и дремел на сянка. Наблизо минал бизнесмен.– Какво правиш? – възмутил се бизнесменът.– Как какво, нищо.– Точно за това става въпрос. Лежиш тук по цял ден и нищо не правиш. Безделничиш, а можеш да се качиш на палмата и да набереш банани, да ги занесеш на пазара и да ги продадеш.– И за какво?– Как за какво? Със спечелените пари ще си купиш количка и ще набереш още повече банани.– И защо?– Ами, като ги продадеш и тях, ще си купиш камион и ще караш още по-големи количества. После ще си наемеш работници. Те ще берат бананите и ще ти работят, а ти по цял ден ще се излежаваш и нищо няма да работиш.– Ами аз точно това правя в момента. Излежавам се и нищо не работя… Тя:– Миличък, приготвих невероятна вечеря!– Да купя вино значи?– Да… И за всеки случай кренвирши и яйца.– А активен въглен? – Скъпи, говоря по този въпрос за последен път. Ако продължаваш да притесняваш прислужницата, ще се разведа с теб.– Но защо? Защо просто не я уволниш?!– Защото мъж като теб мога да си намеря за 5 минути, но толкова добра прислужница – не. Между запалянковци:– Как завърши мачът вчера?– Бихме много.– А с какъв резултат?– С голям бой на съдията… Поет се оплаква на доктор:– Моля ви, помогнете ми! Когато пиша стихове до късно, после до сутринта не мога да заспя.– А защо не опитате да прочетете вечерта това, което сте написали? При директора на институт за изследване на общественото мнение влиза млад човек.– Според резултатите от изследване, което лично аз проведох, измежду две хиляди жени се оказа, че 17% от тях не носят бельо… – заявява той.– О! – възкликва директорът.  Вие статистик ли сте?– Не, аз съм продавач на женски обувки. Иванчо чува как мърка котката и тича при баща си, който е автомонтьор:– Тате, бързо иди да видиш котката ни!– Какво има? Какво се е случило?– Заспала е с включен двигател. Дядото е настинал и роднините се опитват да го убедят да отиде на лекар.– В никакъв случай! – противи се той. Когато за последен път бях на лекар, веднага ме изпрати в казармата! Двама приятели си говорят:-Защо ти е насинено окото?-Жената ме би, защото й говорих на Ти.-Е как така?-Бяхме си легнали снощи и тя ми вика: „Абе ние скоро не сме правили секс“. А аз й казвам: „Не Ние, а Ти…“ Малко момиченце пита:– Татенце, искам да си имам малка сестричка.Бащата се опитва да бъде остроумен и казва:– Миличка, ти си имаш сестричка?– Имам ли си? – смутено пита детенцето.– Разбира се. – казва бащата. Просто не я виждаш защото като влезнеш през предната врата, тя винаги излиза през задната врата на къщата.Малкото момиченце няколко секунди мига учудено и казва:– Ааа, имаш предвид, че прави, както другия ми татко?  Звъни се на вратата на един старец:– Кой е там?– Пионери! Да ви донесем вода, дърва да ви нарежем…!– Кой…?– Пионерииии…! В магазин да отидем, пода да измием…!– Кой, кой?– Пионери сме бе! Обяд ще ти сготвим, батерията на слуховия апарат ще ти сменим… Мъж и жена гледат образователно психологично предаване. Вдъхновен от него, мъжът се обръща към съпругата си и я пита:– Мила, можеш ли с едно изречение да ме направиш най-щастливият и най-нещастният мъж едновременно?– Да, мило! Ти имаш най-големия член от всичките си приятели! Млад работник е назначен за завеждащ отдел във фирмата. За да се представи добре пред началника, той работи до късно вечер. Тръгвайки си посред нощ един ден той вижда шефа си да стои до машината за унищожаване на документи с някаква хартия в ръка.– Слушай, – обръща се шефът към него, – това е много важен документ, а моята секретарка си тръгна отдавна. Случайно да знаеш как работи тая машина?– Разбира се, шефе! – доволен от отворилата се възможност да се натегне пред шефа.Бързо включил машината, поставил документа в нея и натиснал копчето. Документа бавно се скрил в отвора.– Ииии чудесно, чудесно, какво ли щях да правя без тебе, – възкликнал шефа, – а, и да не забравя, ще ми трябва в две копия…", "date": "2017.06.16", "title": " С кое изречение жената прави щастлив своя съпруг"}
{"url": "https://trud.bg/%d0%b3%d0%bb%d0%be%d0%b1%d0%b8%d1%85%d0%b0-%d0%b4%d0%b2%d0%b0%d0%bc%d0%b0-%d0%b7%d0%b0-%d1%85%d1%83%d0%bb%d0%b8%d0%b3%d0%b0%d0%bd%d1%81%d1%82%d0%b2%d0%be-%d1%81%d0%bb%d0%b5%d0%b4-%d0%ba%d0%b0%d1%82/", "text": "Районният съд в Свищов наложи глоби от по 150 лв. на 25-годишния Б. Д. и 28-годишния Ф. Д. за извършена хулиганска проява.На 13 юни в крайдунавския град двамата приятели употребили на обществено място непристойни изрази, като проявата е била заснета и публикувана в социалните мрежи. По този начин е станала достояние на множество граждани.След намесата на полицията на провинилите се свищовлии са съставени актове по Указа за борба с дребното хулиганство.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Глобиха двама за хулиганство след като деянието им лъсна във фейсбук"}
{"url": "https://trud.bg/%d1%82%d0%be%d0%bc%d0%b8%d1%81%d0%bb%d0%b0%d0%b2-%d0%b4%d0%be%d0%bd%d1%87%d0%b5%d0%b2-%d1%81%d0%b2%d0%b8%d0%b4%d0%b5%d1%82%d0%b5%d0%bb%d1%81%d1%82%d0%b2%d0%be%d1%82%d0%be-%d0%b7%d0%b0-%d1%81%d1%8a/", "text": "Свидетелството за съдимост може да отпадне след няколко седмици, ако не са необходими допълнителни нормативни промени. Това каза вицепремиерът Томислав Дончев след работната среща с представители на местната власт, държавните институции и браншови организации, на която се обсъдиха мерките за намаляване на административната тежест и облекчаване на режимите за работа с гражданите.„Има консенсусна съпротива. Оказа се, че има режими, които могат да отпаднат, но не са отпаднали, защото и дадената администрация губи власт. Когато издаваш документ, си силен. Губиш приходи. Приходите от такси са много съществени за администрациите. Когато имаш достъп по електронен път, трябва да бъдат съкратени служители. Това е една от причините за тихата консенсусна съпротива“, допълни Дончев.По думите му ще се използват инструментите на административната и законова принуда.„Десетки режими могат да отпаднат, базирайки се вътрешно ведомствена справка по електронен път. Всички са еднакво виновни“, каза още вицепремиерът.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Томислав Дончев: Свидетелството за съдимост може да отпадне"}
{"url": "https://trud.bg/%d0%b8%d0%b7%d0%b4%d0%b8%d1%80%d0%b2%d0%b0%d1%82-%d0%b0%d0%bf%d0%b0%d1%88%d0%b8-%d0%be%d1%82%d0%bc%d1%8a%d0%ba%d0%bd%d0%b0%d0%bb%d0%b8-%d0%b1%d0%bb%d0%b8%d0%b7%d0%be-2-%d0%ba%d0%bc-%d0%b5%d0%bb/", "text": "Криминалисти разследват кражба на 1925 метра медни проводници от 11 междустълбия на електропреносната мрежа в павликенското село Карайсен.Престъплението е извършено в нощта на 14 срещу 15 юни. Вероятно апашите са действали в комбина, били са добре обородвани с инструменти, а смъкнатите жици са извозили с товарен автомобил.По случая е започнато досъдебно производство.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Издирват апаши отмъкнали близо 2 км ел. проводници"}
{"url": "https://trud.bg/%d0%b2%d0%b0%d0%bb%d0%b5%d0%bd%d1%82%d0%b8%d0%bd-%d1%80%d0%b0%d0%b4%d0%b5%d0%b2-%d0%bf%d1%80%d0%b8%d1%81%d1%82%d0%b8%d0%b3%d0%bd%d0%b0%d0%bb%d0%b8%d1%82%d0%b5-%d0%b2-%d0%b5%d0%b2%d1%80%d0%be%d0%bf/", "text": "Няма постигната договорка за увеличението на заплатите на служителите на МВР, заяви в кулоарите на парламента вътрешният министър Валентин Радев.Той добави, че първо трябва да бъде убеден за подобно увеличение, за да го предложи, така че синдикатите трябва да проведат разговори с него, преди той да постави на обсъждане увеличението пред премиера Бойко Борисов и финансовия министър Владислав Горанов.Валентин Радев коментира от парламентарната трибуна кризата с преселниците. Известно е, че повечето от пристигналите в Европа мигранти са били подпомагани от т. нар. каналджии, заяви министърът на вътрешните работи, в отговор на въпрос от народния представител Красимир Янков, относно мерките за установяване и задържане на лица, подпомагащи незаконното преминаване през България на граждани от трети страни.В изпълнение на ангажиментите си на държава членка на ЕС и с цел адекватен отговор на миграционния натиск върху страната ни, през последните две години в МВР са предприети редица мерки – организационни и законодателни, които да противодействат на незаконното провеждане и преминаване на чужди граждани през държавната граница”, обясни Радев.По думите в ГД „Национална полиция” е създаден сектор „Престъпления, свързани с незаконното пребиваване и преминаване на чужденци”, а с последните изменения на Закона за МВР към компетенция на ГДБОП са добавени и компетенции, свързани с проблема.„От началото на година до месец юни от органите на МВР са образувани общо 92 досъдебни производства за незаконно превеждане на хора през граница и за подпомагане на незаконно пребиваване в страната. За същия период, по данни на прокуратурата, 171 обвиняеми лица са предадени на съд, от които 132 са осъдени”, обясни още вътрешният министър. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Валентин Радев: Няма постигната договорка за заплатите в МВР"}
{"url": "https://trud.bg/%d0%bd%d0%b8%d0%bd%d0%be%d0%b2%d0%b0-%d0%ba%d1%8a%d0%bc-%d1%83%d0%bf%d1%80%d0%b0%d0%b2%d0%bb%d1%8f%d0%b2%d0%b0%d1%89%d0%b8%d1%82%d0%b5-%d0%bd%d0%b5-%d1%80%d0%b5%d0%ba%d0%b5%d1%82%d0%b8%d1%80%d0%b0/", "text": "Вторият акт, който депутатите от БСП предприемат след исканата актуализация на бюджета, е жалба до Конституционния съд. Това каза лидерът на БСП Корнелия Нинова в декларация от името на парламентарната група.Уважаема г-жо Председател, Уважаеми 20-ина народни представители от управляващото мнозинство,В момента ГЕРБ и ОП подготвят бюджета за 2018 година и затова още от сега искам да поставим няколко въпроса. Държавният бюджет не е счетоводство от приходи и разходи. Той е най-висшата форма на правене на политика. Досега многократно сме  обръщали внимание на факта, че умишлено занижавате приходната част, за да се реализират излишъци по две причини. Първата е ПР-ска и я оставяме на страна – да се похвалите, че имате излишъци. Втората обаче е важна и бих искала да обърна внимание на нея по-сериозно. Този излишък се разпределя не както е определила Конституцията през Закона за държавния бюджет, а еднолично – с решение на премиера и постановление на МС т.е. субективно. Днес в конкретния случай ще говоря за преразпределение към местната власт, защото миналата седмица ние, от „БСП за България“, имахме  национална среща с кметове, издигнати от нас и избрани в общините си. Днес говоря от тяхно име.Тъй като са избрани пряко от жителите на тези общини, и от името на хората там.Уважаеми колеги, Всеки от нас има право на собствено мнение, но нямаме право на собствени факти. Фактите са: още през август 2016 г. 43 общини получават с решение на МС 27 млн.лв. Даже след подаване на оставка, през ноември, МС раздава още 50 млн.лв. На 14 декември още 15 млн. лв. с решение на МС и така да не продължавам – около 1 млрд.лв. Не сме против да се финансират общините. Против сме начина, по който го правите. Вместо да внесете актуализация на бюджета и тук – в парламента, да решим- как се финансират общините, вие го правите еднолично, от премиера Борисов и то по политически начин. Предимно към общини, управлявани от ГЕРБ, поощрявате удобните и наказвате неудобните кметове, а чрез тях и хората, които живеят в тези общини. Разделяте българските граждани по користен, партиен и лобистки принцип. Ще поставим още един проблем. Предупреждаваме ви, в 2018 г да спрете с порочната практика – да прехвърляте на мастната власт, на общините, задължения, без да предвиждате финансиране за това. В последните две години направихме анализ – със 100 нормативни актове сте прехвърлили на местната власт задължения, без да им осигурите финанси за това. Ще дам само два конкретни примера. Прехвърлихте им незаконното строителство, а ДНСК си остана с бюджета, щата, а задължението отиде към общините. Прехвърлихте им професионалните гимназии, без бюджет, и част от тях ще бъдат закрити, защото кметовете не могат да се справят. Големите общини ще се справят, но средните и малките не успяват – трупат задължения, влошава се услугата към населението, закриват се общински болници, страдат общински училища.Говорим напоследък много за Европа на две скорости, а на колко скорости живее България? Вижте големите градове и малките населени места, които все повече и повече обезлюдяват. Министърът на регионалното развитие се е превърнал в министър на магистралите. Но нямате политика по регионите и как да започнем да преодоляваме тези различия. Обратно – чрез тази политика, която провеждате през бюджета, задълбочавате различията. Животът не е само в нашите кабинети на жълтите павета. Животът е там, където нямат болница, нямат училище, нямат работа. Живеем в две Българии – нашата, на политиците, луксозната,  и тази, която е истинската. Загърбвайки другата, истинската, министрите ви оказват безпрецедентен незаконен натиск върху кметовете. Ще дам пример. Казвате им, че ако не се включат във ВиК асоциациите, ще им спрете финансирането по оперативни програми и по ПУДООС. На какво основание ще го направите това? Какво искате от едно печелившо общинско дружество ВиК, например Троян, където хората са решили, че то ще работи като общинско. Включително и вашите съветници от ГЕРБ са подкрепили това решение. Където водата е на ниска цена, а дружеството печели. Натискате ги да влязат във ВиК асоциацията, за да поемат загубата на други губещи дружества, в резултат на което цената на водата ще се качи в пъти. И отгоре на това им казвате, че ако не го направят, няма да им дадете пари по други програми. Управлявате с натиск! Не рекетирайте  кметовете!Водите абсолютно сбъркана политика към местната власт и то умишлено. И това се корени в две неща – Закона за бюджета и в Закона за публичните финанси. Настояваме за актуализация на бюджета в тази зала. Това е парламентарна република, бюджетните средства се разпределят в парламента, а не субективно от един човек в държавата. Не сме премиерска република и искаме да се внесе актуализация на бюджета. Излишъкът ви расте все повече и повече – защо тогава миналата седмица взимате 400 млн.лв. кредит за съфинансиране по оперативни програми? Защо задлъжнявате България, след като имате велик излишък? Внесете го тук този бюджет и да видим какво се случва – има ли го излишъка, няма ли го и защо взимате нови кредити.Втората причина за това състояние е Законът за публичните финанси, където вие с изменение допуснахте отношенията държава – общини или изпълнителна и местна власт, да се уреждат през Закона за публичните финанси, с акт на Министерски съвет. Това противоречи на Конституцията. Поради което, втори акт, който предприемаме след исканата актуализация на бюджета, е тази жалба до КС. Събрали сме подписи и от „БСП за България“ предприемаме крайната мярка – искаме отмяна на този член от Закона за публичните финанси, който си приехте и който ви дава възможност да изопачавате бюджетната и финансовата политика на страната в тяснопартиен, користен и лобистки интерес. Отиваме в Конституционния съд.", "date": "2017.06.16", "title": " Нинова към управляващите: Не рекетирайте кметовете!"}
{"url": "https://trud.bg/%d0%b1%d1%83%d0%bc-%d0%bd%d0%b0-%d0%b7%d0%bc%d0%b8%d0%b8-%d0%b2-%d1%82%d1%8a%d1%80%d0%bd%d0%be%d0%b2%d1%81%d0%ba%d0%be/", "text": "Бум на змии има през последната седмица в Община Велико Търново. Огнеборци от старата столица са се отзовали на общо 8 сигнала за влечуги, които са пропълзели в къщи и дворове. Спасителни екипи са ловили студенокръвни животни в частни имоти в старата част на Велико Търново, както и в жилища в селата Шемшево и Никюп.Преди два дни на тел.112 се обадил стопанин на къща в Никюп, който се ожалил, че на покрива на жилището му има змия. Пожарникари незабавно отишли на място, изкачили се със специална стълба и смъкнали смок дълъг около 1,5 м, който се бил изпънал на припек върху керемидите. Уловените змии до една са пуснати на безопасни места в естествена среда.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Бум на змии в Търновско"}
{"url": "https://trud.bg/%d0%b9%d0%be%d1%80%d0%b4%d0%b0%d0%bd%d0%ba%d0%b0-%d1%84%d0%b0%d0%bd%d0%b4%d1%8a%d0%ba%d0%be%d0%b2%d0%b0-%d0%bd%d0%be%d0%b2%d0%b8%d1%82%d0%b5-6-%d0%ba%d0%bb%d0%b5%d1%82%d0%ba%d0%b8-%d0%b2-%d0%b7%d0%be/", "text": "Новите 6 клетки в Столичния зоопарк са първото разширение и дават на животните между три и пет пъти по-голяма площ. Това каза кметът на Столична община Йорданка Фандъкова по време на откриването на новите клетки в Столичния зооопарк.По думите на Фандъкова проектът за реконструкция на зоопарка е изцяло съгласуван с Европейската агенция за зоопарковете и аквариумите (ЕАЗА).„Това беше много важно, за да може нашият зоопарк да се включи в общата мрежа“, каза кметът на София и уточни, че това позволява размяната на животни.Фандъкова поясни, че стойността на проекта е малко под 1,4 млн. лв., общински средства. Кметът на София благодари на всички, които са работили за реализацията на този проект – на бившия директор на зоопарка д-р Манол Нейков и на Мария Бояджийска, заместник-кмет, чиято е била инициативата за средствата, както и на изпълнителите и надзора на проекта и на заместник-кмета Йоана Христова, която в последните месеци е била ангажирана със зоопарка.Фандъкова поясни, че основната цел е животните да се чувстват добре, а следващата посетителите да имат по-добър достъп и да им бъде по-интересно. По думите ѝ следващият етап е напълно готов проект за сектор „Примати“, който ще бъде на сходна стойност.Фандъкова уточни, че преди в зоопарка са правени по-малки частични реформи – ремонт на входа на зоологическата градина и изграждане на паркинг. Тя допълни, че и езерото в зоологическата градина е почистено преди няколко месеца. По отношение на цялостната реконструкция на зоопарка, Фандъкова коментира, че е необходимо по-сериозно финансиране и такова се търси.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Йорданка Фандъкова: Новите 6 клетки в зоопарка дават на животните между 3 и 5 пъти по-голяма площ"}
{"url": "https://trud.bg/%d1%82%d0%b8%d1%80-%d1%81%d0%b5-%d0%be%d0%b1%d1%8a%d1%80%d0%bd%d0%b0-%d0%bd%d0%b0-%d0%b0%d0%bc-%d1%81%d1%82%d1%80%d1%83%d0%bc%d0%b0/", "text": "Тежкотоварен камион катастрофира и се обърна на 23 км на магистрала „Струма”. Шофьорът не е пострадал, няма други участници в инцидента, предаде .Водачът на тира не знае как се е стигнало до инцидента. Твърди, че не е заспивал, а просто е загубил контрол над камиона. По думите му не е пил и не е употребявал наркотични вещества.Полицията посочва, че резултатите от пробите ще потвърдят или опровергаят твърденията му.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " ТИР се обърна на АМ „Струма“"}
{"url": "https://trud.bg/%d1%82%d0%be%d0%b9%d0%be%d1%82%d0%b0-%d0%b8-%d0%bb%d0%b5%d0%ba%d1%81%d1%83%d1%81-%d0%b8%d0%b7%d0%b3%d0%be%d1%80%d1%8f%d1%85%d0%b0-%d0%bf%d1%80%d0%b8-%d0%bf%d0%be%d0%b6%d0%b0%d1%80-%d0%b2/", "text": "Два леки автомобила „Тойота“ и „Лексус“ изгоряха в четвъртък около 5 часа сутринта в пловдивското село Труд. Возилата били паркирани пред дома на 38-годишна жена, която подала сигнал на тел. 112. Ползваните от семейството й коли били напълно унищожени още преди пристигането от Пловдив на пожарникарите, които угасили пламъците.Няма пострадали хора, а на мястото на инцидента е извършен оглед от полицаи от РУ-Труд, където е образувано досъдебно производство. В процес на изясняване са причините за възникване на пожара.", "date": "2017.06.16", "title": " „Тойота“ и „Лексус“ изгоряха при пожар в Труд"}
{"url": "https://trud.bg/%d0%b8%d0%b2%d0%be-%d1%85%d1%80%d0%b8%d1%81%d1%82%d0%be%d0%b2-%d0%b7%d0%b0%d1%89%d0%be-%d0%b1%d1%8a%d0%bb%d0%b3%d0%b0%d1%80%d0%b8%d1%8f-%d0%bd%d0%b5-%d0%b8%d1%81%d0%ba%d0%b0-%d0%be%d1%82-%d0%b5%d0%ba/", "text": "„В публичното пространство се заговори, че в края на 2016 г. делегация на тогавашното правителство в оставка се е срещнало в Брюксел с представители на двете компании на американските централи – „КонтурГлобал Марица Изток 3″ и AES-Гълъбово ТЕЦ 1 и 3. Твърди се, че тя се е състояла с посредничеството на ЕК, която е обявила устно, миналата година, договорите на компаниите за неправомерна държавна помощ“. Това заяви от парламентарната трибуна народният представител от „БСП за България“ проф. Иво Христов.По думите му, от наша страна няма никаква информация за срещата. „Според твърдения, на тази среща българската страна не е отстояла националните интереси. Припомням, че на 10 юни 2016 г, депутатите от временната анкетна комисия в предното НС, в анализ на енергетиката, са констатирали, че договорите с американските централи представляват държавна помощ в разрез с европейските правила. Дългосрочните договори с тях ги поставят в по-изгодно положение спрямо другите участници на пазара. Гарантира им се добра възвръщаемост на инвестициите и им се прехвърлят всички рискове към НЕК”, посочи още проф. Христов. Той попита енергийния министър, дали се е провела подобна среща в Брюксел и защо България не е настояла ЕК да се изрази писмено в становище за неправомерната държавна помощ на американските централи. Проф. Иво Христов беше категоричен, че договорът с американските централи у нас е не само нарушение на европейското законодателство, но е и в крещящо нарушение на националните ни интереси.", "date": "2017.06.16", "title": " Иво Христов: Защо България не иска от ЕК писмено становище за неправомерната държавна помощ на американските централи"}
{"url": "https://trud.bg/%d1%83%d1%82%d1%80%d0%b5-%d1%89%d0%b5-%d1%81%d0%b5-%d0%bf%d1%80%d0%be%d0%b2%d0%b5%d0%b4%d0%b5-%d1%82%d1%80%d0%b5%d1%82%d0%be%d1%82%d0%be-%d0%b8%d0%b7%d0%b4%d0%b0%d0%bd%d0%b8%d0%b5-%d0%bd%d0%b0/", "text": "Третото издание на „Джаз под звездите“ на Деветашкото плато ще се проведе на 17 юни от 19 ч. на поляната пред пещера „Гарваница“. Ще участват Милица Гладнишка, Венцислав Благоев, проф. Владимир Радулов, пианистът Васил Спасов. На китара и на пиано ще свири Шибил Бенев.Ива Таралежкова от организаторите припомни в ефира пред , че има бали слама за сядане, а входът е свободен.„Надяваме се времето да бъде с нас, това е единственото, което не бихме могли да организираме ние, но се надяваме, че времето ще е хубаво, настроението най-вече е важно. Трябва да ви кажа, че усещането да си под небето, слушайки тази прекрасна звездна музика на фона на залязващото слънце е нещо, което не може да се опише, трябва да се преживее.“, коментира Таралежкова.Посетителите могат да участват в направата на плашила. Инициативата е в партньорство с УАСГ и Великотърновския университет и се прави, за да се обърне внимание на проблемите на българските села.", "date": "2017.06.16", "title": " Утре ще се проведе третото издание на „Джаз под звездите“ на Деветашкото плато"}
{"url": "https://trud.bg/%d1%83%d1%87%d0%b5%d0%bd%d0%b8%d0%ba-%d1%83%d0%b4%d0%b0%d1%80%d0%b8%d0%bb-%d1%8e%d0%bc%d1%80%d1%83%d0%ba-%d0%bd%d0%b0-%d1%83%d1%87%d0%b8%d1%82%d0%b5%d0%bb-%d0%be%d1%82%d1%8a%d1%80%d0%b2%d0%b0-%d0%b8/", "text": "Ученикът от 10 клас на Строителния техникум в Бургас- Георги Х., който нападна и удари учител на спортна площадка, за малко е щял да бъде изключен.Педагогическият съвет първоначално бил категоричен, че трябва да му се наложи най- тежкото наказание- изключване от училище, съобщи директорката Даниела Симеонова. Учителите обаче взели под внимание доброто му поведение досега и добрият успех и решили да го накажат с последно предупреждение. Роля за това изиграла и молба на пострадалия учител, който е от друго училище- ОУ „Елин Пелин“.Удареният преподавател по физическо възпитание настоявал ученикът да не бъде наказван с изключване, защото се е разкаял и е поднесъл извиненията си.Заедно със свои авери Георги Х. отишъл в двора на „Елин Пелин“ и след като учителят направил забележка, че пушат, стоварил юмрук в лицето му.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Ученик, ударил юмрук на учител, отърва изключване"}
{"url": "https://trud.bg/%d1%81%d0%b5%d0%bd%d0%b7%d0%b0%d1%86%d0%b8%d1%8f-%d0%b2-%d0%bf%d0%be%d1%80%d1%82%d1%83%d0%b3%d0%b0%d0%bb%d0%b8%d1%8f-%d1%80%d0%be%d0%bd%d0%b0%d0%bb%d0%b4%d0%be-%d0%bd%d0%b0%d0%bf%d1%83%d1%81%d0%ba/", "text": "Звездата на „Реал“ (Мадрид) Кристиано Роналдо взе категорично решение да напусне испанския гранд, съобщи сензационно „A Bola“.Източници на португалското издание твърдят, че Роналдо е предприел тази стъпка във връзка с последните събития около него, а именно обвинението към него от испанската прокуратура за умишлено укриване на данъци. Кристиано е настроен решително да си тръгне от „Бернабеу“ и позицията му не подлежи на обсъждане. Асът на „белия балет“ вече е уведомил президента Флорентино Перес за решението си.Роналдо бе обвинен от испанската прокуратура в незаконно и умишлено укриване на 14,7 милиона евро данъци от държавата. Контрактът на четирикратния носител на „Златната топка“ с тима от Мадрид е до края на юни 2021 г. Той премина в „Реал“ през 2009 г. от „Манчестър Юнайтед“ и оттогава вкара 406 гола в 394 мача. С фланелката на „белия балет“ спечели три пъти Шампионската лига, по два пъти вътрешното първенство и Купата на Испания, Суперкупата на УЕФА и световния клубен шампионат и веднъж – Суперкупата на Испания.Кандидати за него са ПСЖ, „Манчестър Юнайтед“ и китайски клуб.", "date": "2017.06.16", "title": " Сензация! Роналдо напуска „Реал“ (Мадрид)"}
{"url": "https://trud.bg/%d0%bd%d0%b0%d0%b5%d0%bc%d0%b0%d0%bc%d0%b5-%d1%80%d0%b0%d0%b1%d0%be%d1%82%d0%bd%d0%b8%d1%86%d0%b8-%d0%be%d1%82-%d1%81%d1%82%d1%80%d0%b0%d0%bd%d0%b8-%d0%b8%d0%b7%d0%b2%d1%8a%d0%bd-%d0%b5%d1%81-%d0%bf/", "text": "Работодателите в туризма вече могат да наемат работници от страни извън ЕС по облекчена процедура. С промените се намаляват изискванията към документите, които работодателите трябва да представят за получаване на разрешение за достъп до българския пазар на труда. Законосъобразното им наемане, както и оформянето на трудовите правоотношения, спазването на разпоредбите, свързани с разпределението на работното време, почивките и отпуските и работата на непълнолетни са акцентите в контролната дейност на Главната инспекция по труда в сезонните обекти през лятото.Ежегодната кампания за контрол на трудовото законодателство по черноморските курорти вече е започнала.Данните от контролната дейност през изминалите години показват, че основните нарушения са свързани с разпределението на работното време като цяло, липса на поименни графици, неосигурени задължителни почивки.", "date": "2017.06.16", "title": " Наемаме работници от страни извън ЕС по облекчена процедура"}
{"url": "https://trud.bg/%d1%8e%d0%b1%d0%b8%d0%bb%d0%b5%d1%8f%d1%82-%d0%bd%d0%b0-%d1%81%d0%b8%d0%bc%d0%b5%d0%be%d0%bd-ii-%d0%bf%d1%80%d0%b5%d0%b7-%d0%be%d0%b1%d0%b5%d0%ba%d1%82%d0%b8%d0%b2%d0%b0-%d0%bd%d0%b0-%d1%82%d1%80/", "text": "Симеон II празнува днес 80-годишен юбилей. За първи път Царят отбелязва толкова тържествено свой празник в България.Юбилеят започна с благодарствен молебен в катедралния храм „Св. Александър Невски“ в присъствието на Негово светейшество патриарх Неофит и митрополитите от Светия синод.Вечерта в резиденция „Врана“ Симеон II ще посрещне лично гости на изискан, но скромен прием, без излишно разточителство. В градината на двореца ще бъде опъната огромна шатра, а събитието ще бъде в рамките на два часа – от 18 до 20 ч.За случая у нас пристигат почти цялото царско семейство, както и много знатни особи от цяла Европа.", "date": "2017.06.16", "title": " Юбилеят на Симеон II през обектива на „Труд“ – как поздравиха рожденика в „Св. Александър Невски“ (СНИМКИ)"}
{"url": "https://trud.bg/%d1%82%d1%80%d0%be%d0%bb%d0%b5%d0%b9-%d0%bf%d1%80%d0%be%d0%bf%d0%b0%d0%b4%d0%bd%d0%b0-%d0%b2-%d0%b7%d0%b5%d0%bc%d1%8f%d1%82%d0%b0-%d0%b7%d0%b0%d1%80%d0%b0%d0%b4%d0%b8-%d0%b0%d0%b2%d0%b0%d1%80%d0%b8/", "text": "Тролей по линия Т- 1, пърен с пътници, е пропаднал в земята, по време на движение. Шофьорът тъкмо тръгнал от спирка в квартал „Победа“ към центъра на Бургас, когато задната му гума потънала в земята и возилото с трясък и мощ пропаднало в огромна дупка.Пътниците на градския транспорт, ужасени и изкаляни от тинята, бликнала от ямата, едвам се добрали на безопасно място на тротоара.Корозирал промишлен водопровод е станал причина за инцидента, обясняват от местното дружество В и К. В събота и неделя, съвместно със служители на КАТ, които ще отцепят района, от дружеството са обещали да отстранят аварията.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Тролей пропадна в земята заради авария на водопровод"}
{"url": "https://trud.bg/%d1%82%d0%b0%d0%ba%d1%81%d0%b8%d0%b4%d0%b6%d0%b8%d1%8f-%d0%be%d0%ba%d1%80%d0%b0%d0%b4%d0%b5-%d1%85%d1%8a%d1%80%d0%b2%d0%b0%d1%82%d0%b8%d0%bd-%d0%b0%d1%80%d0%b5%d1%81%d1%82%d1%83%d0%b2%d0%b0%d1%82/", "text": "33 годишен таксиджия от бургас бе арестуван, след като ограбил турист от Хърватия. Инцидентът станал в курорта Слънчев бряг. Призори 29 годишният турист се прибирал от дискотека.Таксиджията го откарал до хотела му, но се качил до стаята на хърватина, за да му доплати, тъй като парите не му достигнали. След като си тръгнал, туристът видял, че му липсват над 300 евро и се обадил в полицията.Тази година в курорта Слънчев бряг работят над 100 жълти коли. Те имат специални стикери, указващи, че са лицензирани. Туристите да се ориентират по тях, за да не попадат на „копърки“, предупреждават от полицията.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Таксиджия окраде хърватин, арестуват го"}
{"url": "https://trud.bg/%d0%b2%d0%b0%d0%bb%d0%b5%d1%80%d0%b8-%d1%81%d0%b8%d0%bc%d0%b5%d0%be%d0%bd%d0%be%d0%b2-%d0%be%d1%82%d0%ba%d1%80%d0%b8%d0%b2%d0%b0-%d0%b3%d0%be%d1%80%d0%b5%d1%89%d0%b0-%d1%82%d0%b5%d0%bb%d0%b5%d1%84/", "text": "Заместник министър-председателят по икономическата и демографската политика открива от днес горещата телефонна линия за подаване на сигнали и жалби в областта на туризма и шума в заведенията. Това съобщиха от пресцентъра на Министерски съвет.Желаещите да подават сигнали и жалби могат да го направят на телефонен номер 02/940 3003 или на електронна поща .Проверките с цел установяване на нарушения ще бъдат провеждани от институциите и по график под координацията на вицепремиера Симеонов. Целта е летният туристически сезон 2017 да протече в спокойна обстановка, предлагаща на българските и чуждестранните туристи очаквания от тях комфорт.", "date": "2017.06.16", "title": " Валери Симеонов открива гореща телефонна линия за сигнали за шума в заведенията"}
{"url": "https://trud.bg/%d0%bb%d0%b5%d0%b2%d1%81%d0%ba%d0%b8-%d0%be%d0%b1%d1%8f%d0%b2%d0%b8-%d0%bf%d0%bb%d0%b0%d0%bd-2020-%d0%b3/", "text": "Ръководството на „Левски“ обяви план 2020 година по време на първата по рода си виртуална среща с феновете. Спортният директор Даниел Боримиров, изпълнителният директор Красимир Иванов и наставника Николай Митов отговаряха на въпроси на привържениците в жива връзка чрез фейсбук.„Знаете, че „Левски“ винаги си е поставял високи цели, така ще бъде и този сезон – обяви Боримиров. Целта тази кампания е титла и купа. Радостното е, че за разлика то предходни години, сега започнахме подготовка с 6 нови играчи. Обявяваме си план за развитие през следващите 3 години „Левски“ да изглежда така, както ние искаме като ръководство. Отбор, който да играе добре и да побеждава.“Изпълнителният директор Красимир Иванов пък разкри, че бюджетът на клуба за новия сезон в разходната му част е 12 млн. лева.", "date": "2017.06.16", "title": " „Левски“ обяви план 2020 г."}
{"url": "https://trud.bg/%d1%85%d0%b2%d0%b0%d0%bd%d0%b0%d1%85%d0%b0-%d0%ba%d1%80%d0%b0%d0%b4%d0%b5%d1%86-%d0%bd%d0%b0-%d0%b8%d0%bd%d0%b2%d0%b0%d0%bb%d0%b8%d0%b4%d0%bd%d0%b0-%d0%ba%d0%be%d0%bb%d0%b8%d1%87%d0%ba%d0%b0/", "text": "44-годишен варненец с криминални регистрации е заловен, след като откраднал инвалидната количка на пенсионерка, съобщиха от полицията.Сигнал за кражбата бил получен в сряда. Апашът проникнал на втория етаж в дома на възрастната неподвижна жена на ул. „Поп Христо Върбанов“ и задигнал количката, антидекубитален дюшек, старинен часовник и други вещи. С помощта на съучастник бързо пласирал плячката. Часове по-късно обаче двамата били задържани за 24 часа.Откраднатите предмети са намерени и ще бъдат върнат на собственичката им, уточниха от полицията.", "date": "2017.06.16", "title": " Хванаха крадец на инвалидна количка"}
{"url": "https://trud.bg/4-%d0%bc%d0%b0-%d1%81%d0%b0-%d0%b7%d0%b0%d0%b4%d1%8a%d1%80%d0%b6%d0%b0%d0%bd%d0%b8%d1%82%d0%b5-%d0%b7%d0%b0-%d1%83%d0%b1%d0%b8%d0%b9%d1%81%d1%82%d0%b2%d0%be%d1%82%d0%be-%d0%b2-%d1%81%d1%82%d0%be%d0%bb/", "text": "Четирима са задържани за убийството от тази сутрин в столицата. Това каза пред журналисти директорът на СДВР ст. комисар Ивайло Иванов.В 04.10 тази нощ е получен сигнал в полицията от телефон 112, че в ж.к. „Лагера” на кръстовището е открито лице в безпомощно състояние. Изпратените на място полицейски екипи и екип на Спешна медицинска помощ констатирали смъртта на 53-годишна жена. В близост до починалата е се намирали мъж, който е подал сигнала и жена на 32 години във видимо неадекватно състояние.Именно тя е предполагаемият извършител на убийството. Пред полицаите жената не могла да даде смислени обяснения. „Лицето е с психични отклонения. Тя страда от биполярно разстройство – шизофрения и е поставена под пълно запрещение“, посочи ст. комисар Иванов. По думите му, за последно тя е била хоспитализира в психиатричната клиника на Александровска болница – София през март тази година.Задържани са за разпит и изясняване на случилото се четирима души: психично болната жена, съпругът й, наемателят им и подалият сигнала за открита в безпомощно състояние жена.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " 4-ма са задържаните за убийството в столичния квартал „Хиподрума“"}
{"url": "https://trud.bg/%d0%ba%d1%80%d0%b5%d0%bc%d1%8a%d0%bb-%d0%bd%d0%b5%d0%b4%d0%be%d0%b2%d0%be%d0%bb%d1%81%d1%82%d0%b2%d0%be%d1%82%d0%be-%d0%bd%d0%b0-%d0%b3%d0%b5%d1%80%d0%bc%d0%b0%d0%bd%d0%b8%d1%8f-%d0%b8-%d0%b0%d0%b2/", "text": "Кремъл смята за разбираемо недоволството на Германия и Австрия заради плановете на САЩ за нови санкции срещу Русия, предаде ТАСС.Работата е там, че много фермери и бизнесмени в Германия понасят преки загуби във връзка с тези санкции, посочи говорителят на Кремъл Дмитрий Песков. Отнасяме се към тях крайно отрицателно. Те, както и преди, могат да нанесат допълнителна вреда не само на нас, но и на тези, които поддържат тези санкции, както и на всички, които се присъединят към тях, добави говорителят. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Кремъл: Недоволството на Германия и Австрия от санкциите на САЩ срещу Русия е разбираемо"}
{"url": "https://trud.bg/%d0%b7%d0%b0%d0%bf%d0%be%d1%87%d0%bd%d0%b0-%d0%bf%d0%be%d0%b4%d0%b0%d0%b2%d0%b0%d0%bd%d0%b5%d1%82%d0%be-%d0%bd%d0%b0-%d0%b4%d0%be%d0%ba%d1%83%d0%bc%d0%b5%d0%bd%d1%82%d0%b8-%d0%b7%d0%b0-%d0%ba%d0%b0/", "text": "Започна подаването на заявления за кандидатстване след VII клас в профилираните и професионалните гимназии в страната, съобщиха от пресцентъра на МОН.Документите за участие в първото класиране се попълват онлайн на адрес  или на хартиен носител в училищата-гнезда, определени от началниците на регионалните управления на образованието (РУО). Списъците на училищата за всяка област са достъпни на интернет страниците на РУО.Заявленията се подават еднократно и ако бъдат пуснати на хартия, не могат да бъдат подавани онлайн и обратно.Кандидатстването през електронната система става чрез входящ номер и уникален за всеки ученик 10-цифрен код за достъп. Те са записани в служебните бележки, с които младежите се явяваха на националните външни оценявания (НВО).В онлайн заявлението се вписват данните на ученика, предпочитаните училища с избраните профили или специалности от професии, подредени последователно според желанията. Всяка паралелка е отделно желание. Изборът става от падащо меню, както беше в демо версията на електронната система. В него са включени училищата с прием след завършен VII клас с утвърдените им паралелки по профили и специалности от професии, както и кодовете им, за да не се допускат грешки. Родителите и учениците могат да подават документи за училища в повече от една област в страната, като за всяка област пуснат отделно заявление.Ако ученикът кандидатства и за професионални гимназии, задължително прикачва и сканираното копие на медицинско свидетелство, издадено от общопрактикуващия му лекар (след като натисне бутон „прикачване на медицинско (PDF)). Оригиналът се подава при записването. За да се потвърди електронното подаване на заявлението, се натиска бутон „потвърди“, след което в отделен прозорец излиза декларация за съгласие на родителя.Тази година в кандидатстването за профилираните и професионални гимназии в страната ще се включат всички седмокласници, дори да не са се явили на НВО. Балообразуването се формира от резултатите от изпитите по български език и математика и превърнатите в точки оценки от дипломата за завършен VII клас по предмети, определени от педагогическите съвети на училищата. Максималният бал е 500 т. Право на кандидатстване имат и учениците с 0 т. от НВО. Те ще се включат в класирането само с резултатите от двата учебни предмета от свидетелството за основно образование, необходими за кандидатстване в съответното училище.Подаването на заявления е до 22 юни 2017 г. включително. Списъците с приетите на първо класиране излизат до 27 юни, а записването им е от 28 до 30 юни. В същия срок се подават и заявленията за участие във втори етап. Учениците, класирани по второ или следващо желание на първо класиране, имат възможност да се запишат в училището, в което са приети, или да подадат заявление за участие във второ класиране в същото училище.Ако изберат втората възможност местата им ще се запазят, но в същото време ще имат възможност да се класират за по-предно желание. Има и трети вариант – да не предпочетат нито една от предходните възможности, което означава, че губят мястото си. Учениците, които не са се записали след първи етап и са подали документи за второ класиране, не пренареждат желанията си.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Започна подаването на документи за кандидатстване в гимназия"}
{"url": "https://trud.bg/%d0%bc%d1%83-%d0%bf%d0%bb%d0%be%d0%b2%d0%b4%d0%b8%d0%b2-%d1%81-%d0%bb%d1%8f%d1%82%d0%bd%d0%be-%d1%83%d1%87%d0%b8%d0%bb%d0%b8%d1%89%d0%b5-%d0%b7%d0%b0-%d1%80%d0%be%d0%b4%d0%b8%d1%82%d0%b5%d0%bb%d0%b8/", "text": "Медицински университет-Пловдив ще е домакин на уникалното за страната лятно училище-семинар за пациенти с вродени дефекти на имунитетау което стартира тази събота в почивната база на вуза в курорта Цигов чарк край язовир „Батак“. Групата обучаващи се е от родители на деца с първични имунни дефицити (ПИД), а съорганизаторите са Българската асоциация по клинична имунология и УМБАЛ „Александровска“ в София.Родители на деца с ПИД, които се лекуват в педиатричните клиники на УМБАЛ „Александровска“-София и УМБАЛ „Св. Георги“-Пловдив, ще бъдат запознати с основните функции на имунитета, инфекциите, съпътстващи ПИД, начин на хранене и профилактика на дефектите, възможностите за ваксинация и как да се преодоляват психологическите проблеми в семействата на болните деца. Лектори са най-видните родни имунолози и педиатри.Информирането на родителите за особеностите на заболяванията на техните деца е стъпка в комплексното лечение и профилактика на тези състояния и част от образователните програми на Медицински университет-Пловдив в полза на обществото.", "date": "2017.06.16", "title": " МУ-Пловдив с лятно училище за родители на деца с вродени дефекти на имунната система"}
{"url": "https://trud.bg/10-%d0%bf%d0%b0%d1%80%d0%b0%d0%bb%d0%b5%d0%bb%d0%ba%d0%b8-%d1%81-%d0%b4%d1%83%d0%b0%d0%bb%d0%bd%d0%be-%d0%be%d0%b1%d1%83%d1%87%d0%b5%d0%bd%d0%b8%d0%b5-%d1%80%d0%b0%d0%b7%d0%ba%d1%80%d0%b8%d0%b2%d0%b0/", "text": "„Градът ни има нужда от още добре платени работни места, а разкриването на поне 10 паралелки с дуално обучение ще помогне на производствените компании да планират по-дългосрочно“, заяви зам.-кметът Стоянов. Според него е нужно да се обединят усилията на община, бизнес и образование и се работи за подобряване на имиджа на професионалното обучение чрез реално включване на фирмите в образователната система.Поради ниските нива на безработица, която в града под тепетата вече е под 3%, Община Пловдив стартира политика по привличане на хора от други райони на Северна България, които да се установят и работят тук. „Община Пловдив има звено „Бизнес развитие“, което може да се похвали с отлични постижения в ежедневната си работа с инвеститори и индустрии.Само в аутсорсинг индустрията сме съдействали за откриване на 3000 нови работни места“, допълни зам.-кметът Стефан Стоянов. Клубът на HR -те в Пловдив пък е неформална организация, която цели обмяна на опит, обсъждане на новостите в законодателната система. В него участват 145 специалисти по човешки ресурси на едни от водещите компании в региона.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " 10 паралелки с дуално обучение разкриват в училищата в Пловдив"}
{"url": "https://trud.bg/%d0%bf%d1%80%d0%b8%d1%80%d0%be%d0%b4%d0%b5%d0%bd-%d1%84%d0%b5%d0%bd%d0%be%d0%bc%d0%b5%d0%bd-%d0%b8-%d0%bd%d0%b5%d0%b7%d0%b0%d0%ba%d0%be%d0%bd%d0%bd%d0%be-%d1%81%d1%82%d1%80%d0%be%d0%b8%d1%82%d0%b5/", "text": "Природен феномен, причинен от съчетанието на климатични и ландшафтни фактори и човешка намеса, е причинил потопа във варненския кв. Аспарухово, който на 19 юни 2014 г. отне живота на 13 души и причини тежки разрушения. Това са изводите от ситуационна експертиза, изготвена от шестима специалисти от СУ „Св. Климент Охридски“ и БАН, съобщи окръжният прокурор на Варна Владимир Чавдаров.Три години след бедствието досъдебното производство по случая е пред финал. По него първо работиха разследващи полицаи, но преди година окръжният прокурор го възложи на екип от трима прокурори и трима следователи. Дотук са събрани над 70 тома доказателства, разпитани са 95 свидетели и са изготвени още 5 експертизи.Ситуационната е била финална, стана ясно от думите на Чавдаров. Тя е направена на база на всички доказателства и на личния оглед на вещите лица, изготвили доклад от 300 страници и близо 50-минутен клип със заключенията си. Според тях кварталът е пострадал от речен тип наводнение от двете дерета в източната и западната му част. Тъй като те са извън пределите на Аспарухово и са сухи през по-голямата част от годината, не са били фиксирани като потенциално рискови обекти, а според критериите на националната методика за оценка на риска от наводнения дори не са отчетени  като дерета. След двудневни проливни дъждове деретата се препълнили. Западното Темелковско дере е било преградено поне на 3 места от храсти, дървета и боклуци, а проводимостта му намалявали и 2 сгради на военно поделение. Образували се 3 басейна. Водата от тях преляла, от напора й тръгнало свлачище и се формирала двуметрова кална вълна, която връхлетяла най-пострадалата част на квартала.Близо 2,5 млн. куб. м са помели незаконните къщи, построени върху коритото на охранителния канал на ул. „Горна студена“ и „Гривица“ в ромската махала, сочи докладът. Справка в регулационните планове от 1978 и 1989 г. установила, че 18 къщи на първата улица са вдигнати незаконно направо върху дерето. 8 от жертвите бяха обитатели на една от тези постройки, припомни Чавдаров. Наличието на незаконни къщи е увеличило броя на жертвите, но поемайки удара, те са намалили скоростта и височината на вълната и така са спасили от трагедия ниската част на квартала, се посочва в експертизата. Според нея подобно наводнение Варна е преживяла през 1951 г., но тогава пороят е паднал върху града, а не върху стръмния скат на Аспарухово. Дори и при правилно оразмеряване двете дерета там не биха могли да заустят без разлив огромната водна маса, е изводът на експертите. Според тях незаконната сеч в гората над квартала и битовите отпадъци в деретата не са изиграли роля за потопа.Кметът на Варна е свършил работата си по плана за защита при бедствие и преодоляване на последиците от него, е заключението от ситуационната експертиза. В нея обаче се посочва, че МРРБ не е изпълнило задълженията си за оценка и картографиране на геоложкия риск на територията на пострадалия квартал и на цяла Варна, които са основа за мерки за превенция. Въпреки Националната програма за ограничаване на свлачищата, ерозията и абразията 2015-2020 г. регистрираните до 2014 г. във Варна обектите за неотложно укрепване ще бъдат укрепени  чак през 2019 г. с 2 млн. лв., пишат вещите лица.Констатациите им, заедно с всички материали по досъдебното производство в понеделник ще бъдат дадени на адвокатите на пострадалите и загинали при потопа. След това се очаква прокуратурата да излезе с конкретен акт, заяви Владимир Чавдаров. Той не каза дали предстои да бъдат обвинени конкретни длъжностни лица, допуснали незаконното стоителство в Аспарухово, но уточни, че представените факти са само от една от всички експертизи по разследването.", "date": "2017.06.16", "title": " Природен феномен и незаконно строителство предизвикали потопа в кв. Аспарухово\t\t\t"}
{"url": "https://trud.bg/%d0%bd%d0%be%d0%b2%d0%b8-%d1%82%d0%b0%d0%ba%d1%81%d0%b8%d1%82%d0%b0-%d0%b7%d0%b0-700-000-%d0%bb%d0%b2-%d1%82%d1%80%d1%8a%d0%b3%d0%b2%d0%b0%d1%82-%d0%b8%d0%b7-%d0%b2%d0%b0%d1%80%d0%bd%d0%b0/", "text": "20 нови таксиметрови автомобила за 700 000 лв. ще пусне до дни в експлоатация най-голямата таксиметрова компания във Варна „Триумф Такси“.Колите са немски, 5-местни и вече са доставени от завода-производител. Предстои оформяне на документацията им.„Инвестицията от 700 000 лв. цели да промени генерално облика на услугата и да качи високо летвата пред всеки, желаещ да бъде част от висококачествения туристически продукт, който се полага на Варна“, заяви собственикът на „Триумф Такси“ Антраник Шакариян.", "date": "2017.06.16", "title": " Нови таксита за 700 000 лв. тръгват из Варна"}
{"url": "https://trud.bg/%d1%80%d0%b5%d0%b6%d0%b0%d1%82-%d0%be%d0%bf%d0%b0%d1%88%d0%ba%d0%b8-%d0%b8-%d0%b4%d1%83%d0%bf%d1%87%d0%b0%d1%82-%d0%ba%d1%80%d0%b0%d0%b2%d0%b8-%d0%b7%d0%b0%d1%80%d0%b0%d0%b4%d0%b8-%d0%bf%d0%b0%d1%81/", "text": "Див скандал се развихря в село Емона. Край красивия мини курорт, има спорно пасище, което роднини не могат да разделят. По тази причина започнали да си правят мизерии, достигнали до зверски издевателства.От полицията потвърдиха за скандала и обясниха, че има заподозряно лице, както и три досъдебни производства, разследващи и други виновници за инцидентите.Пастир от селото се оплаква, че от три месеца насам започнали да тровят кравите му, да им режат опашките, да им дупчат краката. Всичко започва с договорите за наем на пасища в землището, за които регистрираните земеделски производители получават субсидии, говорят в Емона.Проблемите са между двама братя. Ще има засилено присъствие на полицията в района, за да не ескалира разправията, каза пред Труд кметът на Обзор- Христо Янев, в чийто район попада Емона.Полицията многократно е ходила там, но през летния сезон не може да се отделя цял ресурс и ден и нощ да се пазят животните. Въпреки това ще бъдат взети мерки, за да се прекрати скандала, увериха униформени.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Режат опашки и дупчат крави заради пасище"}
{"url": "https://trud.bg/%d0%bf%d1%80%d0%be%d0%b4%d0%b0%d0%b6%d0%b1%d0%b8%d1%82%d0%b5-%d0%bd%d0%b0-%d0%bd%d0%be%d0%b2%d0%b8-%d0%b0%d0%b2%d1%82%d0%be%d0%bc%d0%be%d0%b1%d0%b8%d0%bb%d0%b8-%d0%b2-%d0%b5%d1%81-%d1%83%d0%b4%d0%b0/", "text": "Регистрацията на нови пътнически автомобили в Европейския съюз (ЕС) е отбелязала солидно повишение през месец май, достигайки най-високите нива от май 2007 година – точно преди световната икономическа криза да удари сериозно автомобилната индустрия.Данните на Асоциацията на европейските автомобилостроители (ACEA) отчитат растеж и при продажбите на нови автомобили и в България, предаде .Продажбите (регистрацията) на нови пътнически автомобили в ЕС нараснаха през май със 7,6% спрямо същия месец на предходната година, компенсирайки напълно изненадващ спад с 6,6% през април. ACEA отбеляза, че през миналия месец пет от най-големите автомобилни пазари са се представили доста добре, с изключение на Обединеното кралство. Най-силен растеж при продажбите на нови автомобили е регистриран в Германия (повишение с 12,9%), следваната от Испания (с 11,2%), Франция (с 8,9%) и Италия (с 8,2%), докато продажбите във Великобритания бележат спад с 8,5%.За първите пет месеца на настоящата година ACEA отчита увеличаване на регистрацията на нови автомобили в рамките на Европейския съюз с 5,3% спрямо същия период на 2016 година до общо 6 719 209 броя.Според същото проучване на ACEA продажбите на нови автомобили в България нарастват през май с 4,6% до 2457 броя от 2349 броя година по-рано.За първите пет месеца на годината регистрираните нови автомобили в нашата страна се увеличават с 16,3% до 11 543 броя от 9921 броя за същия период преди година.Продажбите на автомобили са оценявани като един от водещите показатели за състоянието на европейската икономика, като данните за първите пет месеца на годината са пореден добър сигнал за икономическото развитие на ЕС в началото на новата година и знак, че продажбите на нови автомобили ще продължават да нарастват и през второто полугодие.В ЕС добър растеж с 13,4% през май бележат продажбите на нови автомобили на немската компания Daimler, следвана от италианската FCA Group, произвеждаща марката Fiat (повишение с 11,5%), от френската компания Renault Group, произвеждаща марките Renault и Dacia (повишение от 10,2 на сто). По-слабо повишение на продажбите е отчетно при френската автомобилна групировка PSA Group, произвеждаща марките Peugeot и Citroen (повишение с 4,7%) и при немската BMW Group, чийто продажби са нараснали с едва 2 на сто.Растеж с 8,2% бележат продажбите на немския автомобилен гигант Volkswagen AG, като в същото време неговият общ пазарен дял нараства слабо през май до 24,2% от 24,0% година по-рано и продължава да бъде най-голям в рамките на ЕС. Това е знак, че водещият европейски производител на автомобили продължава да се възстановява от най-голямата бизнес криза в 78-годишната история на компанията, свързана със скандала с фалшивите тестове на отделяните вредни газови емисии от нейните дизелови автомобили.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Продажбите на нови автомобили в ЕС удариха 10-годишен рекорд\t\t\t"}
{"url": "https://trud.bg/%d0%b0%d1%80%d0%b5%d1%81%d1%82%d1%83%d0%b2%d0%b0%d1%85%d0%b0-%d0%bc%d1%8a%d0%b6-%d0%bf%d1%80%d0%b5%d0%b4-%d0%b1%d1%80%d0%b8%d1%82%d0%b0%d0%bd%d1%81%d0%ba%d0%b8%d1%8f-%d0%bf%d0%b0%d1%80%d0%bb%d0%b0/", "text": "Полицията в Лондон арестува мъж край британския парламент по подозрение, че е имал нож. Няма данни да има ранени от мъжа, който е на възраст между 30 и 40 години, уточни „Скотланд Ярд“, предаде .Репортер на Ройтерс на мястото на събитието съобщи, че входовете към парламента са затворени, а пред един от тях е имало няколко полицейски автомобила. Трафикът в района на Уестминстър е нормален, допълва репортерът.Онлайн изданието на „“ разпространи снимки от мястото на инцидента, от които се вижда как полицията е обградила повален на земята мъж. Един от полицаите е с насочен автомат към главата на мъжа. Според първоначалните данни е бил използван тейзър за повалянето на мъжа. Наоколо са били чути викове: Нож!АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Арестуваха мъж пред британския парламент по подозрение, че имал нож"}
{"url": "https://trud.bg/%d0%b0%d0%bd%d0%b3%d0%b5%d0%bb%d0%b0-%d0%bc%d0%b5%d1%80%d0%ba%d0%b5%d0%bb-%d0%b5-%d1%80%d0%b0%d0%b7%d1%82%d1%80%d0%b5%d0%b2%d0%be%d0%b6%d0%b5%d0%bd%d0%b0-%d0%be%d1%82-%d0%bf%d1%80%d0%b5%d0%b4%d0%bb/", "text": "Германският канцлер Ангела Меркел е разтревожена, че предложените от САЩ нови санкции срещу Русия могат да доведат до глоби за европейските компании.Това обяви днес говорителят на германското правителство Щефен Зайберт, цитиран от . В сряда американските сенатори одобриха санкции срещу Русия заради обвиненията за намеса на Москва в президентските избори в САЩ през 2016 г. Сред тях има наказателни мерки и срещу руски енергийни проекти. Решението на сенаторите не е било координирано със съюзниците на САЩ от ЕС.Зайбер обясни, че Меркел споделя притесненията на германския външен министър Зигмар Габриел и на австрийския канцлер Кристиан Керн. Вчера те излязоха с общо изявление, в което се посочваше, че новите санкции излагат на риск енергийната сигурност на Европа. Говорейки предпазливо, това е особен ход от страна на Сената на САЩ, посочи Зайберт. Той обясни, че е странно, че санкциите, които трябва да накажат Русия, могат да доведат до ограничения за европейските компании. Това не трябва да се случва. Като цяло ние отхвърляме санкции с екстратериториални последствия, т.е. с въздействие върху трети страни, посочи Зайберт.", "date": "2017.06.16", "title": " Ангела Меркел е разтревожена от предложениeто на САЩ за санкции срещу Русия"}
{"url": "https://trud.bg/%d1%81%d0%bf%d0%b8%d0%bf%d0%b0%d1%85%d0%b0-%d0%bf%d0%b8%d1%8f%d0%bd-%d1%88%d0%be%d1%84%d1%8c%d0%be%d1%80-%d0%ba%d1%80%d0%b0%d0%b9-%d0%bf%d0%be%d0%bb%d0%b8%d1%86%d0%b5%d0%b9%d1%81%d0%ba%d0%be-%d1%83/", "text": "Пиян шофьор бе задържан малко след полунощ в петък на улица „Владивосток“ в близост до Второ РУ на МВР в Пловдив. Полицаите от същото районно управление спрели за проверка лек автомобил „Форд“, управлявяван от 43-годишен мъж, чиято проба с дрегер показала, че е употребил 1,60 промила алкохол. Срещу пловдивчанина е образувано бързо производство.През последното денонощие на територията на Областна дирекция на МВР-Пловдив са регистрирани 11 криминални престъпления – 3 кражби и 8 други. Разкрити са 7 престъпления.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Спипаха пиян шофьор край полицейско управление"}
{"url": "https://trud.bg/%d0%b4%d0%b2%d0%b0-%d0%bd%d0%be%d1%89%d0%bd%d0%b8-%d0%b3%d1%80%d0%b0%d0%b1%d0%b5%d0%b6%d0%b0-%d1%80%d0%b0%d0%b7%d1%81%d0%bb%d0%b5%d0%b4%d0%b2%d0%b0%d1%82-%d0%bf%d0%be%d0%bb%d0%b8%d1%86%d0%b0%d0%b8/", "text": "Два сигнала за нощни кражби са били получени в четвъртък в полицейския участък в град Садово.58-годишна жена разказала пред служителите на реда, че между полунощ и 5 часа през незатворен прозорец от къщата й били задигнати 300 лева, банкови карти и лични документи.Нейна 19-годишна съгражданка пък съобщила, че по същото време бил разбит лекият й автомобил „ФИАТ“, от който е отнето портмоне с документи и над 150 евро.На двете местопроизшествия са извършени огледи, образувани са досъдебни производства. Работата по разкриване на извършителите продължава.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Два нощни грабежа разследват полицаите в Садово"}
{"url": "https://trud.bg/30-%d0%b4%d1%83%d1%88%d0%b8-%d0%b4%d0%be%d1%81%d1%82%d0%b8%d0%b3%d0%bd%d0%b0-%d0%b1%d1%80%d0%be%d1%8f%d1%82-%d0%bd%d0%b0-%d0%b6%d0%b5%d1%80%d1%82%d0%b2%d0%b8%d1%82%d0%b5-%d0%be%d1%82-%d0%b3%d0%be/", "text": "Броят на жертвите, загинали в пожара на 24-етажната жилищна сграда в Лондон, достигна до 30 души, предаде АФП, позовавайки се на данни от британската полиция.„Знаем, че най-малко 30 души са загинали в резултат на пожара“, съобщи последните данни на полицията комисар Стюърт Канди, като добави, че пожарът не се смята за „умишлен“.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " 30 души достигна броят на жертвите от горящата сграда в Лондон"}
{"url": "https://trud.bg/%d0%b5%d0%b2%d0%b0-%d0%bc%d0%b0%d0%b9%d0%b4%d0%b5%d0%bb-%d0%bf%d0%be%d0%b2%d0%b5%d1%87%d0%b5-%d0%b8%d0%bd%d0%b2%d0%b5%d1%81%d1%82%d0%b8%d1%86%d0%b8%d0%b8-%d0%b7%d0%b0-%d0%ba%d0%be%d1%85%d0%b5%d0%b7/", "text": "„Гласуваната днес резолюция на Европейския парламент по прилагането на плана Юнкер и неговия фонд за стратегически инвестиции (ЕФСИ) е силно послание за повече инвестиции в кохезионните страни като България, защото до момента в тях са финансирани проекти за само 9% от инвестициите по плана Юнкер. Това е категоричната позиция на Европарламента, която отстояваме и при течащите преговори с държавите-членки и Комисията за увеличаване и удължаване на плана до 2020 г.“, заяви българския евродепутат Ева Майдел (ГЕРБ/ЕНП), която беше докладчик за групата на ЕНП в комисията по вътрешен пазар и защита на потребителите.„Освен повече инвестиции в районите, които имат най-голяма нужда от това, настояхме и за фокус върху по-рисковите проекти, които не биха получили достатъчна подкрепа от частни инвестиции. Това е важно, защото инвеститорите, особено в страните от Източна Европа все още изпитват колебания за включване в големи иновативни инфраструктурни проекти, но подкрепата от ЕФСИ чрез пари от бюджета на ЕС, може да ги убеди да подкрепят добрите идеи и така да допринесат са икономиките“, допълни Майдел.Българският евродепутат работи пo плана „Юнкер“ и неговия първи стълб – Европейския фонд за стратегически инвестиции (ЕФСИ) още от момента на създаването му. Тя беше докладчик за групата на ЕНП по доклада за напредъка на ЕФСИ в комисията по вътрешен пазар в Европарламента, чиито текстове в последствие бяха отразени в предложението на Европейската комисия за удължаване на срока на ЕФСИ. Майдел участва в редица информационни срещи и кампании за подобряване на ефективността на Плана и популяризирането му в България.", "date": "2017.06.16", "title": " Ева Майдел: Повече инвестиции за кохезионните страни като България по плана Юнкер"}
{"url": "https://trud.bg/20-000-%d0%ba%d0%be%d0%bd%d1%82%d1%80%d0%b0%d0%b1%d0%b0%d0%bd%d0%b4%d0%bd%d0%b8-%d1%86%d0%b8%d0%b3%d0%b0%d1%80%d0%b8-%d0%b8%d0%b7%d0%b7%d0%b5%d1%82%d0%b8-%d0%be%d1%82-%d0%b4%d0%be%d0%bc%d0%b0-%d0%bd/", "text": " Общо 20 000 къса безакцизни цигари са били иззети в четвъртък от частен адрес в ромския квартал „Столипиново“ от полицаите от Шесто РУ на МВР-Пловдив. Те открили контрабандната стока в дома на 43-годишен криминално проявен на ул. „Владая“. Срещу извършителя, който е задържан с полицейска заповед за 24 часа, е образувано бързо производство по чл. 234, ал. 1 от Наказателния кодекс.", "date": "2017.06.16", "title": " 20 000 контрабандни цигари иззети от дома на криминално проявен в Столипиново"}
{"url": "https://trud.bg/14-%d0%b3%d0%be%d0%b4%d0%b8%d0%bd%d0%b8-%d1%81%d1%82%d1%80%d0%be%d0%b3-%d0%b7%d0%b0%d1%82%d0%b2%d0%be%d1%80-%d0%b7%d0%b0-%d0%bf%d1%80%d0%be%d0%b4%d1%83%d1%86%d0%b5%d0%bd%d1%82%d0%b0-%d0%bf%d0%bb%d0%b0/", "text": "Окръжна прокуратура – София постигна осъдителна присъда за продуцента Пламен Митрев, обвинен за отвличания, изнасилвания и трафик на плътМитрев продуцирал телевизионно предаване и като такъв организирал конкурси по красота в страната. мПрез 1997 г. той възложил на Ю.Д. и Ж.Г. да извършат ремонт на вилата му в с. Градец, обл. София, по време на който били свалени дръжките на всички прозорци, а на леглата и дивана в хола били монтирани вериги.В периода октомври – ноември 1997 г. Митрев се свързал с четири жени с предложения за работа – подновяване на договор с френската модна агенция „Метрополитен“, рекламни снимки на чорапогащници, кожени палта и за календар. Вместо това те против волята им били закарани във вилата му в с. Градец, където били изнасилвани и предоставяни за развратни действия. За сломяване на съпротивата, жените били пребивани, връзвани с вериги, унижавани. С цел постигане на престъпните си цели Митрев ги заплашвал, че ще бъдат инжектирани със свръхдоза наркотик, залети със сярна киселина, а родителите им ще бъдат убити.Едно от отвлечените момичета, преди да тръгне за уговорената среща, споделила на приятелката си, че отива на снимки с Пламен Митрев, като й показала къде в тефтера си била записала телефона му. След изчезването й приятелят на момичето подал сигнал за случилото се и със съдействието на органите на полицията вилата на Митрев била обградена, а пострадалите освободени.Съдът призна подсъдимият Митрев за виновен и му наложи най-тежкото наказание за извършените от него престъпления „Лишаване от свобода“ за срок от 14 години, което той да изтърпи при „строг“ режим. Той е осъден да заплати и сумата от по 50 000 лв. за всяка от пострадалите като обезщетение за причинени неимуществени вреди.Съучастникът му Пламен Чубриков е осъден на 3 години „Лишаване от свобода“, с изпитателен срок от пет години. Присъдата не е окончателна и може да бъде обжалвана пред Софийския апелативен съд.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " 14 години строг затвор за продуцента Пламен Митрев, отвличал и изнасилвал момичета"}
{"url": "https://trud.bg/%d0%ba%d0%be%d0%bc%d1%83%d0%bd%d0%b8%d1%81%d1%82%d0%b8%d1%82%d0%b5-%d0%b2-%d0%bf%d0%bb%d0%be%d0%b2%d0%b4%d0%b8%d0%b2-%d1%87%d0%b5%d1%81%d1%82%d0%b2%d0%b0%d1%82-%d1%80%d0%be%d0%b6%d0%b4%d0%b5%d0%bd/", "text": "Съюзът на комунистите в България и движение „Че Гевара“ ще отбележат заедно тази неделя от 11 часа в Пловдив 161-та годишнина от рождението на основоположника на марксизма и БКП у нас Димитър Благоев-Дядото и 135-ата годишнина от рождението на героя от Лайпцигския процес Георги Димитров.Честването ще се проведе в къщата музей „Втори конгрес на БСДП“ на площад „Възраждане“ 1 в града под тепетата. Слово за приноса, величието и актуалността на Димитър Благоев и Георги Димитров ще изнесе председателят на Съюза на комунистите в България Павел Иванов.", "date": "2017.06.16", "title": " Комунистите в Пловдив честват рождените дни на Димитър Благоев и Георги Димитров"}
{"url": "https://trud.bg/%d0%b2-%d0%bf%d0%bb%d0%be%d0%b2%d0%b4%d0%b8%d0%b2-%d1%89%d0%b5-%d1%81%d0%bb%d0%b0%d0%b3%d0%b0%d1%82-%d0%ba%d1%80%d0%b0%d0%b9-%d0%bd%d0%b0-%d1%80%d0%b0%d0%b7%d0%bd%d0%be%d1%86%d0%b2%d0%b5%d1%82%d0%bd/", "text": " Общинската съветничка от Реформаторския блок Пепа Деведжиева се надява заедно с колегите си от пловдивския парламент съвсем скоро да приемат правила за цветовите решения при санирането на жилищата и се сложи веднъж завинаги край на разноцветните кръпки.„Не може външните стени на един апартамент да са в зелено, а на съседа му – в оранжево. Час по-скоро трябва да се сложи край на разноцветните кръпки, които не допринасят за добрия външен вид на панелните блокове, които и без това нямат естетичен вид“, твърди Деведжиева.Тя приветства решението на градската управа за премахване на грозните метални гаражни клетки и изграждането на паркинги на тяхно място.„Това е стара моя идея. Още в предизборната кампания преди 2 години се обявих за демонтиране на грозните метални клетки, част от които не се използват по предназначение и от тях лъха на кисело зеле. Радвам, че разчистването започна, като се надявам гаражите да изчезнат не само от центъра, а и от целия град. За всички отдавна е ясно, че те са грозни, заемат място, на което може да спрат повече коли, ако ги няма. Не на последно място е натрупаната между тях мръсотия, която няма почистване. При това собствениците им не полагат никакви грижи – клетките стоят над 20 години и не са били пребоядисани нито веднъж. Състоянието им напомня общите части на блоковете – всеки си чисти и поддържа у дома, но не се интересува какво става на площадката пред вратата му. Така че посоката е правилна – на местата на гаражите да се строят паркинги и да се засажда зеленина, така че гледката да радва не само живеещите в района, а и всеки, който минава оттам“, коментира общинската съветничка от РБ.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " В Пловдив ще слагат край на разноцветните кръпки по санираните блокове"}
{"url": "https://trud.bg/%d0%bd%d0%b0%d0%ba%d0%b0%d0%b7%d0%b0%d1%85%d0%b0-%d0%bd%d0%b0%d1%80%d0%ba%d0%be%d0%b7%d0%b0%d0%b2%d0%b8%d1%81%d0%b8%d0%bc%d0%b0-%d0%bb%d0%b5%d0%ba%d0%b0%d1%80%d0%ba%d0%b0-%d1%81-1000-%d0%bb%d0%b2/", "text": " Лекарка от бургаската болница бе наказана с 1000 лв. глоба от Варненския районен съд за притежание на дрога. 36-годишната медичка била спипана на 12 май на ул. „Пробуда“ с три дози от общо 1 грам хероин. Жената ги купила от местен дилър, докато била на професионален курс във Варна. Срещу нея било образувано бързо производство. Назначената съдебнопсихиатрична експертиза установила, че лекарката страда от синдром на зависимост към хероина. Въпреки това отегчаващо обстоятелство, прокуратурата предложи, а съдът одобри докторката да освободена от наказателна отговорност. Мотивите са тя е с чисто съдебно минало, признала си вината и изразила съжаление за стореното.", "date": "2017.06.16", "title": " Наказаха наркозависима лекарка с 1000 лв. глоба"}
{"url": "https://trud.bg/%d0%bc%d0%b8%d1%82%d0%bd%d0%b8%d1%87%d0%b0%d1%80%d0%b8-%d1%80%d0%b0%d0%b7%d0%ba%d1%80%d0%b8%d1%85%d0%b0-%d0%ba%d0%be%d0%bd%d1%82%d1%80%d0%b0%d0%b1%d0%b0%d0%bd%d0%b4%d0%b0-%d1%81-645-%d0%bb%d0%b8%d1%82/", "text": "Мобилна група при Митница Пловдив разкри 645 литра нелегален алкохол и 1765 бутилки шампанско без документи за платен акциз при повторна проверка в регистриран данъчен склад в района на град Перущица.Повторната проверка била извършена с цел изясняване на факти и обстоятелства по образувано досъдебно производство преди 2 месеца, когато в същия обект били открити 9600 литра етилов алкохол без документи за платен акциз. Сега в едно от складовите помещения митническите служители откриват 45 литра алкохол в пластмасови съдове с мирис на мастика, ракия и водка. Във второто помещение е открит еднотонен пластмасов резервоар, в който се съхранявали 600 литра етилов алкохол.Установено е, че стоките не са били вписани в материалната отчетност на данъчния склад, не са преминали през измервателните уреди и не са представени документи, удостоверяващи плащането на дължимия акциз.До регистрирания данъчен склад собственикът стопанисвал изоставени производствени помещения, където митничарите намерили 1765 бутилки шампанско, отново без документи за платен акциз. Стоките са задържани в склада на Митница Пловдив.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Митничари разкриха контрабанда с 645 литра алкохол и 1765 бутилки шампанско в Перущица"}
{"url": "https://trud.bg/%d0%b4%d0%be%d0%b0%d0%b9%d0%b5%d0%bd%d1%8a%d1%82-%d0%bd%d0%b0-%d0%bf%d0%bb%d0%be%d0%b2%d0%b4%d0%b8%d0%b2%d1%81%d0%ba%d0%b8%d1%82%d0%b5-%d1%85%d1%83%d0%b4%d0%be%d0%b6%d0%bd%d0%b8%d1%86%d0%b8-%d0%b7/", "text": "Доаейнът на пловдивските майстори на четката Иван Поповски-Джовани зарадва своите почитатели с новата си самостоятелна изложба в Градската художествена галерия на ул. „Княз Александър Първи“ 15 на Главнанта улица. „Живописта е красота! Обичайте живописта, радвайте й се!“ бяха думите, с които емблематичният художник се обърна към присъстващите при откриването на изложбата, която посвети на 4-годишната си внучка Паула.На 92 години Иван Поповски-Джовани продължава да намира вдъхновяващи теми и да изпитва удоволствие от рисуването.Ценителите му ще открият любимите сюжети в предпочитаните от автора жанрове – натюрморт и пейзаж, предимно морския.Живописецът е роден през 1925 г. Завършва Художествената академия в София, специалност „Живопис“ при проф. Илия Петров и П. Панайотов. Негови учители са били още Бруно Кордати и Иван Христов. Член е на СБХ от 1960 г. Живее и работи в Пловдив, където е и дългогодишен преподавател по изобразително изкуство.Обучавал е няколко поколения творци, много от които днес са известни художници, архитекти и изкуствоведи. Иван Поповски участва във всички регионални и национални изложби и в редица международни – в Букурещ, Будапеща, Истанбул, Лондон, Анкара, Москва и много други градове.Негови творби са притежание на Националната галерия, на градските галерии в Пловдив, Плевен, Смолян, Пазарджик, Силистра. На творчеството му се радват десетки колекционери у нас, САЩ, Канада, Италия, Франция, Испания, Норвегия, Холандия, Унгария, Гърция.Художникът е носител на ордени „Кирил и Методий“ първа и втора степен и на награда „Пловдив“ за изобразително изкуство за 2001 г. Картините му могат да се видят в ГХГ до 28 юни.", "date": "2017.06.16", "title": " Доайенът на пловдивските художници зарадва  почитателите си с нова изложба"}
{"url": "https://trud.bg/7-%d0%b3%d0%be%d0%b4%d0%b8%d0%bd%d0%b8-%d0%b7%d0%b0%d1%82%d0%b2%d0%be%d1%80-%d0%b7%d0%b0-%d0%bd%d0%b0%d1%80%d0%ba%d0%be%d0%b4%d0%b8%d0%bb%d1%8a%d1%80-%d0%b2-%d1%81%d0%bb%d1%8a%d0%bd%d1%87%d0%b5%d0%b2/", "text": "По внесен обвинителен акт на Окръжна прокуратура – Бургас съдът наложиЕфективно наказание от 7 години „лишаване от свобода“ и „глоба“ в размер на 25000 лв. получи 42-годишен сливналия, държал с цел разпространение високорискови наркотични вещества в Слънчев бряг. У магазина на И. Хаджииванов са открити метамфетамини и коноп на обща стойност- 1 357, 098 лв., съобщиха от прокуратурата в Бургас.Наказанието трябва да бъде изтърпяно при първоначален „строг“ режим в затвор.Наркодилърът е задържан след получена оперативна информация от полицейските служители, че подсъдимият държи горепосочените наркотични вещества с цел разпространение. На 25.07.2016 г. полицаите са претърсили адреса обитаван от И. Хаджииванов и са открили наркотичните вещества.", "date": "2017.06.16", "title": " 7 години затвор за наркодилър в Слънчев бряг"}
{"url": "https://trud.bg/%d0%b4%d0%b0%d0%b4%d0%be%d1%85%d0%b0-%d0%bd%d0%b0-%d1%81%d1%8a%d0%b4-%d0%bd%d0%b5%d0%bf%d1%8a%d0%bb%d0%bd%d0%be%d0%bb%d0%b5%d1%82%d0%bd%d0%b8-%d0%b7%d0%b0-%d0%ba%d1%80%d0%b0%d0%b6%d0%b1%d0%b0-%d0%bd/", "text": "Районна прокуратура – Велико Търново внесе в съда обвинителен акт срещу трима непълнолетни за противозаконно отнемане на  автомобил и кражба на пари.Обвинението срещу непълнолетните Б. С., Г. Б. и М. С. е за това, че на 19 февруари тази година в  Русе на ул. „Цар Освободител“ задигнали лек автомобил ВАЗ 21013. Малко след посегателството, младежите катастрофирали, а щетата на возилото възлиза на 454.80 лева. След произшествието злосторниците зарязали колата във Велико Търново в района на жп гара Трапезица.Срещу  Б. С. е повдигнато обвинение и за това, че на 20 февруари 2017 г във Велико Търново разбил лек автомобил „Мерцедес МЛ 280“ и откраднал сумата от 600 щатски долари, 150 лева и 50 израелски шекела, с левова равностойност общо 1280,24 лева.Обвиняемите са осъждани и са били настанени във ВУИ „Н. Й. Вапцаров“ град Завет. Те са ученици в 6-7 клас. На 18 февруари тримата се уговорили да избягат от интерната. На следващия ден стигнали до Русе и тръгнали към жп гарата. Пред жилищен блок обаче видели паркиран лек автомобил „ВАЗ“ и решили да го вземат. Отворили капака на двигателния и установил, че няма акумулатор, затова взели батерия от паркиран в близост друг автомобил. След това издърпали кабелите от контактния ключ под волана и привели автомобила в движение. Късно вечерта в района на гара Трапезица във Велико Търново автомобилът навлязъл в неравна местност и пропаднал между бетонна стена и изкоп, където бил изоставен негоден за ползване.Тримата извършители преспали в изоставена каравана. На следващият ден в района на автогарата в старата столица Б. С. забелязал паркиран автомобил, влязъл в купето през незаключената врата и от жабката вземал кожено портмоне с пари. След това престъпното трио отишло до жп гарата . Трите момчета имали  намерение да си купят билети, за да се приберат при родителите си, но били установени и задържани. Предстои насрочване на делото за разглеждане от съда.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Дадоха на съд непълнолетни за кражба на кола и пари"}
{"url": "https://trud.bg/%d1%82%d0%be%d0%b4%d0%be%d1%80-%d0%b1%d0%b0%d1%82%d0%ba%d0%be%d0%b2-%d0%ba%d0%b0%d0%bd%d0%b8-%d0%bd%d0%b0-pool-%d0%bf%d0%b0%d1%80%d1%82%d0%b8/", "text": "Бизнесменът и виден столичен плейбой Тодор Батков-младши се е захванал с нелеката задача да организира грандиозен купон в Diamonds Pool & SPA, Банкя. Въпреки, че няма по-специален повод, амбициите му са да събере на едно място каймака на нощна София, като лично ще се погрижи и за присъствието на най-горещите плеймейтки у нас.Партито, в което са замесени и организаторите от Event Academy Bulgaria в лицето на Петър Стоичков и Борис Денински, ще носи името REAL Perfect Mix Pool Party. То ще се стартира сутринта в събота, 24.06, и ще продължи до вечерта на следващия ден, като през цялото време ще е на територията на минералния басейн на комплекса.Освен класни питиета и перфектно миксирани коктейли, организаторите са предвидили и качествен саунд в комплект със светлинни шоу ефекти за денонощното парти. Събитието на Батков-син ще бъде озвучавано от някои от най-популярните диджеи в страната, като гвоздеят ще е DJ Mascota. Освен него зад пулта ще застанат YangFetish, Funkster, NRG, Yavor M и DJane Helly. Музиката ще е парти микс от хип-хоп, хаус, регетон и комерс. Танцьорките за събитието също ще са внимателно подбрани и на ниво.Собственикът на Diamond’s club Тодор Батков в колаборация с Event Academy Bulgaria пуснаха в продажба билети за ексклузивното парти. Те ще са на цени от 25 лв., като в деня на събитието, пропуските ще са по 30 лв. Капацитетът е ограничен на 500 души. Предвидени са и пакети за купонджиите, които искат да си подарят нощувка с четири хранения освен достъп до басейна и партито. Цените за тези пакети варират от 50 до 85 лв.", "date": "2017.06.16", "title": " Тодор Батков кани на Pool парти\t\t\t"}
{"url": "https://trud.bg/%d1%80%d0%b0%d0%b4%d0%b5%d0%b2-%d0%b7%d0%b0%d0%ba%d1%80%d0%b8%d0%b2%d0%b0%d0%bd%d0%b5%d1%82%d0%be-%d0%bd%d0%b0-%d1%80%d0%b0%d0%b4%d0%b8%d0%be-%d0%b1%d1%8a%d0%bb%d0%b3%d0%b0%d1%80%d0%b8%d1%8f/", "text": "„Неприемливо е в навечерието на Българското председателство на Съвета на ЕС да се обсъжда идеята за закриването на „Радио България“. Тази програма на БНР има опит и традиции в създаването на образа ни навън като европейска държава на духа. Това заяви президентът Румен Радев, който се срещна с журналисти от „Радио България“.Журналистите споделиха с държавния глава опасенията си за бъдещето на програмата, която създава предавания за чужбина, включително и за българите зад граница. Те припомниха, че това е една от функциите на БНР, регламентирана от Закона за радиото и телевизията, съобщиха от прессекретариата на държавния глава.„Трудно можем да приемем, че една над 80-годишна институция, която работи за имиджа и външната ни политика ще отстъпи от завоювани позиции, от гласа си в региона и в цяла Европа“, заяви президентът.По думите на държавния глава немислимо е в 21 век, когато информацията и комуникацията са водещи в процесите на приобщаването ни в света, да избираме пътя на самоизолацията.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Радев: Закриването на „Радио България“ в навечерието на европредседателството е неприемливо"}
{"url": "https://trud.bg/%d1%88%d0%b5%d1%84%d0%b8%d0%bb%d0%b4-%d1%83%d0%b5%d0%bd%d0%b7%d0%b4%d0%b8-%d0%b8%d0%b7%d0%ba%d1%83%d1%88%d0%b0%d0%b2%d0%b0-%d1%82%d0%b0%d0%bb%d0%b0%d0%bd%d1%82-%d0%bd%d0%b0-%d0%bb%d0%be%d0%ba/", "text": "Суперталантът на „Локомотив“ (Пд) Ияд Хамуд, който дебютира на 15 години в родния елит и то в градското дерби срещу „Ботев“ (Пд), е на път да продължи футболната си кариера на Острова.Ливанецът с български паспорт е изкушаван със солидна стипендия от „Шефилд Уензди“, където изкара два пробни периода и успя да хване окото на скаутите на английския клуб. Ияд Хамуд започна лятна подготовка с представителния тим на „черно-белите“ от „Лаута“, но заминаването му за Албиона е въпрос на дни, твърдят близки до малогабаритния футболист.Ияд Хамуд ще е поредният напускащ „Локо“ (Пд) това лято, след като половин дузина футболисти си тръгнаха, тъй като не са вземали заплати от януари насам, а на ветерана Кирил Котев не бе предложен нов договор. Халфът Димитър Велковски предпочете да остане на „Лаута“ пред офертата на новака в елита „Септември“, откъдето в „Локо“ (Пд) чакат бранителя Янко Ангелов. От „Локомотив“ (Горна Оряховица) пък трябва да дойде нападателят Владислав Узунов, а на лагера в Боровец ще бъдат пробвани и 10-ина футболисти от чужбина.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " „Шефилд Уензди“ изкушава талант на „Локо“ (Пд) със стипендия"}
{"url": "https://trud.bg/%d0%bd%d0%b8%d0%b3%d0%b5%d1%80%d0%b8%d0%b9%d0%ba%d0%b0-%d0%b8%d0%b7%d1%82%d1%8a%d1%80%d0%b2%d0%b0-%d0%bf%d0%b5%d1%80%d1%83%d0%ba%d0%b0%d1%82%d0%b0-%d1%81%d0%b8-%d0%bf%d0%be-%d0%b2%d1%80%d0%b5%d0%bc/", "text": "По време на дългия си скок нигерийската атлетка Блесинг Окагбаре изпусна перуката си, която падна назад при приземяването, предава Би Би Си.28-годишната нигерийка завърши седма, като не е ясно дали дължината на скока й се изчислява от мястото, където перуката е паднала, или от мястото, на което тялото й се е приземило.Смеейки се, Окагбаре коментира, “такова е, каквото е“.  ", "date": "2017.06.16", "title": " Нигерийка изтърва перуката си по време на дълъг скок"}
{"url": "https://trud.bg/%d0%b2%d0%b8%d0%b7%d0%be%d0%b2%d0%b8-%d0%bf%d1%80%d0%be%d0%b1%d0%bb%d0%b5%d0%bc%d0%b8-%d0%b1%d0%b0%d0%b2%d1%8f%d1%82-%d0%b2%d1%80%d1%8a%d1%89%d0%b0%d0%bd%d0%b5%d1%82%d0%be-%d0%bd%d0%b0-%d0%b1%d1%80/", "text": "Визови проблеми бавят завръщането на бразилския футболист на „Ботев“ (Пд) Фернандо Виана в България и нападателят е на път да пропусне почти цялата лятна подготовка на „канарчетата“, признаха от лагера на „жълто-черните“ от Пловдив.С бързото решаване на проблема се е заел завърналият се на работа в „Ботев“ бивш финансов и административен директор Иван Йотков, който ще е представителят на клуба на жребия за първия предварителен кръг в Лига Европа на 19 юни в централата на УЕФА в Нион.Фернандо Виана липсва в списъка на старши треньора Николай Киров-Белия за летния лагер от 17 до 25 юни в Банско, където пловдивчани ще изиграят 3 контроли.Сред 24-те избраници на Белия са 16-годишни юноши Иван Василев и Кристиан Добрев и 17-годишният вратар Стелиан Ангелов. С „Ботев“ за Пирин планина тръгва и 23-годишният стопер Радослав Терзиев, въпреки че още не е подписал нов договор и има оферти от чужбина и от „Берое“. Веселин Минев е предпочел офертата на новака в елита „Етър“ и няма да се събере отново с близнака си Йордан в тима на „канарчетата“. Доскорошният капитан на „Левски“ бе желан и от старши треньора на „Локомотив“ (Пд) Войн Войнов заедно със съотборниците си в тима на „сините“ Александър Александров-Алвеша и Антон Огнянов.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Визови проблеми бавят връщането на бразилец в „Ботев“ (Пд)"}
{"url": "https://trud.bg/%d0%be%d1%84%d0%b8%d1%86%d0%b8%d0%b0%d0%bb%d0%bd%d0%be-%d0%b1%d0%b5-%d0%be%d1%82%d0%ba%d1%80%d0%b8%d1%82-%d0%bd%d0%be%d0%b2%d0%be%d0%bf%d0%be%d1%81%d1%82%d1%80%d0%be%d0%b5%d0%bd%d0%b8%d1%8f-%d0%bf/", "text": "С водосвет бе открит новия парк „Македония“ в Благоевград. Ритуалът за здраве и благоденствие бе отслужен от свещениците от благоевградския храм „Въведение Богородично“ отец Петър и отец Кирил. За успеха на парка се помолиха кметът на Община Благоевград д-р Атанас Камбитов, заместник- кметовете по култура и хуманитарни дейности Христина Шопова, по икономика и финанси Иво Николов, председателят на Обс Радослав Тасков, директор Дирекция „Правно- нормативно обслужване“ Антония Методиева. Ритуалът по освещаване се извърши в присъствието на екипите, които работят по подготовката на парка за двете най- грандиозни музикални събития – „Франкофоли. Благоевград“ и Годишните музикални награди на БГ Радио, както и журналисти.Теренът на парка е 62 декара. 40 от тях са благоустроени. Предвижда се изграждане на православен храм, който ще носи името на Свети Георги, детски и спортни площадки, уреди за фитнес на открито. Две от старите сгради, използвани по-рано за работилници, са реновирани и модернизирани. Едната от тях ще се използва за спортна база, а другата – за провеждане на различни културни събития. Днес паркът е подготвен и очаква своите първи посетители за двете най- грандиозни музикални събития- „Франкофоли. Благоевград“ и Годишните музикални награди на БГ Радио, които ще бъдат раздадени днес, от 21.00 часа. ", "date": "2017.06.16", "title": " Официално бе открит новопостроения парк „Македония“ в Благоевград"}
{"url": "https://trud.bg/%d1%82%d1%80%d0%b5%d1%82%d0%be%d1%82%d0%be-%d0%b8%d0%b7%d0%b4%d0%b0%d0%bd%d0%b8%d0%b5-%d0%bd%d0%b0-%d1%84%d1%80%d0%b0%d0%bd%d0%ba%d0%be%d1%84%d0%be%d0%bb%d0%b8-%d0%b2-%d0%b1%d0%bb%d0%b0%d0%b3%d0%be/", "text": "Големите звезди на тазгодишното издание на фестивала „Франкофоли“, на 17 юни,са световнопопулярната френскатасоул певица Имани и любимата на българската публика електро суинг банда Паров Стелар.  Преди тях ще подгряват една от водещите групи на македонската алтернативна сцена „Фолтин“. Това стана ясно на пресконференция днес, по време накоято кметът на Благоевград д-р Атанас Камбитов, зам.-кметът по култура и хуманитарни дейности Христина Шопова и директорът на френския фестивал Фредерик Шарпай, разкриха детайли за събитието.Фестивалът се провежда на открито в парк „Македония“, при вход свободен за всички жители и гости на града.След 16 часа теренът ще бъде отворен за зрители, в 17 часа DJ Martеnще пуска музика за най-нетърпеливите. От 19 часа ще подгряват Фолтин, а Имани ще се качи на сцената в 21 часа с двучасов концерт. Следват Паров Стелар с тяхното музикално и визуално шоу.Една от изненадите тази година е и новата локация на провеждането му – мястото на бившите казарми, които Община Благоевград преработи като място за провеждане на културни и спортни събития. „Франкофоли“ ще бъде първото събитие, което ще се случи там.В града ще има осигурено упътване към мястото, но най-лесната навигация би била ако въведете Francofolies 2017 в GoogleMaps.В досегашните две изключително успешни издания на фестивала на сцената се качиха едни от най-разпознаваемите музиканти на съвременната музикална сцена – ZAZ, Нувел Ваг, Джипси кингс, Патрисия Каас, DJ Боб Синклер.Двата дни на „Франкофоли“ през лятото на 2016 г. събраха пред внушителната сцена на събитието над 25 000-на публика.Специално за Фракофоли в града пристигат фенове от България и чужбина, а хотелите, с обща леглова база около 7000 мест,а са с пълна заетост от май – месец преди провеждането му.Тази година  „Франкофоли“ в Благоевград беше обявено за едно от 100-те най-големите франкофонски събития в света за 2017, популяризиращи френскоезичната култура през 2017 г. според проекта „Голямата обиколка“.  Инициативата е на френската държава и под патронажа на президента на република Франция.  Тази година тя подбира 100 големи събития от 5-те континента, които влизат в списъка за посещение на приятелите на франкофонията от цял свят.", "date": "2017.06.16", "title": " Третото издание на  Франкофоли в Благоевград с концерти на Имани и Паров Стелар\t\t\t"}
{"url": "https://trud.bg/%d0%bc%d1%8a%d0%b6-%d1%81%d0%b5-%d0%be%d0%bf%d0%b8%d1%82%d0%b0-%d0%b4%d0%b0-%d0%b8%d0%b7%d0%bd%d0%b0%d1%81%d0%b8%d0%bb%d0%b8-9-%d0%b3%d0%be%d0%b4%d0%b8%d1%88%d0%bd%d0%be-%d0%b4%d0%b5%d1%82%d0%b5/", "text": "Неизвестен мъж се е опитал да изнасили 9-годишно момиченце в село Баня,Разложко. Инцидентът е станал във вторник около 22.00 часа, когато момичето отишло да купи бира от хранителния магазин, намиращ се в близост до дома на баба и дядо й.Нападателят заговорил детето в магазина, а после започнал да я гали по главата и ѝ казал, че е късно и трябва да се прибира в къщи, за да не се притесняват близките ѝ.Детето си тръгнало, а неизвестния мъж го причакал зад мост. Дръпнал го, запушил устата му и го повалил на земята. Започнал да го съблича, в този момент момичето го ударило с бутилката бира по главата, отскубнало се и се развикало. На помощ се притекли  баба ѝ, дядо ѝ и чичо ѝ, които чули виковете за помощ и които били отвън пред дома им и чакали то да се прибере. На помощ се притекъл и друг мъж. Дядото и чичото подгонили насилника, но той избягал и се скрил.Фамилията не е от село Баня, а от Берковица, но живеят в селото  от 13 години. В търговският обект, където момичето е пазарувало, има камери и ще се проверят, за да се открие насилника.", "date": "2017.06.16", "title": " Мъж се опита да изнасили 9-годишно дете\t\t\t"}
{"url": "https://trud.bg/%d0%bf%d1%80%d0%b5%d0%b7%d0%b8%d0%b4%d0%b5%d0%bd%d1%82%d1%8a%d1%82-%d0%b4%d0%b5%d0%ba%d0%bb%d0%b0%d1%80%d0%b8%d1%80%d0%b0%d0%bb-%d0%b0%d0%bf%d0%b0%d1%80%d1%82%d0%b0%d0%bc%d0%b5%d0%bd%d1%82-%d0%ba/", "text": "Президентът Румен Радев притежава апартамент в София, с площ 143 кв./м, купен за 169 000 лева преди 7 години. Това става ясно от имуществената декларация на държавния глава, публикувана днес от Сметната палата.Радев има и лек автомобил Citroen C5, придобит през 2014 г. срещу 3300 лева.Наличните му парични средства са в размер на 4000 лева, а съпругата му Десислава Радева разполага с 3200 лева.Освен тях президентът е декларирал банков влог в размер на 4379 лева и кредитна карта с лимит от 10 000 лева, както и потребителски заем на стойност 20 000 лева на името на съпругата му.Вицепрезидентът Илияна Йотова обитава по-голямо жилище – 170 квадратни метра площ, на името на съпруга й Андрей Йотов. Освен него тя е декларирала и джип Audi Q7 на стойност 30 000 лева.Йотова има 90 000 евро в два влога, а съпругът й – 505 000 лева и 52 000 евро. Вицепрезидентът е декларирала и 118 548 доходи от друга стопанска дейност.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Президентът декларирал апартамент, кола за 3300 лв. и скромен влог"}
{"url": "https://trud.bg/%d0%b4%d0%be%d0%ba%d0%b0%d1%82%d0%be-%d0%ba%d0%b0%d0%b4%d0%b8%d0%b5%d0%b2-%d0%b8-%d0%b8%d0%b2%d0%b0%d0%bd%d1%87%d0%b5%d0%b2%d0%b0-%d1%81%d0%b8-%d1%80%d0%b0%d0%b7%d0%b4%d0%b5%d0%bb%d1%8f%d1%85%d0%b0/", "text": "„Хората в „Младост“ не трябва да бъдат потърпевши от целия този скандал, защото докато г-н Кадиев и г-жа Иванчева си разделяха властта и се бореха за нея, ние продължихме и продължаваме да инвестираме“. Това каза пред журналисти кметът на София Йорданка Фандъкова във връзка с казуса с кмета на район „Младост“ Десислава Иванчева, която вече няма подкрепата на тези, които са я издигнали.„Подкрепям и работя добре с всички районни кметове – проблемите на районите нямат политически цвят“, каза още Фандъкова.„Моят коментар няма кой знае какво значение. Коментарът е на хората.Районните кметове се избират мажоритарно от хората. Те им дават своето доверие и само те са тези, които биха могли да имат претенции към тях“, уточни кметът. Според нея трябва да е ясно, че е едно да имаш желание, а друго е на практика да можеш да се справяш и да носиш отговорност.Фандъкова обясни, че се очаква в началото на август да започне строителството на първия етап от новия парк в „Младост“. Продължава и строителството на детската градина и по-добрата достъпност на подлезите.„Лесно е да се каже, че в района нищо не е направено, защото и това чух. Всички знаете колко се инвестира в новите метростанции и булеварди. Важно е, че всеки кмет трябва да знае, че носи огромна отговорност, че кметската работа не е лесна. Не е просто да говориш, трябва да работиш, да подготвиш проекти, да ги защитаваш. Надявам се г-жа Иванчева да намери сили да се справи“, коментира Фандъкова. Фандъкова каза, че Иванчева не е успяла да проведе конкурса за храненето в детските градини. „Добре, че сега е лято и не е фатално, но аз възложих на директорите на детските градини да направят конкурсите, за да може есента децата все пак да имат гарантиране“, допълни кметът.На въпрос дали има сигнали от жителите на „Младост“, че администрацията не работи, кметът, че има различни жалби. „Знаете ,че когато получаваме жалби винаги правим проверки. Така че по жалби аз съм възлагала проверки“, коментира кметът. Тя поясни, че има забавяне в района по някои процедури. „Това е част от работата на всеки един. Сигурно и кметът на „Лозенец“ съм го проверявала. Въпросът е, че нещата се усещат, виждат, а там говорим за забавяне на обслужване на гражданите, което не може да се случва. Не бива да се случва“, коментира Фандъкова. Тя изрази очакване кметицата на „Младост“ да си намери най-накрая екип и да започне сериозно да работи като кмет, за да може да защити огромното доверие, което на гражданите на „Младост“ са й дали.„От утре отваряме за движение едната лента от бул. „Патриарх Евтимий“, каза още кметът. По думите ѝ другата лента ще остане затворена във връзка с довършването на метрото. „Отваряме движението еднопосочно, както беше и по бул. „Васил Левски“. В тунела на НДК също връщаме еднопосочното движение, като ще остане излизането по посока бул. „Черни връх“ във връзка с продлъжването на работата метрото на бул. „Пенчо Славейков“ и предстоящия ремонт на бул. „Прага“, коментира Фандъкова.По думите й, наесен вече ще се отвори изцяло реконструираната отсечка от бул. „Прага“.", "date": "2017.06.16", "title": " Докато Кадиев и Иванчева си разделяха властта, ние продължихме да инвестираме\t\t\t"}
{"url": "https://trud.bg/%d1%83%d1%87%d0%b5%d0%bd%d0%b8-%d0%be%d1%82-23-%d1%81%d1%82%d1%80%d0%b0%d0%bd%d0%b8-%d0%be%d1%82-4-%d0%ba%d0%be%d0%bd%d1%82%d0%b8%d0%bd%d0%b5%d0%bd%d1%82%d0%b0-%d0%bd%d0%b0-%d0%ba%d0%be%d0%bd%d1%84/", "text": "Балабановата къща в Стария град в Пловдив ще е домакин от 19 до 21 юни на 18-ата международна конференция по комбинаторен анализ на изображения  (IWCIA).Участниците в събитието са водещи учени от 23 страни от 4 континента – Европа, Азия, Африка и Северна Америка. IWCIA се провежда за първи път през 1991 г. в Париж, а следващите й издания са в Убе (Япония), Вашингтон (САЩ), Лион (Франция),  Хирошима (Япония), Мадрас (Индия), Кан (Франция), Филаделфия (САЩ), Палермо (Италия), Оукланд (Нова Зеландия), Берлин (Германия), Бъфало (САЩ), Плая дел Кармен  (Мексико), Мадрид (Испания), Остин (САЩ), Бърно (Чехия) и Калкута (Индия).В продължение на 26 години тази серия конференции предлага на учени от цял свят форум, на който да представят своите най-нови открития, да дискутират най-значимите постижения и предизвикателства в областта, както и да утвърдят и разширят сътрудничеството си с учени от други страни.Комбинаторният анализ на изображения е научна дисциплина, основана на абстрактни математически теории и техники от „дискретната“ математика (понякога наричана „езикът на компютрите“). Краен продукт на научните изследвания са математически модели и методи за решаване на проблеми от реалния живот, възникващи в различни, често „социално чувствителни“ области на човешката дейност, като медицината, роботиката, отбраната и сигурността.Така например, технологии, оборудвани с комбинаторни алгоритми за анализ на изображения, могат да разпознаят нелегално паркиран или издирван автомобил, изоставен багаж, издирвано лице, непозволено или съмнително поведение и др. Чрез методите на дискретната томография могат да се визуализират вътрешни човешки органи без да се налага физически контакт с пациента.Идеята за провеждане на тазгодишната IWCIA в Пловдив е на Валентин Бримков и Ренета Бърнева, професори в Университета на Щата Ню Йорк и водещи учени в тази област. Те вече са организирали успешно IWCIA в Бъфало (Ню Йорк) през 2008 г. и в Остин (Тексас) през 2012 г.Предложението им до международния управителен съвет на IWCIA е прието през 2015 г. и те се залавят с организацията, която отнема повече от година. В помощ е местен организационен комитет, включващ учени от Пловдив и София, както и студенти и ученици от Образцова математическа гимназия „Академик Кирил Попов“. Организаторите оценяват партньорството на Община Пловдив и лично на зам.-кмета Стефан Стоянов.Целта на организаторите е „IWCIA 2017“ в Пловдив да бъде научно събитие, достигащо най-високите световни стандарти. Процесът на рецензиране на постъпилите статии е бил твърде строг и прецизен, като всяка статия е рецензирана чрез двойно-сляп модел от трима независими члена на международния програмен комитет, включващ водещи учени от 17 различни страни.Томът с трудовете на IWCIA е публикуван в световно-известната Lecture Notes in Computer Science серии  на международното научно издателство Springer. Пленарните докладчици са световно признати учени – Алфред М. Брукстейн от Технион (Израел), Едуин Ханкок от Университета на Йорк (Великобритания), Марк ван Кревелд от Университета на Утрехт (Холандия), Кристиан Ронсе от Университета на Страсбург (Франция) и Гюнтер Роте от Свободен университет-Берлин (Германия).Социалната програма на конференцията включва запознаване на участниците с историческите и културни забележителности на Пловдив. Гостите ще посетят Асеновата крепост, Бачковския манастир и други забележителности в региона, ще се насладят на природата на Родопите и на най-доброто от българската кухня. Организаторите вярват, че IWCIA в Пловдив ще остави незабравими спомени сред всички гости.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Учени от 23 страни от 4 континента на конференция в Балабановата къща в Пловдив"}
{"url": "https://trud.bg/%d0%bc%d0%b8%d1%80%d0%b5%d0%bb%d0%b0-%d0%b4%d0%b5%d0%bc%d0%b8%d1%80%d0%b5%d0%b2%d0%b0-%d0%b8-%d0%b8%d0%b2%d0%b5%d1%82-%d0%bb%d0%b0%d0%bb%d0%be%d0%b2%d0%b0-%d0%bd%d0%b0-%d0%b6%d0%b8%d0%b2%d0%be-%d0%bf/", "text": "През уикенда феновете на леката атлетика ще имат възможност да гледат на живо по Mtel Sport 2 участието на Мирела Демирева и Ивет Лалова в шестия кръг от Диамантената лига в Стокхолм. Директното излъчване от шведската столица стартира в 17:00 часа, като то ще бъде предшествано от пряко студио половин час по-рано.След като не бе включена в класирането в Осло заради настъпване на вътрешната линия на коридора, Ивет Лалова ще търси добро представяне в спринта на 200 м в Швеция. В момента Лалова е 8-а в световната ранглиста в своята коронна дисциплина, като най-добрият и резултат дотук е 22.88 секунди, записан в Юджийн, САЩ. Очаква се българката да стартира малко след 18:00 часа, като тя ще бяга в компанията на Мюриел Ахуре от Кот Д’Ивоар, която завърши втора в Осло с 22.74 секунди.Мирела Демирева излиза за своя трети старт от Диамантената лига през сезона. Спортист номер 1 на България за 2016 г. ще се появи на стадиона около 17:00 часа. Най-силното постижение през сезона за Демирева е 188 см, постигнато също като Лалова в Юджийн, в края на май. В надпреварата Стокхолм ще участва и водачката в ранглистата през тази година Мария Ласицкене (Кучина). Рускинята, която се състезава под неутрален флаг, спечели състезанията в Юджийн и в Рим, а преди дни записа личен рекорд от 204 см на турнира в Хенгело, Холандия.", "date": "2017.06.16", "title": " Мирела Демирева и Ивет Лалова на живо през уикенда по Mtel Sport 2"}
{"url": "https://trud.bg/%d0%bc%d0%be%d0%bd%d1%82%d0%b8%d1%80%d0%b0%d1%82-%d0%b5%d0%ba%d1%80%d0%b0%d0%bd-%d0%bd%d0%b0-%d0%b3%d0%b5%d1%80%d0%b5%d0%bd%d0%b0-%d0%b7%d0%b0-%d0%b5%d0%b2%d1%80%d0%be%d1%82%d1%83/", "text": "Монтират екран на „Герена“ за евротурниритеРъководството на „Левски“ разкри, че е обсъждана идеята за монтиране на видео табло в района на стадион „Шефът на „сините“, занимаващ се с финансовата част на клуба, разкри и как отборът може да бъде стабилизиран: „В Западна Европа голяма част от парите в тимовете идват от медийните права, а при нас е само 6%. Затова ние залагаме на по-добри и по-дългосрочни отношения с рекламодателите на клуба“.", "date": "2017.06.16", "title": " Монтират екран на „Герена“ за евротурнирите"}
{"url": "https://trud.bg/%d0%b7%d0%b0%d0%b4%d1%8a%d0%bb%d0%b6%d0%b5%d0%bd%d0%b8%d1%8f-%d0%b7%d0%b0-%d1%81%d1%82%d0%be%d1%82%d0%b8%d1%86%d0%b8-%d0%bc%d0%b8%d0%bb%d0%b8%d0%be%d0%bd%d0%b8-%d0%b2-%d0%b4%d0%b5%d0%ba%d0%bb%d0%b0/", "text": "Задължения за стотици милиони към банки, физически и юрдически лица. Това се набива в очи още при пръв поглед в имуществената декларация на председателя на „Воля“ Веселин Марешки, която е публикувана . Повечето от тях обаче са на името на съпругата му Светлана Марешка.На името на г-жа Марешка са записани дялови участия в 93 компании, както и акции в Фармхолд АД на стойност 796 000 лева и книжа във Фармнет АД придобити за 9 926 000 лева.Наличните парични средства на председателя на „Воля“ са в размер на малко над 35 000 лева, но всъщност само 13 000 от тях са чисто негови – другите са на името на жена му. В банкови сметки той има само 2317 лева, докато съпругата му е с 58 072 лева, а в евро в банката Марешки има само 52 евро, докато Светлана Марешка е с 140 583 евро.Той е купил две идеални части на дворно място във Варна, но през далечните 1993 и 1997 година, право за строеж на апартамент за 7217 лева пак във Варна – през 2009 година, както и поземлен незастроен имот в родното му място село Орешак през 2010 година, като от този имот той притежава 1/6. Съпругата на Марешки – Светлана, която е рускиня, има правото на половината от къща във Волгоградска област, още от 1995 година. През 2010 година Марешки е купил 1/6 ливада в село Патрешко, Троян.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Задължения за стотици милиони в декларацията на Марешки"}
{"url": "https://trud.bg/%d1%81%d1%87%d1%83%d0%bf%d0%b8%d1%85%d0%b0-%d1%81%d1%82%d1%8a%d0%ba%d0%bb%d0%be-%d0%bd%d0%b0-%d0%ba%d0%be%d0%bb%d0%b0%d1%82%d0%b0-%d0%bd%d0%b0-%d0%b3%d0%be%d1%80%d1%81%d0%ba%d0%b8-%d1%81%d0%bb%d1%83/", "text": "Заплахи за физическа саморазправа към горския стражар от „ДГС Разлог” Христо Колчев са отправени от Петър Плеснев – системен нарушител с десетки съставени актове за незаконни дейности в горските територи в района, съобщиха от ЮЗДП.Това се случва преди дни, към 23.00 часа, докато горският служител прави обход на охранителния участък, за който отговаря. На следващия ден след дежурството той установява, че предното стъкло на личния му автомобил, който е бил паркиран зад административната сграда на стопанството, е счупено.Служителят веднага е подал сигнал в РУП гр. Разлог. За случая е сезирана Районната прокуратура в града, която следва да установи дали лицето, отправило заплахата, е разбило стъклото на автомобила.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Счупиха стъкло на колата на горски служител от ДГС-Разлог"}
{"url": "https://trud.bg/%d0%bd%d0%b0%d0%bf%d0%b0%d0%b4%d0%bd%d0%b0%d1%85%d0%b0-%d1%81-%d0%bd%d0%be%d0%b6-%d1%83%d1%87%d0%b5%d0%bd%d0%b8%d0%ba-%d0%bf%d1%80%d0%b5%d0%b4-%d1%81%d1%82%d0%be%d0%bb%d0%b8%d1%87%d0%bd%d0%be%d1%82/", "text": "Двама непознати нападнаха с нож ученик пред столичното 23 СУ „Фредерик Жолио-Кюри“ в кв. „Редута”. Сигналът е постъпил в полицията към 13:40 ч..15-годишното момче е възпитаник на училището. Оказана му е помощ от медицинската сестра на учебното заведение, след което е откарано в „Пирогов” с хематоми по главата, информира БТВ.До момента няма задържани. Полицията издирва агресорите.Свидетел разказа, че причина за нападението е, че момчето носело тениска на ЦСКА. Нападателите са нарязали лицето му, твърди още очевидецът.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Нападнаха с нож ученик пред столичното 23-о училище"}
{"url": "https://trud.bg/%d0%b2-%d0%b3%d0%be%d1%86%d0%b5-%d0%b4%d0%b5%d0%bb%d1%87%d0%b5%d0%b2-%d1%89%d0%b5-%d0%bf%d1%80%d0%be%d1%82%d0%b5%d1%81%d1%82%d0%b8%d1%80%d0%b0%d1%82-%d1%81%d1%80%d0%b5%d1%89%d1%83-%d0%b2%d0%b8%d1%81/", "text": "Протест срещу високите цени на горивата организират в Гоце Делчев. Според местните жители в цялата Благоевградска област най-скъпо гориво плащат шофьорите в Гоце Делчев, което се дължи на високите надценки, които слагат местните търговци на петролни продукти.Организаторите на протеста дават пример, че цената на газта за автомобили в Гоце Делчев е с 12 стотинки по-скъпа от Благоевград. С 4 до 6 стотинки по-скъпо се зарежда на гоцеделчевските бензиностанции с дизел и бензин.Докога ще ни ограбва картелът в Гоце Делчев?  Питат организаторите на протеста, който се организира утре от 12 часа на обед на централния градски площад. Те искат да знаят кой контролира цените на горивата и защо са тези драстични разлики за сметка на потребителите в Гоце Делчев.„Нека всички излезем на протест. Елате да си кажем истината и да си искаме правата! Който не дойде е мазохист!“, призовават организаторите на протестната проява.Организацията на протеста върви основно в социалните мрежи. Във фейсбук стотина потребители са дали заявка, че ще се включат в проявата, за да изразят недоволство от високите цени на горивата. Протестът продължава да набира привърженици.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " В Гоце Делчев ще протестират срещу високите цени на горивата"}
{"url": "https://trud.bg/%d1%81%d0%b2%d0%b5%d1%82%d0%be%d0%b2%d0%bd%d0%b8%d1%8f%d1%82-%d1%88%d0%b0%d0%bc%d0%bf%d0%b8%d0%be%d0%bd-%d0%bf%d0%be-%d1%88%d0%b0%d1%85%d0%bc%d0%b0%d1%82-%d0%b0%d0%bd%d0%b0%d1%82%d0%be%d0%bb%d0%b8/", "text": "Световният шампион по шах Анатолий Карпов на 18 юни ще открие клуб по шахмат в Горна Оряховица. Клубът се намира в Младежкия дом в железничарския град.Анатолий Карпов ще бъде посрещнат и приветстван от кмета на Общината инж. Добромир Добрев. След откриването на клуба, Световният шампион ще играе сеанс с деца-шахматисти от Горна Оряховица и Велико Търново.По-късно същия ден Анатолий Карпов ще проведе демонстративен шахматен сеанс на едновременна игра и срещу няколко ученика от училища в Свищов.Атрактивната шахматна среща ще се състои в Художествената галерия „Николай Павлович“, където се очаква да има засилено присъствие на свищовски ученици и любители на шахматния спорт.", "date": "2017.06.16", "title": " Световният шампион по шахмат Анатолий Карпов открива клуб в Горна Оряховица"}
{"url": "https://trud.bg/%d0%b5%d0%ba-%d0%be%d0%b4%d0%be%d0%b1%d1%80%d0%b8-%d0%b4%d1%8a%d1%80%d0%b6%d0%b0%d0%b2%d0%bd%d0%b0%d1%82%d0%b0-%d0%bf%d0%be%d0%bc%d0%be%d1%89-%d0%b7%d0%b0-%d0%b1%d0%b4%d0%b6/", "text": "Европейската комисия одобри мерките на България в помощ на БДЖ. Брюксел констатира, че мерките не нарушават правилата на Европейския съюз за държавните помощи. Това стана ясно днес от полученото официални съобщение от Комисията.Мерките ще позволят на дружеството да намали дълга си, без да се нарушава неоправдано конкуренцията на единния пазар. Министър Ивайло Московски заяви, че това е една изключително добра новина за българските железници.„Един от основните приоритети за мен и моя екип бе оздравяването на „Холдинг БДЖ“ ЕАД. И се радвам, че получихме така очакваното одобрение, за да подпомогнем дружеството с пари от държавния бюджет“, каза Московски, който участва в заключителна сесия на Дигиталната асамблея, която се провежда във Валета.В съобщението си ЕК припомня, че през 2011 г. България представи план за преструктуриране на БДЖ, в който се съдържаха и мерки, които биха могли да предоставят икономическо предимство на БДЖ и следователно биха могли да включат държавна помощ по смисъла на правилата на ЕС. По време на получаването ЕК се е съсредоточила върху опрощаването на някои дългове на БДЖ от страна на държавата.Така се стига до извода, че планираното опрощаване на тези дългове от 224 млн. лв. е в съответствие с насоките от 2008 г. за държавната помощ за железопътни предприятия, защото задълженията са възникнали преди присъединяването на България към ЕС. ЕК посочва, че дълговете са пряко свързани с превозната дейност на БДЖ и възпрепятстват доброто финансово управление на дружеството. Размерът им, който подлежи на опрощаване е съразмерен, а държавната помощ не пречи на ефективната конкуренция на пазара.Комисията подчертава също така, че БДЖ е единственото дружество за железопътни пътнически превози в България и неговата дейност е от решаващо значение за свързаността и икономиката на страната.Изводът на Комисията е, че опрощаването на дълговете е необходимо и съразмерно и е в съответствие с правилата на ЕС за държавните помощи. ЕК не открива проблем и при възстановяването на някои суми по ДДС, платен неоснователно от БДЖ върху компенсацията, получена от дружеството, за изпълнение на задължения за предоставяне на обществена услуга.Според Брюксел дружеството по принцип не дължи ДДС и възстановяването не предоставя на държавните железници конкурентно предимство на пазара. По повод погасяването на дълговете на БДЖ към НКЖИ, проверката на ЕК е установила, че това не поражда опасения за конкуренцията, тъй като удължаването на срока и условията за погасяване съответстват на държавните условия. ", "date": "2017.06.16", "title": " ЕК одобри държавната помощ за БДЖ"}
{"url": "https://trud.bg/%d0%bb%d0%be%d0%b7%d0%b0%d0%bd-%d0%bf%d0%b0%d0%bd%d0%be%d0%b2-%d0%bd%d0%b5-%d0%b5-%d0%bf%d0%be%d0%b4%d0%b0%d0%bb-%d0%b4%d0%b5%d0%ba%d0%bb%d0%b0%d1%80%d0%b0%d1%86%d0%b8%d1%8f-%d0%b7%d0%b0-%d0%b4%d0%be/", "text": "Председателят на Върховния касационен съд Лозан Панов, който е изявява като „борец“ номер 1 за правда, явно се смята над закона. Той не е спазил изискванията на Сметната палата и не е подал декларация за доходите и имуществото си. Това стана ясно от публикуваните днес в сайта на Сметната палата декларации на лицата, заемащи висши държавни длъжности.Лозан Панов е единственият представител от върховете на съдебната власт – член на Висшия съдебен съвет и на Инспектората на съдебната власт, който не е декларирал доходите и имотите си.Общо 48 души от списъка със задължение да подават декларации не са сторили това в нужния срок. От тях 19 са членове на ръководни и контролни органи на политически партии, петима са народни представители,  10 са кметове, заместник – кметове и председатели на общински съвети и 14 са от други категории задължени лица.За лице, задължено по закона, което не подаде декларация в законоустановения срок, глобата е в размер от 1000 до 1500 лв. При повторно нарушение глобата е в размер от 2500 до 5000 лв. В случаите на неподаване на декларация от лицата, попадащи в обхвата на закона, Сметната палата уведомява изпълнителния директор на Националната агенция за приходите за предприемане на действия по реда на глава четиринадесета или петнадесета от Данъчно-осигурителния процесуален кодекс и председателя на Държавна агенция „Национална сигурност“.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Лозан Панов не е подал декларация за доходите и имуществото си"}
{"url": "https://trud.bg/%d1%83%d0%b5%d1%84%d0%b0-%d0%b2%d1%8a%d1%80%d0%bd%d0%b0-%d1%86%d1%81%d0%ba%d0%b0-%d0%b2-%d0%b5%d0%b2%d1%80%d0%be%d0%bf%d0%b0/", "text": " ЦСКА е пред сензационно завръщане в Лига Европа още този сезон. След като името на „Дунав“ дълго време фигурираше сред участниците на първия предварителен кръг на втория по сила клубен турнир сайтът на евроцентралата го смени с това „червените“. Първоначално УЕФА отказа да даде лиценз на клуба, защото нямал 3-годишна история. ЦСКА обжалва на най-високата инстанция – Спортният арбитражен съд в Лозана. Освен това клубът си спечели емблемата на фалиралото дружество, което е ясен сигнал за наследственост. Докато КАС не обяви официално позицията си, „червените“ фенове не могат да се радват. Не е изключено това да стане в петък късно вечерта, а от УЕФА да имат предварителна информация заради „топла връзка“ с Лозана. Припомняме, че ЦСКА получи евролиценз от нашата Лицензионна комисия. Само преди дни Стамен Белчев, треньорът на тима от „Българска Армия“, призна, че има проблеми със селекцията, тъй като играчи отказвали да приемат офертата на клуба заради изваждането от Европа. Това е и една от причините до момента единственият сигурен нов да е бразилецът Енрике Роберто Рафаел. За последно ЦСКА игра в евротурнирите през 2014 година, когато отпадна от молдовския „Зимбру“.", "date": "2017.06.16", "title": " УЕФА върна ЦСКА в Европа"}
{"url": "https://trud.bg/%d0%bf%d0%be%d1%87%d1%82%d0%b8-13-%d0%be%d1%82-%d0%bf%d1%8a%d1%82%d0%bd%d0%b8%d1%82%d0%b5-%d0%bd%d0%b0%d1%80%d1%83%d1%88%d0%b5%d0%bd%d0%b8%d1%8f-%d0%b2-%d0%bf%d0%bb%d0%be%d0%b2%d0%b4%d0%b8%d0%b2/", "text": "Превишената или несъобразена скорост е причината за почти 1/3 от пътните нарушения в Пловдив, предава агенция “Фокус“, цитирайки инспектор от КАТ Пловдив Ботьо Гергинов.Според него само за периода 12-15 юни в града са констатирани 457 нарушения на пътя.Гергинов допълни, че от началото на 2017 г. до 15 юни са установени 16 477 пътни нарушения, като има съставени  3 149 акта и 10 996 фиша.Сред тях има 376 произшествия с травматизъм, има 22 загинали и 485 ранени.По думи на инспектора се забелязва спад в нарушенията в сравнение с 2016 г., но въпреки това общата бройка е все още голяма.Властите са установили, че най-много произшествия са причинени от водачи с опит до 5 години, като “особено внимание се обръща и на водачи със стаж до 1 година“.", "date": "2017.06.16", "title": " Почти 1/3 от пътните нарушения в Пловдив са вследствие на превишена скорост"}
{"url": "https://trud.bg/%d0%b5%d1%80%d0%b4%d0%be%d0%b3%d0%b0%d0%bd-%d0%be%d1%81%d1%8a%d0%b4%d0%b8-%d1%80%d0%b5%d1%88%d0%b5%d0%bd%d0%b8%d0%b5%d1%82%d0%be-%d0%bd%d0%b0-%d1%81%d0%b0%d1%89-%d0%b7%d0%b0-%d0%b0%d1%80%d0%b5%d1%81/", "text": "Турският президент Реджеп Тайип Ердоган осъди остро решението на Съединените щати да издадат заповед за арест на 12 негови охранители, предаде .Те бяха обвинени в участие в сблъсъците с прокюрдски демонстрации по време на посещението на държавния глава във Вашингтон миналия месец.Ердоган се закани да се бори политически и юридически срещу решението на Съединените щати.„Те не направиха нищо срещу протестиращите срещу мен. Задържаха двама от нашите братя, които се намесиха. И издадоха заповеди за арест за 12 от охранителите ми. Що за закон е това? Ако те не са там, за да ме охраняват, защо да ги водя с мен в Америка?“, заяви Ердоган, цитиран от „„.„С видеозаписите от инцидента правоприлагащите органи са успели да идентифицират повечето от заподозрените, замесени в нападението. Издадени са заповеди за арест на 16 души – двама от САЩ, двама канадци, а останалите – турски граждани. Извършени са и два ареста“, каза шефът на полицията във Вашингтон Питър Нюшам.Официалната реакция на Вашингтон не закъсня.„Обвиненията срещу 12-те турски служители по сигурността изпращат ясно послание, че Съединените щати не толерират лица, които използват сплашване и насилие, за да задушат свободата на словото и законовото политическо изразяване“, каза говорителят на Държавния департамент на САЩ Хедър Науърт.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Ердоган осъди решението на САЩ за ареста на 12 негови охранители"}
{"url": "https://trud.bg/%d1%82%d0%b5%d1%86-%d1%81%d0%be%d1%84%d0%b8%d1%8f-%d0%b5-%d0%b2%d1%8a%d0%b7%d0%be%d0%b1%d0%bd%d0%be%d0%b2%d0%b8%d0%bb-%d1%80%d0%b0%d0%b1%d0%be%d1%82%d0%b0-%d0%bf%d1%83%d1%81%d0%bd%d0%b0%d1%85/", "text": "ТЕЦ „София“ е възстановил работата си и потребителите в централна градска част и кварталите, засегнати от спирането му, вече имат нормално подаване на топла вода. Това съобщиха от „Топлофикация София”.Без топлоподаване ще останат само сградите, които попадат в рамките на обектите за реконструкция на топлопреносната мрежа, като абонатите там са уведомени за началото и края на засягащите ги ремонти.От „Топлофикация София“ ЕАД поднасят още веднъж извинения на засегнатите клиенти за създаденото неудобство и благодарчт за проявеното разбиране от тяхна страна.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " ТЕЦ „София“ е възобновил работа, пуснаха топлата вода"}
{"url": "https://trud.bg/%d0%ba%d1%80%d0%b8%d0%b1-%d0%b0%d0%b8%d0%ba%d0%b1-%d0%b8-%d0%b1%d1%81%d0%ba-%d0%b8%d0%b7%d1%80%d1%8f%d0%b7%d1%8f%d0%b2%d0%b0%d0%bc%d0%b5-%d1%82%d1%80%d0%b5%d0%b2%d0%be%d0%b3%d0%b0-%d0%be%d1%82/", "text": "Във връзка с референдума в Трън, обявен от прокуратурата за незаконосъобразен, организациите на работодателите – КРИБ, АИКБ и БСК, приеха декларация.Ето и нейния текст:\t Ние, национално представителните организации на работодателите,Като приветстваме възможността за разширяване участието на гражданите в управлението на национално и местно ниво в една демократична и правова държава,Като последователно и в единодействие като национално представителни работодателски съюзи съдействаме за развитието на родната икономика, за устойчив растеж в съответствие с интересите на нашите членове,Като работим за трайно повишаване благосъстоянието на нашето общество чрез труд и пазарна икономика. Намираме за необходимо да вземем отношение по вълнуващите ни днес въпроси за един от инструментите на пряката демокрация – референдума:Уважаваме инициативите на гражданското общество. Самите ние сме част от него. В своята дейност се ръководим от стремеж да провеждаме и развиваме уважителен социален диалог за успешно установяване на модерни индустриални отношения, за по-благоприятни  условия за инвестиции и бизнес активност. Уважаваме правото на гражданите да участват в демократични процеси с разрешени от закона средства, мирно, информирано. Икономическият ни напредък е наша обща национална цел.В същото време изразяваме тревога от възможността за лавинообразна злоупотреба с референдума като инструмент в защита на интересите на гражданите в условията на демокрация и върховенство на правото. Липсата на опит в прилагането на дълбоко демократичните по своята природа принципи при произвеждането на национални или местни референдуми е в състояние да ги дискредитира. Да предизвика опасни противопоставяния между различни социални структури, да блокира прилагането на правни норми, неминуема последица от което ще бъде нежелан от никого политически и социалноикономически застой.Правото на една общност да се произнесе по поставен на референдум въпрос не е неограничено. Доколкото този народен вот замества директно актa на съответен властови орган, той трябва да бъде съобразен с нормативните изисквания. Когато въпросите са формулирани така, че действително заложеният в тях смисъл е питане дали да бъде спазван законът или не, вотът се използва като оправдание за неизпълнение на задълженията на властовия орган и абдикиране от поемане на отговорност, експлоатиране на общественото мнение и популистки внушения, които са в противоречие с установените в Конституцията и законите норми.Нека да напомним, че както инициативата, така и отговорността за приемането и въздействието на решенията на гражданските инициативи са отговорност на гражданите. Най-голямата гаранция за защита на правата и интересите на всеки човек, респективно на местните общности, е строгото прилагане на закона. Да проявим по-висока гражданска и правна култура.Да си сътрудничим в името на общото ни желание с честен труд да градим напредък. Популизмът няма да помогне обществото ни да се отърси от потискащата бедност и да заживее достойно, а институционалното му насърчаване е крачка към произвол, като по никакъв начин не отстоява конституционните принципи и не допринася за демократичното решаване на възникнали спорове.Икономиката трябва да се развива в предвидима среда, гарантирана от закрепения в чл. 19, ал. 3 от Конституцията на РБ принцип, че „Инвестициите и стопанската дейност на български и чуждестранни граждани и юридически лица се закрилят от закона“.Затова, водени от тревогата за възможни манипулации и превратно използване на референдумите, категорично заявяваме нашето желание да не бъде възпрепятствано изграждането на благоприятна бизнес среда. Това не би довело до нищо друго освен до дълбоко подриване основите на демократичната държава и до отслабване градивната сила на гражданското общество.", "date": "2017.06.16", "title": " КРИБ, АИКБ и БСК: Изрязяваме тревога от възможността на лавинообразна злоупотреба с референдума"}
{"url": "https://trud.bg/facebook-%d0%b8%d0%b7%d0%bf%d0%be%d0%bb%d0%b7%d0%b2%d0%b0-%d0%b8%d0%b7%d0%ba%d1%83%d1%81%d1%82%d0%b2%d0%b5%d0%bd-%d0%b8%d0%bd%d1%82%d0%b5%d0%bb%d0%b5%d0%ba%d1%82-%d0%b2-%d0%be%d0%bf%d0%b8%d1%82-%d0%b4/", "text": "В борбата срещу присъствието на терористите в интернет пространството и техните опити да разпространяват екстремистка пропаганда в социалните мрежи Facebook налага използването на изкуствен интелект с цел блокирането на “терористично съдържание“ от платформата си, предава Алджазира.“Въпреки, че отскоро използваме изкуствения интелект в това направление, вече бележим някакъв напредък,“ коментират от Facebook, като добавят, че крайното им желание е .Те също така заявяват, че изкуственият интелект няма да замени хората, които в момента отговарят за преглеждане на докладваното съдържание, а напротив ще улесни и следователно подобри работата им.Решението идва в момент, когато редица правителства оказват все по-голям натиск върху компании от ранга на Facebook във връзка с контрола върху нещата, публикувани в социалните мрежи. При липса или недостатъчни действия по въпроса със спиране разпространението на “терористично съдържание“ се предвиждат големи глоби и други наказателни мерки, които принуждават въпросните компании да реагират бързо и да покажат видими резултати.До този момент Facebook е използвал изкуствен интелект главно за премахването на детска порнография от социалната мрежа.  ", "date": "2017.06.16", "title": " Facebook използва изкуствен интелект в опит да блокира “терористично съдържание“ от платформата си"}
{"url": "https://trud.bg/%d0%b1%d1%80%d0%b0%d0%b7%d0%b8%d0%bb%d0%b8%d1%8f-%d0%b2%d1%80%d1%8a%d1%89%d0%b0-%d0%b7%d0%b2%d0%b5%d0%b7%d0%b4%d0%bd%d0%be-%d1%82%d1%80%d0%b8%d0%be-%d1%81%d1%80%d0%b5%d1%89%d1%83-%d0%b2%d0%be%d0%bb/", "text": "„", "date": "2017.06.16", "title": " Бразилия връща звездно трио срещу волейболистите ни"}
{"url": "https://trud.bg/%d0%be%d1%82-%d1%85%d0%b8%d1%80%d0%be%d1%88%d0%b8%d0%bc%d0%b0-%d0%bf%d1%80%d0%b8%d0%b7%d0%be%d0%b2%d0%b0%d0%b2%d0%b0%d1%82-%d0%be%d0%be%d0%bd-%d0%b4%d0%b0-%d0%bf%d1%80%d0%b8%d0%b5%d0%bc%d0%b0%d1%82/", "text": "Кметът на Хирошима Казуми Мацуи призова ООН да приеме договор, който юридически да забрани употребата на и изработката на ядрени оръжия, пише The Japan Times.„Днес говоря като кмет на Хирошима – първия град (в света), който беше атакуван от ядрено оръжие – за да споделя, че унищожаването на атомните оръжия е най-голямото желание на оцелелите след атомната бомба“, подчерта кметът на града.", "date": "2017.06.16", "title": " От Хирошима призовават ООН да приемат договор, който да забрани атомните оръжия"}
{"url": "https://trud.bg/%d0%bd%d0%b0%d0%b4-100-000-%d1%86%d0%b8%d0%b2%d0%b8%d0%bb%d0%bd%d0%b8-%d1%81%d0%b0-%d0%b2-%d0%ba%d0%b0%d0%bf%d0%b0%d0%bd%d0%b0-%d0%bd%d0%b0-%d0%b8%d1%81%d0%bb%d1%8f%d0%bc%d1%81%d0%ba%d0%b0-%d0%b4/", "text": "ООН заяви, че над 100 000 иракски цивилни са държани в капан от джихадистите на „Ислямска държава“ в старата част на северния град Мосул, който се опитват да си върнат иракските сили, предаде Франс прес.„Повече от 100 хил. цивилни не могат да напуснат стария град. Държат ги като живи щитове.“, коментира представителя на Агенцията на ООН за бежанците Бруно Гедо по време на пресконференция в Женева.Тези цивилни са хванати в капан в старата част на Мосул без храна и вода и лишени от електричество. „Те живеят във все по-влошаваща се ситуация на недоимък и ужас“, каза Гедо и уточни, че снайперисти се опитват да застрелят цивилните, които се опитват да избягат от зоната под контрола на джихадистите.", "date": "2017.06.16", "title": " Над 100 000 цивилни са в капана на „Ислямска държава“"}
{"url": "https://trud.bg/%d1%84%d0%b5%d0%bb%d0%bf%d1%81-%d0%bf%d1%80%d0%b8%d0%b7%d0%bd%d0%b0-%d0%b7%d0%b0-%d0%bf%d1%80%d0%be%d0%b1%d0%bb%d0%b5%d0%bc%d0%b8-%d1%81-%d0%bf%d1%81%d0%b8%d1%85%d0%b8%d0%ba%d0%b0%d1%82%d0%b0/", "text": "„", "date": "2017.06.16", "title": " Фелпс призна за проблеми с психиката"}
{"url": "https://trud.bg/%d0%b7%d0%b0%d1%81%d1%82%d1%80%d0%b5%d0%bb%d1%8f%d1%85%d0%b0-%d0%ba%d1%83%d1%87%d0%b5-%d0%bd%d0%b0-%d0%ba%d0%b0%d1%82%d0%b5%d1%80%d0%b8%d0%bd%d0%b0-%d0%b5%d0%b2%d1%80%d0%be-%d1%81-%d0%b2%d1%8a%d0%b7/", "text": "Тази нощ неизвестен е прострелял с въздушна пушка едно от кучетата на актрисата Катерина Евро, съобщи .Животното е уцелено два пъти докато е било в двора на къщата.5-годишната Джаки е простреляна в окото и корема. След няколкочасова операция във ветеринарна клиника почина.„Какъв е този човек? Как може да застреляш куче? Кученце малко да го простреляш в окото? Той все едно ми уби детето”, сподели Катерина Евро пред БТВ.Джаки е от породата Джак ръсел териер, а синът й продължава да я търси из двора. Синът на Катерина Евро – Александър Кадиев, се притеснява, че агресията на извършителя може да е насочена към цялото му семейство.На мястото са направени два огледа, тече разследване. Предвиденото наказание за жестокост към животно е лишаване от свобода до 3 години и с глоба от 1000 до 5000 лева.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Застреляха куче на Катерина Евро с въздушна пушка"}
{"url": "https://trud.bg/%d1%80%d1%83%d1%81%d0%b8%d1%8f-%d0%bc%d0%be%d0%b6%d0%b5-%d0%b4%d0%b0-%d0%b5-%d0%bb%d0%b8%d0%ba%d0%b2%d0%b8%d0%b4%d0%b8%d1%80%d0%b0%d0%bb%d0%b0-%d0%b0%d0%bb-%d0%b1%d0%b0%d0%b3%d0%b4%d0%b0%d0%b4%d0%b8/", "text": "Руското министерство на отбраната съобщи, че лидерът на групировката “Ислямска държава” Абу Бакр ал Багдади може да е бил ликвидиран при въздушен удар в Сирия в края на миналия месец, предаде РИА Новости.Медии неведнъж са съобщавали за смъртта на най-издирвания терорист в света, за чиято глава САЩ увеличиха миналия наградата от $10 млн. на $25 млн. през декември 2016 г. Досега обаче тази информация не се е потвърждавала.По данни на руските военни Ал Багдади вероятно е бил убит през нощта срещу 28 май в масирана атака в района на сирийската “столица” на “Ислямска държава” Рака, където е имало военен съвет на джихадистите. Пентагонът бил предупреден за въздушното нападение, след като Русия получила сигурни шпионски данни за срещата на ислямистите от безпилотни летателни апарати. “Ликвидирани са поне 30 влиятелни полеви командири и около 300 бойци от личната им охрана”, съобщи военното министерство в Москва. То имало информация, че Ал Багдади е бил на съвета, а сега се опитва да установи дали това е наистина така.Водената от САЩ коалиция за борба с “Ислямска държава” съобщи вчера, че на този етап не може да потвърди, че джихадист №1 е убит. От доста време местонахождението на Ал Багдади е неизвестно, като се смята, че е бил в Мосул до началото на офанзивата за превземане на града през октомври 2016 г. Според Ройтерс той по-скоро се крие някъде в необятната пустиня, отколкото в джихадистките бастиони Мосул и Рака.В същото време Русия обвини САЩ, че са разположили мобилни системи за реактивен залпов огън HIMARS в гарнизон в Югоизточна Сирия, където се обучават бунтовници. Поне две установки били докарани от Йордания в базата “Ал Танаф” и Русия се опасява, че може да бъдат използвани срещу сирийската армия. Пентагонът потвърди информацията, но настоя, че HIMARS са за защита на “Ал Танаф”.", "date": "2017.06.16", "title": " Русия може да е  ликвидирала Ал Багдади (ИНФОГРАФИКА)"}
{"url": "https://trud.bg/%d0%ba%d0%b0%d1%82-%d1%81%d0%bf%d0%b8%d0%bf%d0%b0-%d0%b2%d0%be%d0%b4%d0%b0%d1%87-%d1%81-12-%d0%bd%d0%b5%d0%b2%d1%80%d1%8a%d1%87%d0%b5%d0%bd%d0%b8-%d1%84%d0%b8%d1%88%d0%b0-%d0%b7%d0%b0-%d0%bd%d0%b0/", "text": "Мащабна операция по пътен контрол е проведена днес на територията на Пловдивска област. С помощта на техническото оборудване в служебните автомобили пътните полицаи са връчили на място електронни фишове на 27 водачи, като общата стойност на глобите е около 4000 лева. По време на проверките униформените спипали нарушител с натрупани и невръчени до момента 12 фиша, съобщиха от МВР.Предприетата широкообхватна проверка е за контрол на скоростните режими, за ползване на обезопасителни системи, за шофиране слeд употреба на алкохол и наркотични вещества, за наличие на валидна задължителна застраховка „Гражданска отговорност“ и други изисквания по Закона за движение по пътищата. В рамките на осъществения пътен контрол днес, само за два часа, на бул. „Кукленско шосе“ в Пловдив и в района на 155-и километър на АМ „Тракия“, по посока Стара Загора, служители на ОДМВР – Пловдив са проверили общо 42 моторни превозни средства и 49 души.Установявани са всички явни нарушения, а с помощта на новата система – таблетните устройства, униформените на момента изкарват цялата история на водача – има ли връчени електронни фишове, има ли неплатени глоби и ако да, тогава на място на шофьора бива връчван фиш. В хода на операцията са засечени случаи на шофиране от неправоспособни водачи и такива с неплатени глоби, управление на технически неизправни автомобили, както и моторно превозно средство без регистрационни табели.Униформените са установили и нарушител на пътя, издирван многократно от полицията, за когото при прегледа в системата се оказало, че е натрупал цели 12 фиша за извършени от него нарушения, които днес са му връчени.Издадени са 7 акта за нарушения по Закона за движение по пътищата и един – по Закона за българските лични документи. С помощта на техническото оборудване в служебните автомобили пътните полицаи са връчили на място електронни фишове на 27 водачи, като общата стойност на глобите е около 4000 лева.Проведеният контрол е широкообхватен, защото покрива всички отговорности по Закона за движението по пътищата, проверки се извършват дори на пътниците – включително и за бежанци. Припомняме, че новите патрулни автомобили са оборудвани за видеозаснемане и документиране на проверката, като по този начин се постига и контрол над самите инспектиращи.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " КАТ спипа водач с 12 невръчени фиша за нарушения\t\t\t"}
{"url": "https://trud.bg/%d0%b2%d0%be%d0%b5%d0%bd%d0%bd%d0%be%d1%81%d0%bb%d1%83%d0%b6%d0%b5%d1%89%d0%b8-%d0%be%d0%b1%d0%b5%d0%b7%d0%b2%d1%80%d0%b5%d0%b4%d0%b8%d1%85%d0%b0-14-%d0%b1%d0%be%d0%b5%d0%bf%d1%80%d0%b8%d0%bf%d0%b0/", "text": "Военнослужещи от Сухопътните войски обезвредиха общо 14 учебно-тренировъчни боеприпаси, открити в ж.к. „Тракия“ в Пловдив вчера и днес, съобщиха от МО.Действията са извършени от специалисти от формирование за овладяване и/или преодоляване на последиците от бедствия с ръководител капитан Антон Делчев от военно формирование 44 220 – Пловдив и специалисти от военно формирование 28 880 – Белене, под ръководството на заместник-командира на полка подполковник Иван Тишков.14-те броя учебно-тренировъчни боеприпаси са намерени в района на ж.к. „Тракия” в близост до блок 248 в гр. Пловдив. По време на работата на екипите районът е охраняван от МВР – Пловдив. Военнослужещите са извършили успешно разузнаване, транспортиране и унищожаване на невзривените боеприпаси.", "date": "2017.06.16", "title": " Военнослужещи обезвредиха 14 боеприпаса, открити в пловдивския ж.к. „Тракия“"}
{"url": "https://trud.bg/%d1%82%d1%80%d0%b0%d0%bc%d0%b2%d0%b0%d0%b9-%d0%bf%d0%bb%d0%b0%d0%bc%d0%bd%d0%b0-%d0%ba%d1%80%d0%b0%d0%b9-%d0%bf%d0%b0%d0%bc%d0%b5%d1%82%d0%bd%d0%b8%d0%ba%d0%b0-%d0%bd%d0%b0-%d0%bb%d0%b5%d0%b2%d1%81/", "text": "Инцидент с трамвай възникна малко преди 18.00 ч. тази вечер на колелото при паметника на Васил Левски в столицата. Пантографът на мотриса по линия 22 се е запалил, съобщи БНТ. От огъня са пламнали треви и храсти около паметника.Пострадали при инцидента няма, тъй като ватманът е отворил вратите на превозното средство своевременно и пътниците са се отдалечили на безопасно разстояние.Екип на пожарната своевременно е потушил огъня, още на 5-тата минута, преди той да причини щети. От МВР по-късно уточниха, че паднала част от контактно-кабелната мрежа на трамвайните линии е предизвикала пожара.Движението на трамваите в участъка е спряно, тъй като има скъсан електропровод, но автомобилите се движат нормално. На място има Пътна полиция, която регулира трафика.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Трамвай пламна край паметника на Левски\t\t\t"}
{"url": "https://trud.bg/%d0%b2%d1%8a%d0%b7%d1%81%d1%82%d0%b0%d0%bd%d0%be%d0%b2%d1%8f%d0%b2%d0%b0-%d1%81%d0%b5-%d0%b5%d0%b4%d0%bd%d0%be%d0%bf%d0%be%d1%81%d0%be%d1%87%d0%bd%d0%be%d1%82%d0%be-%d0%b4%d0%b2%d0%b8%d0%b6%d0%b5/", "text": "От утре (събота) се възстановява еднопосочното движение по бул. „Патриарх Евтимий“ от кръстовището му с бул. „В. Левски“ до кръстовището му с бул. „Христо Ботев, след ремонта в участъка. Това съобщиха от Центъра на градска мобилност в София.В участъците на двете метростанции движението ще е в две ленти. Превозните средства ще могат да преминават еднопосочно по бул. „Васил Левски“ от кръстовището му с бул. „Прага“ до това с бул. „Патриарх Евтимий“, като в тунела движението ще е върху трамвайната линия.В района остават временни строителни площадки, тъй като трябва да се демонтират бетонните разделители.С приключването на ремонтите се възстановява задължителния ляв завой на бул. „Витоша“ на кръстовището с бул. „Патриарх Евтимий“. Възстановява се, както беше и преди ремонта, движинието по ул. „Гургулят“ от ул. „Княз Борис Първи“ към бул. „Витоша“.Същото се отнася и за: – движението по ул. „Верила” – от бул. „Витоша” към ул. „Цар Асен I”. – движението по северното локално платно на бул. „Ген. М. Д. Скобелев” – от бул. „Прага” към бул. „Витоша”.От 9 юли ще бъде отворен за движение и бул. „В. Левски“.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Възстановява се еднопосочното движение по бул. „Патриарх Евтимий“ от утре"}
{"url": "https://trud.bg/%d0%bf%d1%80%d0%b5%d0%b4%d0%b8%d0%b7%d0%b2%d0%b5%d1%81%d1%82%d0%b5%d0%bd%d0%be-%d0%be%d1%82%d1%81%d1%8a%d1%81%d1%82%d0%b2%d0%b8%d0%b5/", "text": "В тоталитарното социалистическо време съюзът на журналистите бе истински стожер на българската журналистика с богата и многостранна дейност и влияние в обществения живот. В работата на съюза участваха стотици колеги, активно се изявяваха секциите, в които се развиваха интересни дискусии. Още се помнят критичните разговори в икономическата секция, интересните изяви на репортерската секция, на спортните журналисти. В почивната станция в Банкя действаше много добър курс по английски език, работеше зъболекарски кабинет за журналисти. Домовете във Варна, Банкя, Балчик, край язовир Батак и в Каварна приемаха за отдих и срещи наши и чужди журналисти. Прекрасно място бе и клубът на журналистите в сградата на СБЖ на ул.“Граф Игнатиев“ №4 в София, където се събираха не само интелектуалци, а и писатели, художници, кинодейци.Сега всичко това е минало. Съюзът едва мъждука, никой не знае какво предприема, защото почти нищо не се прави. От време на време се появява телеграмна декларация по повод на управленско безумие спрямо свободно изразяващ се журналист. Но конкретна помощ на свой репресиран член не е известно съюзът да е оказвал, макар, че в устава се предвижда такава функция.Но не е само бездействието. Занемарени бяха почти всички станции, след което повечето от тях спряха да действат, изчезна клубът на журналистите, спрян бе вестник „Поглед“. Няма ги секциите, които олицетворяваха журналистическата активност, замря организационният живот на съюза.В нарушение на устава много рядко журналистическите дружества получават информация за решения на управителния съвет. Фактически централата на СБЖ съществува за себе си. Единствената връзка на членовете със съюза е плащането на членския внос и заверката на членските карти. Бездействието на съюза е толкова фрапиращо, че много журналисти се питат има ли го изобщо съюзът. При това дълго време ръководството остава нелегитимно, през последните години съвсем необяснимо не се провеждаше редовно общо събрание, което по променения устав играе ролята на конгрес.Преди шест години си отиде Милен Вълков и кризата в организацията от предишните години съвсем се задълбочи. Ръководството се осъществяваше от главния секретар Снежана Тодорова. Но общо събрание с години не се свикваше. Когато най-сетне то бе осъществено, се оказа, че изтеклите 3-4 години не са били достатъчни да бъде грижливо подготвено, да излезе с програма, каквато се изисква и от устава и от назрялата необходимост. А назрялата необходимост е СБЖ да бъде изведен към истинското му предназначение – да служи на своите членове, да отстоява независимостта на българската журналистика.Ето защо СбЖ се нуждае от от нова действена програма, но това не се случи. Не само това го провали, провали се изборът на нов управителен съвет през 2015г. Избрани са редовно само седем от 15-членния състав, останалите осем в действителност не са избрани, защото при гласуването е липсвал кворум. Поради тази причина на СБЖ е отказано вписването на новото ръководство в съдебния регистър.Като говорим за кризата, следва да се повдигне въпросът как СБЖ стопанисва имотите си така, че от едно голямо богатство те са се превърнали в бреме. Защо част от имота в Банкя е продаден, при положение, че вече са били получени солидни пари от продажбата на сградата на агенция „София прес“ в центъра на столицата?Така, че да си дойдем на думата. На СБЖ му е необходимо ново общо събрание, за да се избере авторитетен и дееспособен управителен съвет. Но още по-важно, стратегически важно е е да се подготви програма за бъдещата дейност на съюза, която да отговаря на новата действителност в българската журналистика. В една предстояща програма следва да се очертае нова структура на ръководството на СБЖ и на дейността на съюза. Не е ли целесъобразно да се предвидят двама заместник-председатели, които да поемат организационните и финансови проблеми. Наложително е да се структурира самият съюз на секции на съвсем нови начала: секция на дружествата от телевизионната и радио журналистика, секция на дружествата от информационните форми, свързани с интернет, секция на дружествата от страната, на пенсионерите. Как да се постигне всичко това и да се извърши тази очевидно новаторска работа? Очевидна е необходимостта да се привлекат най-добрите, най-способните, най-опитните наши журналисти, независимо от това дали са или не са членове на СБЖ.За целите на нова програма и подготовката на промените в устава е необходимо да се състави една авторитетна и дееспособна комисия, която да има достатъчно време за творческа работа. Целесъобразно е новата програма и промените в устава да минат през предварителни обсъждания в дружествата на СБЖ. Погледнато в по-широк план на съюза на журналистите му предстои истинско прераждане, предстои му преструктуриране и ново творческо израстване като истинска професионална организация на българските журналисти. Това е пътят за възраждането на СБЖ, път, който ще приключи с неговото предизвестено неизвинено отсъствие и ще го направи желана организация на цялата журналистическа гилдия.", "date": "2017.06.16", "title": " Предизвестено отсъствие\t\t\t"}
{"url": "https://trud.bg/%d1%81%d0%bf%d0%b0%d1%81%d0%b8%d1%85%d0%b0-%d0%b4%d0%b5%d1%82%d0%b5-%d1%81-%d0%bc%d0%b0%d0%bb%d1%84%d0%be%d1%80%d0%bc%d0%b0%d1%86%d0%b8%d1%8f/", "text": "Момченце на годинка и 9 месеца, с рядка малформация на шията, беше оперирано в “Пирогов”. Екипът на лицево-челюстния хирург д-р Константин Димов е отстранил вродения проблем на детето.Патологията е обхващала областта на цялата шия. Поради сериозния риск от притискане на хранопровода и трахеята, в сложната интервенция се е включил и екипът на доц. Христо Шивачев, координатор на Специализирания комплекс по детски заболявания и шеф на Клиниката по детска хирургия в университетската спешна болница.Интервенцията е успешна и до дни момченцето ще бъде изписано, за да продължи да се възстановява в домашни условия, уточниха от болницата.", "date": "2017.06.16", "title": " Спасиха дете с малформация"}
{"url": "https://trud.bg/%d0%bd%d0%be%d0%b2%d0%be-%d0%bf%d0%be%d0%bf%d1%8a%d0%bb%d0%bd%d0%b5%d0%bd%d0%b8%d0%b5-%d0%b2-%d1%80%d0%b5%d0%b4%d0%b0%d0%ba%d1%86%d0%b8%d1%8f%d1%82%d0%b0-%d0%bd%d0%b0-%d0%b2%d0%b5%d1%81%d1%82%d0%bd/", "text": "Редакцията на вестник “Труд” се увеличи – най-новото попълнение в екипа ни е Пламена, която се роди малко след 13,00 часа в четвъртък в Майчин дом в София.Гордата майка е главният счетоводител на “Труд медиа” ЕООД Марина Колева. Дъщеричката й е в прекрасно здраве и закова кантара на точно три килограма.Редакцията пожелава на Мариана и Пламена много щастие, здраве, късмет и всички прекрасни неща на този свят. Благодарим и на лекарския екип, помогнал при раждането.", "date": "2017.06.16", "title": " Ново попълнение в редакцията на вестник „Труд“"}
{"url": "https://trud.bg/%d0%bf%d0%be%d1%87%d0%b8%d0%bd%d0%b0-%d1%85%d0%b5%d0%bb%d0%bc%d1%83%d1%82-%d0%ba%d0%be%d0%bb-%d0%ba%d0%b0%d0%bd%d1%86%d0%bb%d0%b5%d1%80%d1%8a%d1%82-%d0%ba%d0%be%d0%b9%d1%82%d0%be-%d0%be%d0%b1%d0%b5/", "text": "Бившият канцлер на Федерална република Германия Хелмут Кол е починал днес на 87-годишна възраст, съобщава Bild.Кол е загинал в къщата си в град Лудвигсхафен.16-те години на власт на Хелмут Кол като федерален канцлер са най-продължителните от времето на Ото фон Бисмарк. По негово време Германия се обединява политически, а по-късно Германия под негово ръководство подписва Маастрихтския договор. По време на неговото управление най-силно се набляга на икономиката и на международната политика на Германия. По време на неговото управление германската марка бива заменена от еврото.През 1988 г. заедно с президента на Франция Франсоа Митеран Хелмут Кол получава международната награда „Карл Велики“. През 1998 г. Кол е обявен от европейските държавни глави за „Почетен гражданин на Европа“ за приноса му към обединяването и сътрудничеството между европейските държави. Той е първият човек след Жан Моне, получил това отличие.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Почина Хелмут Кол – канцлерът, който обедини Германия"}
{"url": "https://trud.bg/%d0%bf%d0%b5%d1%82%d1%8a%d1%80-%d0%b0%d0%bd%d0%b4%d1%80%d0%be%d0%bd%d0%be%d0%b2-%d0%b3%d1%80%d0%b0%d0%b6%d0%b4%d0%b0%d0%bd%d0%b8%d1%82%d0%b5-%d0%b4%d1%8a%d1%80%d0%b6%d0%b0%d1%82-%d0%b2-%d0%b1%d0%b0/", "text": "От стенограмата за КТБ почти никой нищо не научи, освен това как разговарят държавните мъже в този формат. Корпоративна банка е само етикетът на това, което се случи, заяви Петър Андронов, председател на Асоциацията на търговските банки, по БТВ.По-големият проблем е, че държавата беше приватизирана за известно време. Когато държавата започне да бъде в ръцете на частни интереси и се използва за частни интереси, независимо в каква форма, рано или късно стигаме до това.Истината излиза наяве в трудни времена, сега времената са добри, заяви Андронов.По думите му от това, което се наблюдава от година и половина и откакто има ново ръководство на централната банка, има завръщане към по-строгите стандарти и по-високо внимание.„Търговските банки държим банковият надзор да се върне на високо ниво и да е качествен, защото последствията от неуспеха на която и да е банка се прехвърля върху всички останали. Доверието се е върнало преди нивата на кризата с КТБ“, каза още Петър Андронов.Андронов обясни ниските нива на лихвите по кредитите и депозитите с исторически ниските лихвени нива в Еврозоната. По думите му, очаква се ЕЦБ да започне плавно повишение на лихвите.Андронов цитира последни данни, според които българските граждани държат на депозит в банките около 47 млрд. лева. „Спестяванията на населението растат. Само преди 15 години тези пари бяха под 10 милиарда“, каза председателят на Асоциацията на търговските банки.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Петър Андронов: Гражданите държат в банките 47 млрд. лева"}
{"url": "https://trud.bg/%d0%bc%d0%b8%d0%bd%d0%b8%d1%81%d1%82%d1%8a%d1%80%d1%8a%d1%82-%d0%bd%d0%b0-%d0%be%d0%b1%d1%80%d0%b0%d0%b7%d0%be%d0%b2%d0%b0%d0%bd%d0%b8%d0%b5%d1%82%d0%be-%d0%bd%d0%b5-%d0%bc%d0%be%d0%b6%d0%b5%d0%bc/", "text": "Университетите като автономни учебни заведения сами решават как да действат по отношение на студенти, подали сигнали за нередности или корупция по време на учебния процес. Това коментира в Пловдив министърът на образованието и науката Красимир Вълчев относно наказания второкурсник от Университета за национално и световно стопанство, който сигнализира за нередности на писмен изпит, предаде БНТ.Студентът разказа в социалните мрежи, че по време на изпита по „Геоикономика и регионални развитие“ професор Соня Докова написала тройки и четворки без да изпитва.„Не можем да се намесим, в случая не можем да дадем предписание на висшето училище. Аз честно да кажа не съм запознат и конкретно по отношение на този аспект на проблема, свързан с наказанието на студента. Моята оценка е, че ръководствата на висшите учебни заведения реагират достатъчно отговорно към подобни проблеми. Най-добрата превенция е наказанието“, каза Николай Вълчев.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Министърът на образованието: Не можем да се намесим в казуса с УНСС"}
{"url": "https://trud.bg/%d0%bf%d0%bb%d0%b0%d1%89%d0%b0%d0%bc%d0%b5-3-%d0%bc%d0%bb%d1%80%d0%b4-%d0%bb%d0%b2-%d0%b0%d0%ba%d0%be-%d1%81%d0%ba%d1%8a%d1%81%d0%b0%d0%bc%d0%b5-%d1%81-%d0%b0%d0%bc%d0%b5%d1%80%d0%b8%d0%ba%d0%b0/", "text": "Ако България наруши договорите за изкупуването на ток от т.нар. “американски централи” – ТЕЦ Ей И Ес Гълъбово и ТЕЦ КонтурГлобал Марица Изток 3, трябва да плати неустойки в общ размер от 3 млрд. лева. Това стана ясно от думите на енергийния министър Теменужка Петкова, която говори по темата в парламента. Тя допълни, че ситуацията се усложнява от допълнителните споразумения, сключени през 2005 година, като те са 9 за Ей И Ес и 7 за КонтурГлобал и с тях държавата е учредила особен залог върху вземанията и гаранции.Припомняме, че още през 2001 година инвеститорите подписаха договори за изграждане и модернизация на съоръженията, а в замяна на направените големи инвестиции, получиха преференциални условия от държавата за изкупуване на електроенергия. Тези стъпки се анализират от Европейската комисия след жалба от Държавната комисия за енергийно и водно регулиране (днес Комисия за енергийно и водно регулиране) за недопустима държавна помощ. ЕК проверява казуса и заради това, че България не е уведомила официално Брюксел за наличието на дългосрочните преференции още при влизането си в ЕС.Теменужка Петкова обясни още, че от началото на годината е имало няколко технически срещи в Брюксел във връзка с водената процедура и гарантира, че се търси “защитаващо интересите ни решение”. Министърът посочи, че договорите са подготвени перфектно и в тях опция за намаляване на цените не съществува. Петкова обясни, че двете централи са основна базова мощност и енергийната система не може функционира нормално без тях. ##", "date": "2017.06.16", "title": " Плащаме 3 млрд. лв.,  ако скъсаме с американските централи\t\t\t"}
{"url": "https://trud.bg/%d0%b5%d0%b2%d1%80%d0%be%d0%bf%d0%be%d0%bb-%d0%b4%d0%b6%d0%b8%d1%85%d0%b0%d0%b4%d0%b8%d1%81%d1%82%d0%b8%d1%82%d0%b5-%d0%b2-%d0%b5%d0%b2%d1%80%d0%be%d0%bf%d0%b0-%d1%81%d1%82%d0%b0%d0%b2%d0%b0%d1%82/", "text": "Все повече и все по-млади стават джихадистите в Европа, според доклад на Европол. През изминалата година са задържани 718 души – двойно повече, отколкото преди две години. От тях над 400 са арестувани във Франция, предаде .От Европейската полицейска агенция съобщават, че почти една трета от радикалните ислямисти са под 25-годишни. Наблюдава се и още една тенденция – увеличаване на броя на жените в редиците на джихадистите.В същото време се увеличава броят на терористичните заплахи, извършени от крайно-десни и крайно леви организации. Европол предупреждава, че една от основните заплахи е възможността терористите да използват експлозиви, пренасяни от дронове, подобно на вече наложената в Сирия и Ирак практика.Групировки като „Ислямска държава“ пък продължават успешно да вербуват нови последователи чрез социалните мрежи. През изминалата година на Стария континент са извършени 143 терористични атаки.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Европол: Джихадистите в Европа стават повече и по-млади\t\t\t"}
{"url": "https://trud.bg/%d1%82%d0%b5%d1%85%d0%bd%d0%b8%d1%87%d0%b5%d1%81%d0%ba%d0%b8-%d0%ba%d0%be%d0%bc%d0%b8%d1%82%d0%b5%d1%82-%d1%80%d0%b5%d1%88%d0%b0%d0%b2%d0%b0-%d1%81%d1%8a%d0%b4%d0%b1%d0%b0%d1%82%d0%b0-%d0%bd%d0%b0/", "text": "Последна дума за съдбата на киселото мляко има Технически комитет 32 „Селскостопански и хранителни продукти“ към Българския институт за стандартизация (БИС). Въпреки че срок за това не бе уточнен, от БИС обясниха пред „Труд“, че това ще се случи „в най-скоро време“.С бурни дебати премина в петък обсъждането в БИС за „Предложение за изменение на БДС 12:2010”, което касае промяна в кофичките на киселото мляко. Експерти, НПО-та и млекопреработватели се обявиха против предложението да се използва полипропилен, вместо полистирен, внесено от гръцката компания нарушител „Обединена млечна компания“ АД, „Димитър Маджаров – 2“ ЕООД и „Полидей-2“ ООД.Според експерти единствената причина за изменението на стандарта е извличането на търговско-икономически ползи, тъй като полипропиленът е по-евтин от полистиренът. „БДС не трябва да се променя“, заяви Владислав Михайлов, заместник-председател на Национална асоциация на млекопреработвателните.Росица Еникова, ръководител на екипа, създал стандарта коментира, че фирмите, които предлагат изменението не са уточнили нито формата, нито начина на затваряне и вместимостта на кофичките с полипропилен. „Tова крие риск от свобода на опаковане, което би довело до изменение и на продукта“, коментира Еникова.Според експерт по опаковъчните продукти мотивите на предложението биха се тълкували изцяло да се премахне изискването за опаковка. По време на обсъждането стана ясно, че има отрицателно становище на Министерство на здравеопазването за изменението на БДС. Няма никаква гаранция, че либерализирането на опаковките няма да доведе до промяна на лечебните свойства на киселото мляко. Особеното за уникалния ни продукт е, че процесът на ферментация се извършва в опаковките.Категорични сме за промяната „Няма да отхвърлим идеята си за промяна на стандарта на млякото“, коментира Юлита Ботева, маркетинг директор на „Верея“, която е част от гръцката „Обединена млечна компания“ АД, вносител на предложението за изменение на състава на кофичките. Според Ботева е нужна актуалиазация на опаковките спрямо модерните технологии.Предложението няма подкрепа Нито един експерт или представител на млекопреработвателите, които взеха участие в обществено обсъждане за промяна на БДС-на киселото мляко вчера не подкрепи предложението.Припомняме, че след публикация на „Труд“, която предизвика вълна от обществено недоволство, отпадна идеята за намаляване на нормите на двете полезни бактерии – лактобацилус булгарикус и стрептококус термофилус. За обсъждане остана обаче друго предложение – за допускане на всякакъв вид опаковки в стандарта.За да се промени това е нужна подкрепа на повече от половината от гласувалите членове на техническия комитет на БИС, а най-малко трима от тях трябва да са съгласни да участват в разработването на новата тематика, научи „Труд“ от писмен отговор на министъра на земеделието Румен Порожанов на депутатски въпрос.", "date": "2017.06.16", "title": " Технически комитет решава съдбата на киселото мляко\t\t\t"}
{"url": "https://trud.bg/%d1%88%d0%b5%d1%84%d0%b8%d0%bb%d0%b4-%d1%83%d0%b5%d0%bd%d0%b7%d0%b4%d0%b8-%d0%b8%d0%b7%d0%ba%d1%83%d1%88%d0%b0%d0%b2%d0%b0-%d0%bd%d0%b0%d1%88-%d1%82%d0%b0%d0%bb%d0%b0%d0%bd%d1%82/", "text": "Суперталантът на „Локомотив“ (Пд) Ияд Хамуд, който дебютира на 15 години в родния елит и то в градското дерби срещу „Ботев“ (Пд), е на път да продължи футболната си кариера на Острова. Ливанецът с български паспорт е изкушаван със солидна стипендия от „Шефилд Уензди“, където изкара два пробни периода и успя да хване окото на скаутите на английския клуб.Ияд Хамуд започна лятна подготовка с представителния тим на „черно-белите“ от „Лаута“, но заминаването му за Албиона е въпрос на дни, твърдят близки до малогабаритния футболист.Ияд Хамуд ще е поредният напускащ „Локо“ (Пд) това лято, след като половин дузина футболисти си тръгнаха, тъй като не са вземали заплати от януари насам, а на ветерана Кирил Котев не бе предложен нов договор.", "date": "2017.06.16", "title": " „Шефилд Уензди“ изкушава наш талант"}
{"url": "https://trud.bg/%d0%b1%d0%be%d0%b9%d0%ba%d0%be-%d0%b1%d0%be%d1%80%d0%b8%d1%81%d0%be%d0%b2-%d0%be%d0%bf%d0%b5%d1%80%d0%b8%d1%80%d0%b0%d0%bd-%d1%83%d1%81%d0%bf%d0%b5%d1%88%d0%bd%d0%be-%d0%b2-%d1%81%d0%be%d1%84%d0%b8/", "text": "Премиерът Бойко Борисов е бил успешно опериран днес в Университетска болница „Софиямед“. Това съобщиха от болничното заведение.Министър-председателят е претърпял успешна оперативна артроскопска интервенция по спешност на коляно поради увреден менискус.Операцията е извършил началникът на Клиниката по артроскопска травматология в УМБАЛ „Софиямед“ и един от най-добрите травматолози в страната доц. д-р Антони Георгиев.„Операцията премина успешно като очакваме бързо възстановяване“, коментира доц. д-р Георгиев.Това не е първата подобна травма на премиера. В последните години той е опериран 3 пъти. ", "date": "2017.06.16", "title": " Бойко Борисов опериран успешно в „Софиямед“"}
{"url": "https://trud.bg/%d0%b8%d1%81%d0%bb%d1%8f%d0%bc%d1%81%d0%ba%d0%b0-%d0%b4%d1%8a%d1%80%d0%b6%d0%b0%d0%b2%d0%b0-%d0%b8%d0%b7%d0%bf%d0%be%d0%bb%d0%b7%d0%b2%d0%b0-%d0%ba%d0%b0%d1%82%d0%be-%d1%89%d0%b8/", "text": "Терористичната групировка „Ислямска държава“ използва над 100 хил. цивилни като човешки щит в стария град на Мосул в Ирак, заяви в петък служител на ООН, цитиран от Anadolu Agency.„Повече от 100 хил. цивилни не могат да напуснат стария град“, коментира представител на Агенцията на ООН за бежанците в Ирак по време на пресконференция в Женева.„Ислямска държава“ ги използва като човешки щит“, подчерта служителят, допълвайки, че поради тази причина „иракските сили за сигурност и техните коалиционни партньори забавят офанзивата, за да избегнат цивилните жертви“.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " „Ислямска държава“ използва като щит 100 хил. цивилни в обсадения Мосул"}
{"url": "https://trud.bg/%d0%b1%d1%83%d0%bb%d1%81%d0%b0%d1%82%d0%ba%d0%be%d0%bc-%d1%89%d0%b5-%d0%b8%d0%b7%d1%81%d1%82%d1%80%d0%b5%d0%bb%d1%8f-%d0%bf%d1%8a%d1%80%d0%b2%d0%b8%d1%8f-%d0%b1%d1%8a%d0%bb%d0%b3%d0%b0%d1%80%d1%81/", "text": "Българската телекомуникационна компания „Булсатком“ заяви, че планира в понеделник да изстреля първия за страната геостационарен комуникационен сателит по проект за 235 млн. долара, предава Reuters.Българският сателит „България Сат 1“, който ще осигурява висококачествени телевизионни и комуникационни услуги в Европа и Северна Африка, ще бъде изстрелян от Флорида в 21.10 ч. българско време, отбелязаха от компанията.Сателитът ще се намира на 36 хил. км от Земята и се очаква да работи в продължение на 20г.„България Сат 1“ може да бъде използван при форсмажорни обстоятелства: при инциденти вследствие на природни бедствия като земетресения, бури, наводнения“, подчертаха от „Булсатком“.Ако изстрелването на „България Сат 1“ е успешно, България ще стане 12-ата европейска държава, която има комуникационен сателит.", "date": "2017.06.16", "title": " „Булсатком“ ще изстреля първия български комуникационен сателит в космоса"}
{"url": "https://trud.bg/%d1%85%d0%be%d1%80%d0%b0-%d0%be%d1%82-%d0%b8%d0%b7%d0%b3%d0%be%d1%80%d0%b5%d0%bb%d0%b8%d1%8f-%d0%b1%d0%bb%d0%be%d0%ba-%d0%b2-%d0%bb%d0%be%d0%bd%d0%b4%d0%be%d0%bd-%d1%89%d1%83%d1%80%d0%bc%d1%83%d0%b2/", "text": "Граждани щурмуваха общинска сграда в лондонския район Кенсингтън в знак на протест срещу неадекватните действия на местната власт след пожара в жилищната сграда „Гренфел”, която отне над 30 човешки живота и остави стотици хора без покрив над главата, съобщава .С възгласи „Искаме справедливост!” десетки хора излязоха на протест пред местния съвет. Още от първите часове на огненото бедствие има и сериозно подозрение у обитателите, че при ремонта на сградата фирмата изпълнител е вложила некачествени материали. Това те наричат „Убийство на бедни“.Според организаторите на протеста съветниците не са пожелали да излязат и да говорят с тях, а вместо това се задоволили с общо изявление, че останалите без дом ще бъдат настанени в други жилища. В позицията обаче не се споменава точният брой на обитателите на блока.„Никой не знае какво се случва. Хората са гневни, те не искат да спят по улиците”, коментира пред медията един от демонстрантите.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Хора от изгорелия блок в Лондон щурмуваха местното кметство"}
{"url": "https://trud.bg/14-%d0%b3-%d0%b7%d0%b0%d1%82%d0%b2%d0%be%d1%80-%d0%bf%d0%be-%d0%b4%d0%b5%d0%bb%d0%be%d1%82%d0%be-%d0%ba%d1%83%d0%ba%d0%bb%d0%b0-%d0%bd%d0%b0-%d0%b2%d0%b5%d1%80%d0%b8%d0%b3%d0%b0/", "text": "Присъда от 14 години затвор получи бившият продуцент на някогашното тв предаване “Блясък” Пламен Митрев. Софийсдкият окръжен съд го призна за виновен за отвличания, изнасилвания и предоставяне на жени за развратни действия, извършени преди 20 години. Делото, станало известно под името “Кукла на верига” засега приключва само на първа инстанция.Аферата е от далечната 1997 г., когато частната охранителна фирма “СОТ 161” сама разкри къщата в софийското село Градец, в която Митрев държеше момичетата в плен.Според обвинителния акт той подмамил във вилата си манекенките за снимки на календар на френска модна агенция. Красавиците били пребивани и връзвани с вериги за метални легла, изнасилвани многократно от Митрев и хората му. Той ги заплашвал с киселина, да им инжектира наркотици, или да избие родителите им. При своите “кукли на вериги” водел и клиенти.Митрев е осъден и да плати по 50 000 лв. обезщетение на вяска от жертвите си. Съучастникът му Пламен Чубриков е с условна присъда от 3 години. Делото най-вероятно ще продължи в Софийския апелативен съд.", "date": "2017.06.16", "title": " 14 г. затвор по делото „Кукла на верига“\t\t\t"}
{"url": "https://trud.bg/%d1%81%d0%bf%d0%b8%d1%80%d0%b0%d1%82-%d0%bf%d0%be%d1%80%d1%8a%d1%87%d0%ba%d0%b0%d1%82%d0%b0-%d0%b7%d0%b0-%d1%82%d0%b8%d0%ba%d0%b5%d1%82-%d1%81%d0%b8%d1%81%d1%82%d0%b5%d0%bc%d0%b0%d1%82%d0%b0-%d0%b2/", "text": "Центърът за градска мобилност в София спря обществената поръчка, която пусна преди по-малко от месец за изграждане на тикет система в столичния транспорт.Три жалби са постъпили в Комисията за защита на конкуренцията, а рестартирането на поръчката е заради молби и въпроси на кандидати.От „Градската мобилност” не могат да отговорят на исканията в рамките на съществуващата процедура и затова ще пуснат нова след две седмици.", "date": "2017.06.16", "title": " Спират поръчката за тикет системата в столичния транспорт"}
{"url": "https://trud.bg/%d0%b5%d0%b2%d1%80%d0%be%d0%b4%d0%b5%d0%bf%d1%83%d1%82%d0%b0%d1%82%d1%8a%d1%82-%d0%b5%d0%bc%d0%b8%d0%bb-%d1%80%d0%b0%d0%b4%d0%b5%d0%b2-%d0%b4%d1%8a%d0%b1%d0%bb%d0%b8%d0%bd%d1%81%d0%ba%d0%b8%d1%8f/", "text": "Дъблинският регламент е приет далеч преди България да стане член на Европейския съюз. В последните години на голяма мигрантска криза се видя, че той не работи. Крайно несправедлив е към граничните държави. Това заяви евродепутатът Емил Радев по .„Ощетените държави са България, Гърция, Италия, Малта, където минава огромен мигрантски поток“, изтъкна Радев.„Този регламент казва, че там, където влязат в първата държава членка, където бъдат регистрирани кандидатите за убежище, оттам нататък, даже и да продължат пътя си и да се установят в друга държава членка, отговорна е тази държава, в която те първо са влезли“, обясни той.Това носи огромна тежест за страна като България, която дава над 100 млн. годишно за охрана на външната граница.„Мигрантите искат да отидат там, където социалната система е много по-добра и ще получават пари, които са по-големи, отколкото в България“, отбеляза Радев.„Ако ние не ги приемаме, са предвидени санкции, които са 250 хил. евро на човек“, коментира притесненията си евродепутатът.", "date": "2017.06.16", "title": " Евродепутатът Емил Радев: Дъблинският регламент не работи при голяма бежанска вълна"}
{"url": "https://trud.bg/%d0%b1%d0%bb%d0%b8%d0%b7%d0%be-55-000-%d1%84%d0%b5%d1%80%d0%bc%d0%b5%d1%80%d0%b8-%d0%bf%d0%be%d0%bb%d1%83%d1%87%d0%b8%d1%85%d0%b0-%d0%b4%d0%be%d0%bf%d0%bb%d0%b0%d1%89%d0%b0%d0%bd%d0%b5-%d0%b7/", "text": "Държавен фонд „Земеделие” преведе субсидии в размер на близо 10 млн. лева (9 565 550 лева) по Схемата за плащане за селскостопански практики, които са благоприятни за климата и околната среда – зелени директни плащания (ЗДП). Изравнително доплащане, на база окончателно определената ставка за зелени дейности, получиха 54 827 земеделски стопани, съобщиха от ДФЗ.Размерът на плащането за един допустим за подпомагане хектар по схемата за Кампания 2016 е 126,17 лв/ха. Ставката е определена със Заповед № РД 09-430 от 2 юни 2017 г. на министъра на земеделието, храните и горите. Заедно с изплатените през май субсидии, общата сума за зелени директни плащания достигна 453 474 615 лева.Припомняме, че съгласно Регламент (ЕС) №1307/2013 от Кампания 2016 по схемите за директни плащания е въведена „финансова дисциплина“ в размер на 1,353905%. С този процент се намаляват всички плащания, надвишаващи 2 000 евро, които се отпускат на земеделските стопани. Удържаната сума е предназначена за създаден резерв за кризи в селскостопанския сектор. Механизмът на финансовата дисциплина или т.нар. намаление на директните плащания, които се отпускат на един земеделски производител, е въведен с цел годишният бюджет да е в съответствие с многогодишната финансова рамка (МФР).", "date": "2017.06.16", "title": " Близо 55 000 фермери получиха доплащане за зелени дейности"}
{"url": "https://trud.bg/%d1%82%d1%80%d1%8a%d0%bc%d0%bf-%d1%81%d0%b5-%d0%be%d0%bf%d0%bb%d0%b0%d0%ba%d0%b0-%d0%b2-%d1%82%d1%83%d0%b8%d1%82%d1%8a%d1%80-%d0%be%d1%82-%d1%80%d0%b0%d0%b7%d1%81%d0%bb%d0%b5%d0%b4%d0%b2%d0%b0/", "text": "Доналд Тръмп е обект на разследване от ФБР във връзка с твърденията за руска намеса в изборите и опитите му да възпрепятства правосъдието, уволнявайки директора на бюрото – Джеймс Коми. Това потвърди самият той в профила си в „Туитър“.„Човекът, който ми каза да уволня директора на ФБР, сега ме разследва за същото това уволнение“, написа Тръмп в социалната мрежа.Малко по-рано той посочи, че след 7 месеца разследване, все още никой не е в състояние да докаже, че е имало заговор с Русия.Новината, че е започнало разследване срещу Тръмп, както и срещу зет му Джаред Кушнър, беше съобщена първо от Вашингтон пост, а президентът я определи като „фалшива история“ и лов на вещици“.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Тръмп се оплака в „Туитър“ от разследването на ФБР"}
{"url": "https://trud.bg/%d0%b4%d0%b0%d0%bd%d1%81-%d0%bf%d0%be%d0%b4%d1%85%d0%b2%d0%b0%d1%89%d0%b0-%d0%bb%d0%be%d0%b7%d0%b0%d0%bd-%d0%bf%d0%b0%d0%bd%d0%be%d0%b2-%d0%bd%d0%b5-%d0%bf%d0%be%d0%b4%d0%b0%d0%bb-%d0%b8%d0%bc%d0%be/", "text": "Сигнал в ДАНС и Националната агенция по приходите ще подаде Сметната палата срещу председателя на Върховния касационен съд Лозан Панов.Звеното е длъжно да направи това по Закона за публичност на имуществото на лица, заемащи висши държавни и други длъжности, след като магистратът не е подал декларация за своето и на семейството си имотни състояния.Панов е единственият представител на съдебната власт, който не е спазил закона – това се вижда от декларациите, публикувани вчера на интернет сайта на Сметната палата. Заради неспазването на закона срещу председателя на ВКС следва да стартират действия по реда на Глави 14 и 15 от Данъчно-осигурително процесуалния кодекс. Панов подлежи и на глоба в размер от 1000 до 1500 лв., а при повторно нарушение санкцията е в размер от 2500 до 5000 лв.От регистъра е видно още, че президентът Румен Радев притежава половината от апартамент в София, с площ 143 кв./м, купен за 169 000 лева преди 7 години.Държавният глава е вписал и лек автомобил Citroen C 5, придобит през 2014 г. срещу 3300 лева. Наличните му парични средства са в размер на 4000 лева, а съпругата му Десислава Радев разполага с 3200 лева.Президентът е декларирал банков влог в размер на 4379 лева и кредитна карта с лимит от 10 000 лева, както и потребителски заем на стойност 20 000 лева на името на съпругата му. Вицепрезидентът Илияна Йотова обитава по-голямо жилище – 170 квадратни метра, на името на съпруга й Андрей Йотов. Освен него тя е декларирала и джип Audi Q7 на стойност 30 000 лева. Йотова има 90 000 евро в два влога.  Веселин Марешки със задължения за милиониЗадължения за стотици милиони към банки, физически и юрдически лица. Това се набива в очи още при пръв поглед в имуществената декларация на председателя на „Воля“ Веселин Марешки, която е публикувана в сайта на Сметната палата. Повечето от тях обаче са на името на съпругата му Светлана Марешка. На името на г-жа Марешка са записани дялови участия в 93 компании, както и акции в Фармхолд АД на стойност 796 000 лева и книжа във Фармнет АД придобити за 9 926 000 лева. Наличните парични средства на председателя на „Воля“ са в размер на малко над 35 000 лева, но всъщност само 13 000 от тях са чисто негови – другите са на името на жена му. В банкови сметки той има само 2317 лева, докато съпругата му е с 58 072 лева, а в евро в банката Марешки има само 52 евро, а Светлана Марешка е с 140 583 евро.Марешки е купил две идеални части на дворно място във Варна, но през далечните 1993 и 1997 година, право за строеж на апартамент за 7217 лева пак във Варна – през 2009 година, както и поземлен незастроен имот в родното му място село Орешак през 2010 година, като от този имот той притежава 1/6. Съпругата на Марешки, която е рускиня, има правото на половината от къща във Волгоградска област, още от 1995 година. През 2010 година Марешки е купил 1/6 ливада в село Патрешко, Троян. Борисов пести от заплатаМинистър-председателят на България Бойко Борисов е спестил 26 700 лева от работна заплата, показват данните на Сметната палата.Премиерът не е декларирал никакви корекции в своето имущество освен промяната в спестените средства. През изминалата година Борисов е декларирал 29 300 лева спестявания, а тази година скътаните му пари са намалели с 2600 лева.Екатерина Захариева пък е най-имотния министър. Тя, заедно със съпруга си, е собственик на три апартамента, къща с двор и вила в София. Семействата декларира и 7 дка земеделска земя в Гърция.", "date": "2017.06.16", "title": " ДАНС подхваща Лозан Панов, не подал имотна декларация\t\t\t"}
{"url": "https://trud.bg/%d0%b8%d0%b2%d0%b0%d0%b9%d0%bb%d0%be-%d0%bc%d0%be%d1%81%d0%ba%d0%be%d0%b2%d1%81%d0%ba%d0%b8-%d1%80%d0%b5%d1%88%d0%b5%d0%bd%d0%b8%d0%b5%d1%82%d0%be-%d0%bd%d0%b0-%d0%b5%d0%ba-%d1%89%d0%b5-%d0%bf%d0%be/", "text": "ЕК одобри държавна помощ за БДЖ. Комисията смята, че опрощаването на 232 млн. лв., които Холдингът дължи на държавата, не нарушава правилата за предоставяне на държавна помощ. Задълженията са натрупани преди България да се присъедини към ЕС. Министърът на транспорта Ивайло Московски заяви, че решението на ЕК ще позволи БДЖ да бъде оздравено. Парите ще дойдат от концесията на летище София, предаде .„Тази сума не покрива абсолютно всички задължения на БДЖ, но тя покрива голямата тема с облигационерите, където БДЖ плаща и най-висока наказателна лихва. Ако този дълг бъде покрит, вече с разрешената държавна помощ БДЖ ще им останат оперативен тип заеми, а и ще може на базата бъдещи приходи от капиталов трансфер да започнат и процедура за закупуване на нови влакове. Така че се надявам в края на лятото, есента, такава процедура също да бъде факт“, каза Московски.", "date": "2017.06.16", "title": " Ивайло Московски: Решението на ЕК ще позволи БДЖ да бъде оздравено"}
{"url": "https://trud.bg/%d0%b0%d0%bc%d0%b5%d1%80%d0%b8%d0%ba%d0%b0%d0%bd%d0%b5%d1%86%d1%8a%d1%82-%d0%be%d1%81%d0%b2%d0%be%d0%b1%d0%be%d0%b4%d0%b5%d0%bd-%d0%be%d1%82-%d1%81%d0%b5%d0%b2%d0%b5%d1%80%d0%bd%d0%b0-%d0%ba%d0%be/", "text": "Американският студент, който прекара 17 месеца в затвор в Северна Корея и беше върнат на Съединените щати, има сериозни мозъчни увреждания.Той беше арестуван и осъден на 15 години тежък труд заради откраднат севернокорейски лозунг.Медицинските изследвания показват, че 22-годишният Ото Уармбиер има значителна загуба на мозъчна тъкан. Той не разбира когато му говорят и не реагира на вербални команди, обявиха лекарите, съобщи .Твърденията за ботулизъм не се потвърждават. Тази диагноза бяха поставили властите в Северна Корея и заради това бяха дали на младия мъж приспивателно.От лекарството обаче той изпадна в кома за една година.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Американецът, освободен от Северна Корея, има тежки мозъчни увреждания"}
{"url": "https://trud.bg/%d0%ba%d1%84%d0%bd-%d0%b7%d0%b0%d0%bc%d1%80%d0%b0%d0%b7%d0%b8-%d0%b7%d0%b0-%d0%bc%d0%b5%d1%81%d0%b5%d1%86-%d0%b4%d0%b5%d0%b9%d0%bd%d0%be%d1%81%d1%82%d1%82%d0%b0-%d0%bd%d0%b0-%d0%b4%d0%b2%d0%b5-%d0%b7/", "text": "Комисията за финансов надзор (КФН) замрази дейността на две застрахователни дружества за срок от един месец.КФН забранява на Застрахователна компания „Надежда” АД и на Кооперация „Синдикална взаимо застрахователна кооперация – СиВЗК”  да сключват нови застрахователни или презастрахователни договори по всички класове застраховки, да удължават срока на сключени договори и да разширяват покритието по тях.В двете дружества са назначени квестори, които ще осъществяват всички функции и правомощия по управление и ще установят финансовото им състояние.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " КФН замрази за месец дейността на две застрахователни дружества"}
{"url": "https://trud.bg/%d0%b5%d0%b2%d1%80%d0%be%d0%b8%d0%bd%d1%81%d1%82%d0%b8%d1%82%d1%83%d1%86%d0%b8%d0%b8%d1%82%d0%b5-%d1%81%d0%bc%d1%8a%d0%ba%d0%b2%d0%b0%d1%82-%d0%b7%d0%bd%d0%b0%d0%bc%d0%b5%d0%bd%d0%b0%d1%82%d0%b0/", "text": "Председателят на Европейската комисия Жан-Клод Юнкер нареди флаговете на институциите на Европейския съюз да бъдат спуснати наполовина в памет на бившия германски канцлер Хелмут Кол, предава BBC.„Дълбоко тъжа за смъртта на Хелмут“, написа Юнкер в социалната мрежа „Туитър“. „Моят наставник, моят приятел, истинската същност на Европа, изключително много ще ни липсва“, допълни Юнкер.Германският канцлер Ангела Меркел заяви, че Хелмут Кол е променил напълно живота й чрез ролята си в обединението на Германия. “Хелмут Кол напълно промени моя живот“, отбеляза Меркел, която израства в Източна Германия и започва своята политическа кариера след падането на Берлинската стена като протеже на Кол.Кол беше лидер на Германия в продължение на 16 г. (от 1982 г. до 1998г.). Негова е заслугата за обедняването на Източна и Западна Германия след падането на Берлинската стена. Освен това заедно с френския президент Франсоа Митеран той е отговорен за въвеждането на еврото.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Евроинституциите смъкват знамената в памет на Хелмут Кол"}
{"url": "https://trud.bg/%d0%ba%d0%be%d0%b9-%d1%81%d0%b5-%d1%81%d1%82%d1%80%d0%b0%d1%85%d1%83%d0%b2%d0%b0-%d0%be%d1%82-%d1%86%d0%b5%d1%86%d0%ba%d0%b0-%d1%86%d0%b0%d1%87%d0%b5%d0%b2%d0%b0/", "text": "Във вторник група от 16 юристи, определени от някои медии като “изявени” и “топ”, се обявиха за оставката на министъра на правосъдието Цецка Цачева. Изненадващото искане дойде на 40-тия ден от момента, в който, след като два пъти е била председател на българския парламент, Цачева стана и пазител и на държавния печат (министърът на правосъдието съхранява държавния печат – бел.ред.).Изкуственото фаворизиране на неколцината юристи, както и проявената от тяхна страна липса на толеранс към новоизбрания министър, са съществени подробности, които не могат да останат без внимание. Но далеч повече въпроси повдигат биографиите и обвързаностите на част от инициаторите за искането на оставка, както и поводът – цитира се изказване на Цецка Цачева от предишния ден в телевизия бТВ, в което, според въпросните юристи, тя призовала председателя на Върховния касационен съд Лозан Панов да се кандидатира за народен представител и така да отстоява политическите си искания за свикване на Велико Народно събрание и т.н.По-късно се оказа, че думите на Цачева са извадени от контекста, макар да са напълно логични, ако се съди по системното поведение на отдавна нарушаващия етичните норми за един магистрат административен ръководител на Върховния касационен съд Лозан Панов. Тук е моментът всеки от положилите подпис под искането за оставката да си припомни годините, в които е чел Конституцията, но не онази от тоталитарния период, а новата. В чл. 39, ал. 1 на Основния закон се казва: “Всеки има право да изразява мнение и да го разпространява чрез слово – писмено или устно, чрез звук, изображение или по друг начин.” Да смяташ себе си за уважаван юрист и да ограничаваш правото на мнение на министъра на правосъдието, не само звучи мракобесно, но издава и страх. Защото искането за оставката на правосъдния министър поражда следното питане: „Кой се страхува от Цецка Цачева?“. Има само един вариант за отговор. Точно така, става въпрос за унищожилия репутацията на Върховния касационен съд, а и на съдийското съсловие – Лозан Панов.Цецка Цачева пое правосъдното министерство след определено тежка за професионалната й биография година. Факт е, обаче, че като кандидат за президент, само преди 8 месеца, тя получи гласовете на 1 256 485 български граждани, което, макар и да няма пряко отношение към настоящия й пост, няма как да се пренебрегне, както и опитът й да ръководи 41-то и 43-то Народни събрания.Всичко това има отражение върху работата на Пленума на Висшия съдебен съвет от началото на м. май, чиито заседания се ръководят от правосъдния министър. Още от първия ден Цачева даде да се разбере, че няма да търпи заседанията на Пленума да бъдат употребявани, за да могат Лозан Панов и подкрепящата го клика, начело с Калин Калпакчиев, да ги ползват като трибуна на користните си атаки срещу прокуратурата, срещу инакомислещи и неудобни на олигархичните кукловоди съдии и за институционализиране на всевъзможни “хибридни” провокации, манипулации и компромати.Какво нередно е казала Цецка Цачева, което не е видно за всички, които следят странната метаморфоза на Панов, започнала през втората половина на 2015 г. и ескалирала в последните дни? Колко пъти още трябва т.нар. “председател” на ВКС да употреби зала Тържествена на Съдебната палата за провеждането на партийни събрания и изказване на политически речи, за да е ясно, че е част от задкулисен сценарий? Колко пъти още Панов трябва да руши авторитета на държавния глава, като веднъж го кара да наруши Основния закон, а после му подхвърля лековати идеи за иницииране на дебати по свикване на Велико Народно събрание, за да е ясно, че се опитва да дискредитира президента? Колко пъти още Лозан Панов трябва да нарече промените на Конституцията и на Закона за съдебната власт “мимикрия” на съдебна реформа, като така се опитва да неглижира усилията на премиера, партията-мандатоносител, но и на опозицията дори, само защото не подсъдими и олигарси не са успели да прекратят мандата на разследващия ги главен прокурор?Колко пъти още Лозан Панов ще вземе участия в партийни митинги две седмици преди изборите, за да се сетят членовете на Висшия съдебен съвет, че отдавна са закъснели с искането за прекратяване на мандата на номиналния “председател на ВКС”? Колко още тълкувателни решения на ВКС трябва да прокара Панов, за да е ясно, че обслужва кукловодите си, като прави и невъзможното, за да бъдат и без това трудно обвинените олигарси оправдани? Колко пъти още ще трябва да обслужва интересите на задкулисието във войната му срещу прокуратурата, за да се разбере, че зависимият Лозан Панов има за задача у нас да няма ефективна съдебна реформа, а независимостта на държавното обвинение да бъде в крайна сметка унищожена? Какво по-логично от това, ако искаш да променяш държавното устройство, да го направиш от депутатската банка, а не от съдийската, над която вместо сянката на Темида, висят въжетата на скритите сценаристи? Всъщност, те са лесно разпознаваеми, ако съдим по 16-те инициатори на “опита за спасение на Лозан Панов”, както всъщност трябва да разглеждаме искането за оставката на правосъдния министър.Един от подписалите е юристът Здравка Калайджиева, бивш български съдия в Европейския съд по правата на човека 2008-2015 г. Период, в който България бива осъдена за милиони евро, а Калайджиева предпочита да отстъпва голяма част от задълженията си на “ад хок” съдията към ЕСПЧ Павлина Панова, бивш конкурент на Панов в надпреварата за ръководния пост на ВКС. Вина за осъдителните решения срещу България, разбира се, Калайджиева не би могла да има, но една “случайност” от края на кариерата й в Страсбург изглежда повече от странна.Само седмица, след като през август 2014 г. служебен министър на правосъдието става провалилият се Христо Иванов, съдия Калайджиева изразява желание мандатът й да бъде прекратен. Това дава възможност на Иванов да стартира светкавична процедура, която, макар да повдига серия от въпроси за наличието на конфликт на интереси между конкретен кандидат и члена на комисията – ръководителят на Българския хелзинкски комитет Красимир Кънев, приключва с предизвестен победител – свързаният с БХК Йонко Грозев. Съвсем отделна е темата, колко от делата срещу България пред ЕСПЧ са водени именно от Грозев. Може би за самата Цецка Цачева ще е полезно да знае колко от 16-те юристи, които решиха да бранят Лозан Панов от нея, са получавали средства по европейски програми от Министерството на правосъдието, особено в периода, в който ведомството бе превърнато от Христо Иванов в Щаб-квартира на адвокати лобисти, грантови съдии и олигархични кукловоди.Инициаторите на писмото срещу настоящия правосъден министър можеше поне да си спестят друга провокация – политическата. Като какви точно лицата Георги Атанасов (адвокат) и Кристиан Таков (преподавател) подписват искане в защита на Панов? Като учредители на хибридния проект “Да, България” на подсъдимия Иво Прокопиев, а може би и като съветник в сянка на Христо Иванов и автор на политическите речи на Лозан Панов? И, ако Таков много държи прокуратурата да бъде “приватизирана”, по възможност от “Агнешките главички”, какъвто “хибриден” сценарий вече е в ход, то Георги Атанасов и друг от подписалите петицията срещу Цачева – неговата съдружничка адвокат Ина Лулчева, с която от години работят, къде явно, къде скрито, настояват прокуратурата да бъде “изхвърлена” от независимата съдебна власт, съвсем разбираемо се гневи, че мнозинството от разумните юристи са против грубата лобистка провокация.“Противопоставяме се на усилията на определени среди, които до сега не намериха обществен консенсус за изваждане на прокуратурата от съдебната власт, да внесат раздор, конфронтация и разцепление между магистратите”, обявиха от Асоциацията на прокурорите.И докато прокурорите с право негодуват, то Лозан Панов го бранят адвокати, които го ползват като лобист на техните интереси, а и се явяват по дела пред ВКС. Проблем е, че част от въпросните 16 юристи, които адвокатстват на Панов, като атакуват Цачева, бранят в съдебната зала интересите на олигарха Огнян Донев, чиято медия-бухалка “Клуб Зет” е флагман на атаките срещу прокуратурата, премиера, правителството, парламента, президента, ВСС и всяка неудобна за олигархията личност или институция. Ина Лулчева и съдружничката й – адвокат Даниела Доковска, често могат да бъдат чути да атакуват прокуратурата, включително и за мястото й в съдебната система, но в същото време са и юридически представители и на подсъдимия Огнян Донев. А точно пред върховната съдебна инстанция, която Лозан Панов ръководи, рано или късно, ще се класира и делото за неплащането на 63 млн. лв. данъци от олигарха, с когото пък политикът-адвокат Георги Атанасов обича да си пие виното (собствено производство).Лицемерие и фалш, смесени с неистов страх, че олигархията може да загуби последния властови остров в държавата, който е окупирала и чието притежание й гарантира недосегаемост. Защото не трябва да имаме илюзия, че докато начело на ВКС е Лозан Панов, у нас е възможно да се случи върховенство на закона или да се възцари справедливостта. За какво “правосъдие за всеки” може да се надяваме, когато съдия, председател на Върховния съд, разчита на закрилата на адвокати, които атакуват опонентите му. И, разбира се, на върхушката на политизирания и олигархично обвързан Съюз на съдиите в България, чиито опити да овладее следващия Висш съдебен съвет с манипулации, внушения, компромати, съвсем скоро ще се окажат провалени.Провал претърпя и абсурдното искане за оставката на Цецка Цачева. Защото къде бяха 16-те “именити” юристи да поискат оставката на Христо Иванов от поста министър на правосъдието, когато бойкотира заседанието на този ВСС в края на януари 2015 г., на което се взе най-погрешното решение от този съвет – да се избере Лозан Панов за председател на ВКС?", "date": "2017.06.16", "title": " Кой се страхува  от Цецка Цачева?\t\t\t"}
{"url": "https://trud.bg/%d0%b2%d0%b8%d0%b6%d1%82%d0%b5-%d0%b0%d0%ba%d1%86%d0%b5%d0%bd%d1%82%d0%b8%d1%82%d0%b5-%d0%be%d1%82-%d0%b1%d1%80%d0%be%d1%8f-%d0%bd%d0%b0-%d0%b2%d0%b5%d1%81%d1%82%d0%bd%d0%b8%d0%ba-%d1%82-2/", "text": "Симеон II празнува 80 сред обич и почит Симеон Сакскобургготски отпразнува 80-годишен юбилей, заобиколен от гости със „синя кръв”, политици, дипломати и бизнесмени. От 18:00 до 20:30 часа царят приемаше поздравления от дошлите на празника в резиденция „Врана”. Опашката се извиваше през целия двор пред двореца. Трима президенти поздравиха Сакскобургготски – Петър Стоянов, Георги Първанов и Румен Радев. Подаръкът на настоящия държавен глава изненада царя и го развълнува.ДАНС подхваща Лозан Панов, не подал имотна декларацияСигнал в ДАНС и Националната агенция по приходите ще подаде Сметната палата срещу председателя на Върховния касационен съд Лозан Панов. Звеното е длъжно да направи това по Закона за публичност на имуществото на лица, заемащи висши държавни и други длъжности, след като магистратът не е подал декларация за своето и на семейството си имотни състояния. Панов е единственият представител на съдебната власт, който не е спазил законаТехнически комитет решава съдбата на киселото мляко Последна дума за съдбата на киселото мляко има Технически комитет 32 “Селскостопански и хранителни продукти” към Българския институт за стандартизация (БИС). С бурни дебати премина обсъждането в БИС за “Предложение за изменение на БДС 12:2010”, което касае промяна в кофичките на киселото мляко. Експерти, НПО-та и млекопреработватели се обявиха против предложението да се използва полипропилен, вместо полистирен, внесено от гръцка компания.14 г. затвор по делото „Кукла на верига“ Присъда от 14 години затвор получи бившият продуцент на някогашното тв предаване “Блясък” Пламен Митрев. Софийският окръжен съд го призна за виновен за отвличания, изнасилвания и предоставяне на жени за развратни действия, извършени преди 20 години. Делото, станало известно под името “Кукла на верига” засега приключва само на първа инстанция. Анализът на „Труд“: Записки по исторически наивизъм Мажоритарните избори през 1923 година и сега през погледа на Христо Карастоянов.   Големият съботен хороскоп: Каква е ползата от зодиите като приятели? ", "date": "2017.06.16", "title": " Вижте акцентите от броя на вестник „Труд“ в събота, 17 юни 2017"}
{"url": "https://trud.bg/%d1%87%d0%b5%d1%85%d0%ba%d0%b8%d0%bd%d1%8f-%d0%be%d1%82%d1%81%d1%82%d1%80%d0%b0%d0%bd%d0%b8-%d0%bf%d0%b8%d1%80%d0%be%d0%bd%d0%ba%d0%be%d0%b2%d0%b0-%d0%bd%d0%b0-%d1%87%d0%b5%d1%82%d0%b2%d1%8a%d1%80/", "text": "Цветана Пиронкова приключи участието си на тенис турнира на трева в Нотингам. Тя загуби на четвъртфинала от чехкинята Луцие Шафаржова с 3:6, 6:0; 4:6.Българката успя да вземе осем поредни гейма, но малко не й достигна, за да отстрани своя съперник.Това е шеста загуба на Пиронкова от Шафаржова, като само веднъж, през 2006 г., българката успя да запише победа срещу чехкинята. Победа щеше да я класира на първи полуфинал през тази годината броени дни преди надпреварата на трева от „Големия шлем“ – „Уимбълдън“.", "date": "2017.06.16", "title": " Чехкиня отстрани Пиронкова на четвъртфинала в Нотингам"}
{"url": "https://trud.bg/%d1%81%d0%b8%d0%bc%d0%b5%d0%be%d0%bd-ii-%d0%bf%d1%80%d0%b0%d0%b7%d0%bd%d1%83%d0%b2%d0%b0-80-%d1%81%d1%80%d0%b5%d0%b4-%d0%be%d0%b1%d0%b8%d1%87-%d0%b8-%d0%bf%d0%be%d1%87%d0%b8%d1%82/", "text": "Симеон Сакскобургготски отпразнува 80-годишен юбилей, заобиколен от гости със „синя кръв”, политици, дипломати и бизнесмени.От 18:00 до 20:30 часа царят приемаше поздравления от дошлите на празника в резиденция „Врана”. Опашката се извиваше през целия двор пред двореца. Трима президенти поздравиха Сакскобургготски – Петър Стоянов, Георги Първанов и Румен Радев. Подаръкът на настоящия държавен глава изненада царя и го развълнува. Радев и вицепрезидентът Илияна Йотова поднесоха на Негово величество сребърен джобен часовник от края на 19-ти, началото на 20 век с лика неговия дядо княз Фердинанд и герба на Княжество България, даван като награда лично от княза при първо място за отлична стрелба във Военното училище. Точно в 20:30 часа Симеон II събра цялото си семейство за фамилна снимка, а знамето на царската фамилия се развяваше над двореца Врана.За втори път от 2007 година насам царското семейство се събра в почти пълен състав. За последно децата и внуците на Сакскобургготски бяха заедно във Врана за неговия 70-ти рожден ден. Този път отсъстваха внуците Тирсо и Лука, синове на княз Кубрат и княгиня Карла, които имат изпити. Специално за юбилея от САЩ още в първата седмица на месеца пристигна сестрата на цар Симеон – княгиня Мария-Луиза. Гости на царя бяха предимно негови набори от близки и родствени аристократични фамилии. От Испания пристигна кралица София, която няма проблем да пътува на частни посещения, откакто синът й Фелипе наследи трона от баща си крал Хуан Карлос. Тя бе придружена от сестра си – принцеса Ирина. Бившият испански крал, който след няколко месеца също навършва 80 години, се оказа, че няма възможност да дойде.Доайенът на династията Сакс-Кобург-Гота Принц Андреас пристигна със специален самолет директно от град Кобург, Германия. Сред гостите се открояваше и още една интересна личност – единственият жив пряк потомък на турския султан Мурад V Осман Саллахадин Османоглу, който понастоящем живее в Париж. От съседна Румъния дойдоха принцеса Маргарита и принц Раду, от Сърбия – принц Александър и принцеса Катарина, от Албания- принц Лека и принцеса Елия, от Черна Гора –принц Никола. Имаше и много гости от Гърция, Австрия, Швеция, Египет и други страни.молебен Църквата почете Симеон като царКато истински цар бе почетен Симеон Сакскобургготски в храм-паметника „Александър Невски“, където бе отслужен благодарствен молебен от патриарх Неофит и Светия синод по случай 80-годишния му юбилей. Последният български монарх седна на трона, приветстван от най-високопоставени свещеници от православната църква, начело с патриарх Неофит, семейството му, гости от други кралски фамилии и други гости.В катедралния храм „Св. Александър Невски“ се събраха представители на политическия елит и общественици. Там бяха почти всички депутати от 39-ото народно събрание, министрите от кабинета на Сакскобурготски, който управлява страната от 2001 до 2005 г. Точно в десет без пет представители на семейството на юбиляра започнаха да влизат през централния вход на храма, посрещнати с аплодисменти.В десет хорът запя. „Ваше величество, приемете нашите сърдечни благопожелания, обърна се към царя Неофит. Той пожела Бог да го закриля. Неофит благодари да решаването на разкола. „Нека Бог прибави към годините ви още много години. Божията милост да бъдат с всички нас. Честита и благословена годишнина”, пожела патриарх Неофит. Хорът запя „На многая лета”.Пуснаха пощенска марка за юбилеяПуснаха пощенска марка в чест на юбиляра Симеон Сакскобургготски. Симеон II е почетен председател на Съюза на българските филателисти“. Събитието се проведе в Регионалния исторически музей в София. На валидирането присъстваха заместник-министърът на транспорта, информационните технологии и съобщенията Ангел Попов, Симеон Сакскобургготски, главният изпълнителен директор на Български пощи Деян Дънешки. Ангел Попов обясни, че художникът Людмил Методиев е използвал за марката портрет на Симеон Сакскобург-готски, като на неговия фон е изобразена пощенска марка от 1938 година с локомотива, управляван от Цар Борис Трети.Пощенското издание е в тираж 10 500 броя и включва една пощенска марка с винетка и специален пощенски печат. Валидацията му съвпада с 80-ия рожден ден на бившия премиер Симеон Сакскобургготски.Престолонаследникът Борис е на 19 г Първородният син на Кардам посрещаше гости с дядо си19-годишният Борис, първороден син на починалия през април 2015 година княз Кардам, посрещаше гостите в храм-паметника „Александър Невски“ редом с дядо си. Борис принц Търновски е наследникът на Симеон II за царската корона.Според Търновската конституция царската корона се предава по низходяща мъжка линия – от баща при най-големия му син. Toчнo това се случва и през 1943 година, когато умира цap Бopиc III. Тогава короната наследява непълнолетният му син Симеон, а не брат му Кирил, който става регент на малкия цар и бъдещ български премиер.Наследникът на короната княз Кардам почина през април 2015 година след няколко години в будна кома след катастрофа. Неговият първороден син Борис, който през есента трябва да навърши 20 години, вече се води Княз Търновски т.е. той е престолонаследник. Принцът приема титлата на баща си Княз Кардам след злощастната му кончина и е носител на династичните права. И тъй като до момента в българската история е имало трима монарси с името Борис, един ден внукът на Симеон II би трябвало да приеме името Борис IV. Макар и без царство.Борис Принц Търновски се ражда на 12 октомври 1997 г. в испанската столица Мадрид. Покръстен е по традиция в източното православие. Негов баща е Кардам Сакскобургготски, а майка – Мириам де Унгрия и Лопес. Има и по-малък брат – Белтран.Борис е учил в „Европейския лицей“ в родния си град, както и в Австрия. Говори испански, английски, френски и малко български език. Обича спорта и е голям фен на Реал Мадрид.", "date": "2017.06.16", "title": " Симеон II празнува 80 сред обич  и почит\t\t\t"}
{"url": "https://trud.bg/%d1%82%d0%be%d0%bc%d0%b8%d1%81%d0%bb%d0%b0%d0%b2-%d0%b4%d0%be%d0%bd%d1%87%d0%b5%d0%b2-%d0%bd%d0%b5-%d0%b1%d0%b8%d0%b2%d0%b0-%d0%b4%d0%b0-%d0%b8%d0%b7%d0%bf%d0%be%d0%bb%d0%b7%d0%b2%d0%b0%d0%bc%d0%b5/", "text": "Не бива да използваме европредседателството за тънки балкански сметки и с идеята да реализираме някой национален интерес. Има утвърден механизъм за действие срещу това. Това заяви вицепремиерът Томислав Дончев по БНТ.Темата за еврото можеше да бъде повдигната преди една или две години, моментът това да стане сега беше много прецизно избран. важно е този процес да започне успешно и да завърши успешно, каза Дончев, но подчерта, че българите не бива да бъдат натоварени с прекалени очаквания. „По-важното е, че Европа не е толкова хомогенна, колкото описваме. Сценарият за две или три скорости е напълно реален, затова страната ни, която е в географската периферия, не може да си позволи да остане и в политическата периферия“, добави той.По темата за газовия хъб „Балкан“ Томислав Дончев изрази увереност, че „този път газът няма да ни заобиколи“. „ЕК вече отпусна пари за предпроектни проучвания“, припомни той на въпрос дали е възможно проектът да пропадне поради липса на източници на газ.„За нас е важно да си запазим ролята на транзитьор, и това не е въпрос само на приходи“, посочи Томислав Дончев.  „Въпреки тъжната съдба на „Южен поток“ и укорите, че тя го е спряла, България има репутация на изключително сигурен партньор в транзита на газ. До момента никой не се е оплакал от нас“, добави той.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Томислав Дончев: Не бива да използваме европредседателството за тънки балкански сметки"}
{"url": "https://trud.bg/%d0%b4%d0%be%d0%bd%d1%87%d0%b5%d0%b2-%d0%b4%d0%be%d0%b3%d0%be%d0%b4%d0%b8%d0%bd%d0%b0-%d1%85%d0%b0%d1%80%d1%82%d0%b8%d1%8f%d1%82%d0%b0-%d1%89%d0%b5-%d1%81%d1%82%d0%b0%d0%bd%d0%b5-%d0%b8%d0%b7%d0%bb/", "text": "Готови сме с първите 12 регистъра, които са служебно достъпни и следващата седмица ще забраним на съответните администрации да искат от гражданите хартиени носители за информация от тези регистри. Това заяви вицепремиерът Томислав Дончев по БНТ.Той обясни , че смисълът на реформата е всяка администрация трябва да има регистър, който да е свързан по електронен път с другите администрации.„Да имаш право да изискваш удостоверение на хартия е власт и тя трябва да бъде премахната“, подчерта Дончев.„Ще премахнем излишната административна тежест – поетапно ще се опитаме през следващата година да направим хартията излишна при общуване между администрациите“, обясни той.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.16", "title": " Дончев: Догодина хартията ще стане излишна при общуване между администрациите"}
{"url": "https://trud.bg/%d0%b1%d0%b5%d0%b7-%d1%81%d0%b2%d0%b8%d0%b4%d0%b5%d1%82%d0%b5%d0%bb%d1%81%d1%82%d0%b2%d0%be%d1%82%d0%be-%d0%b7%d0%b0-%d1%81%d1%8a%d0%b4%d0%b8%d0%bc%d0%be%d1%81%d1%82-%d0%bd%d0%b0%d1%80%d0%b5%d0%b4/", "text": "Представянето на свидетелството за съдимост да отпадне – такова желание изрази премиерът Бойко Борисов по време на среща с министри, кметове и представители на бизнеса. Разговорът се проведе в сградата на Министерския съвет по инициатива на Борисов, който тази седмица обяви, че кабинетът тръгва на война срещу бюрокрацията, ширеща се в държавната и общинската администрация.„Иска ми се свидетелството за съдимост да отпадне като такъв документ. Вместо държавните служители да изискват удостоверението, могат да си направят проверка в отворения регистър“, каза Борисов.Вицепремиерът Томислав Дончев обясни, че желанието на министър-председателя може да е факт до няколко седмици. Той направи това с уговорката, че е възможно да изникнат пречки, ако е необходимо да се правят допълни промени в някой нормативен акт.Борисов посочи, че заради отпадането на свидетелството бюджетът ще загуби пари заради таксите, които се дават за изваждането на документа.„Но 26 милиона човекочаса се губят за вадене на удостоверение в държавата. Ако се сметнат таксите, които общините и държавата получава на фона на огромната загуба в бизнеса или нервите на гражданите, мисля, че ще съумеем да ги поемем“, каза министър-председателят. Той обясни, че ще бъдат глобявани общините, които не спазват административните разпоредби за намаляване на бюрокрацията.„Още днес кметовете и данъчните служби поеха ангажимент да спазват решеното“, каза Борисов. Според министъра на регионалното развитие Николай Нанков проблемът с опашките по учрежденията идва и от факта, че „българинът е свикнал да си вади документите на хартия“. Томислав Дончев обясни, че и в самата администрация имало съпротива за облекчаване на процедурите, защото чиновниците не искали да губят властта си.  Купуваш кола – не чакаш на опашкаОт Нотариалната камара, чийто представители присъстваха на разговора, обявиха че разполагат с готова компютърна програма, която ще облекчи работата на звената на КАТ.Ползата от него била, че при покупка на автомобил ще може да се избегне чакането на опашка получаване на талон.„Трябва да се направи необходимата организация за този обмен на данни, респективно от нотариус към КАТ. Впоследствие от КАТ към общината“, каза председателят на Държавната агенция „Електронно управление“ Росен Желязков.", "date": "2017.06.16", "title": " Без свидетелството за съдимост, нареди премиерът\t\t\t"}
{"url": "https://trud.bg/%d1%85%d1%80%d0%b8%d1%81%d1%82%d0%be-%d1%81%d1%82%d0%be%d0%b8%d1%87%d0%ba%d0%be%d0%b2-%d1%80%d0%be%d0%bd%d0%b0%d0%bb%d0%b4%d0%be-%d0%bd%d0%b8%d0%ba%d0%be%d0%b3%d0%b0-%d0%bd%d1%8f%d0%bc%d0%b0-%d0%b4/", "text": "Легендата Христо Стоичков за пореден път даде да се разбере, че за него Лионел Меси е по-добър от Кристиано Роналдо. Камата заяви това в интервю за руския вестник „Спорт Експрес“.„Меси безусловно е номер едно – каза Стоичков. – Лео играе за отбора. Има изключителна техника, интелект и не е егоист. Хората го сравняват с Алфредо ди Стефано, с Пеле или с Йохан Кройф…а Роналдо го сравняват с Меси. Това казва много. Кристиано никога няма да бъде като Лео. Трябва да се знае, че и „Реал“ няма да бъде като „Барселона“. Сега може да спечелиха Шампионската лига два сезона поред, но знаете ли, че в продължение на 59 години не успяха да триумфират едновременно с титлата в Испания и с тази от най-големия клубен турнир в Европа?“ Стоичков бе в Русия като посланик на международния проект „Детска шампионска лига „Лукойл“. В съветската република Камата сподели и по какво си приличат местният футбол и този в България.„И на двете места има спад на качеството – каза Стоичков. – Виждате, че в отборите липсват играчи с големи имена. Основната причина са големите проблеми в младежкия футбол. Подрастващите трябва да работят всеки ден. Необходимо е да се внуши на децата по-голяма любов към спорта. Сега всички носят скъпи смартфони и каква ли не техника. Социалните мрежи са загуба на време.“", "date": "2017.06.16", "title": " Христо Стоичков: Роналдо никога няма да е като Меси"}
{"url": "https://trud.bg/%d0%b1%d1%80%d0%b0%d0%b7%d0%b8%d0%bb%d0%b5%d1%86-%d0%bf%d1%80%d0%be%d0%bf%d1%83%d1%81%d0%ba%d0%b0-%d0%bf%d0%be%d0%b4%d0%b3%d0%be%d1%82%d0%be%d0%b2%d0%ba%d0%b0%d1%82%d0%b0-%d0%bd%d0%b0-%d0%b1/", "text": "Визови проблеми бавят завръщането на бразилския футболист на „Ботев“ (Пд) Фернандо Виана в България и нападателят е на път да пропусне почти цялата лятна подготовка на „канарчетата“. С бързото решаване на проблема се е заел завърналият се на работа в клуба бивш финансов и административен директор Иван Йотков.Виана липсва в списъка на треньора Николай Киров за летния лагер от 17 до 25 юни в Банско, където пловдивчани ще изиграят 3 контроли. Сред 24-те избраници на Белия са 16-годишните юноши Иван Василев и Кристиан Добрев, както и 17-годишният вратар Стелиан Ангелов. С „Ботев“ за Пирин планина тръгва и 23-годишният стопер Радослав Терзиев, въпреки че още не е подписал нов договор.", "date": "2017.06.16", "title": " Бразилец пропуска подготовката на „Ботев“"}
{"url": "https://trud.bg/%d0%bb%d0%b5%d0%b2%d1%81%d0%ba%d0%b8-%d0%b2%d0%b7%d0%b5-%d0%bf%d0%be%d1%80%d0%b5%d0%b4%d0%b5%d0%bd-%d0%bd%d0%be%d0%b2/", "text": "Ръководството на „Левски“ обяви привличането на десния бранител Милош Цветкович. Сръбският играч парафира със „сините“ за 2 + 1 години. Юношата на „Цървена звезда“ е играл за последно в 6-ия в сръбския шампионат „Напредак“ (Крушевац), а преди това е носил екипите на „Звезда“, „Земун“, „Рад“, „Хайдук“ (Кула).„Сините“ продължават да търсят нови попълнение в средата на терена, както и по крилата.", "date": "2017.06.16", "title": " „Левски“ взе пореден нов"}
