{"url": "https://trud.bg/%d0%bf%d1%85%d0%b5%d0%bd%d1%8f%d0%bd-%d0%bd%d0%b0%d1%80%d0%b5%d1%87%d0%b5-%d0%bd%d0%be%d0%b2%d0%b0%d1%82%d0%b0-%d1%81%d1%82%d1%80%d0%b0%d1%82%d0%b5%d0%b3%d0%b8%d1%8f-%d0%b7%d0%b0-%d1%81%d0%b8%d0%b3/", "text": "Министерството на външните работи на Северна Корея определи Новата Стратегия за национална сигурност на САЩ, обявена от американския президент Доналд Тръмп миналата седмица, като я , който не представлява „нищо повече от прокламация за агресия, целяща да запази американската хватка над света“, съобщи  Fox News. „Международната общност трябва да остане бдителна спрямо маневрите на групировката на Тръмп, целящи нахлуването и завземането на Северна Корея чрез предизвикване на ядрена война на Корейския полуостров на всяка цена. Това е в тотален разрез с твърденията им, че искат диалог“, заявиха от севернокорейското външно ведомство „Тъй като САЩ са насочили политиката си в сферите на дипломацията и сигурността към военното смазване на Северна Корея и размахват юмрук срещу нас, ние ще ги накараме да съжаляват за тази стратегия чрез нашите оръдия“, заявиха от ведомството. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.23", "title": " Пхенян нарече новата стратегия за сигурност на САЩ „криминален документ“"}
{"url": "https://trud.bg/%d1%82%d1%83%d1%80%d1%81%d0%ba%d0%b0%d1%82%d0%b0-%d0%bf%d0%be%d0%bb%d0%b8%d1%86%d0%b8%d1%8f-%d1%81%d0%bf%d1%80%d1%8f-118-%d0%bf%d1%80%d0%b5%d1%81%d0%b5%d0%bb%d0%bd%d0%b8%d1%86%d0%b8-%d0%ba%d1%80%d0%b0/", "text": "Турските гранични власти в окръг Одрин са заловили група от 118 мигранти и бежанци при опит да преминат нелегално в България и Гърция. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.23", "title": " Турската полиция спря 118 преселници край Одрин, тръгнали към България и Гърция"}
{"url": "https://trud.bg/%d0%ba%d0%b0%d0%bf%d0%b8%d1%82%d0%b0%d0%bd-%d0%bd%d0%b0-%d0%ba%d0%be%d1%80%d0%b0%d0%b1-%d0%b3%d1%80%d0%be%d0%bc%d0%b8-%d0%bd%d0%b0-%d1%80%d0%b8%d0%bd%d0%b3%d0%b0-%d0%b2-%d0%ba%d0%b8%d0%ba%d0%b1%d0%be/", "text": "Кикбоксът ме избра, а не аз него – казва Стоян Копривленски, който наскоро спечели претендентския турнир за световната титла при професионалистите. На галавечер в Холандия 23-годишният боец бе безапелационен – записа две победи за около час, за да ликува в най-престижната верига на планетата „Глори“. За „загрявка“ бургазлията нокаутира още в първия рунд бразилеца Юрк, а после се справи и с големия фаворит Тиджани Безтати (Мароко), който не познаваше поражение до момента. Всъщност 2017-а се оказва доста успешна за младия талант. През пролетта той покорява за първи път и световния връх на муай-тай при аматьорите след тридневна битка. „Много бях щастлив, защото сбъднах една от детските си мечти – казва шампионът. – Участвах за шести път на световно първенство, но досега титлата все ми се изплъзваше – оставах втори, трети.” Преди обаче да се захване с бойни спортове Копривленски тренира 5 години футбол. Но бил слабичък и искал да заякне, без да има никакви амбиции да става шампион. Идеята била подкрепена от баща му, но не и от женската част на семейстото. „Баба ми все казваше: „Хайде, не дойде ли време да се откажеш“ – разкрива боецът. – Но апетитът идва с яденето. Аз се чувствах много комфортно на ринга и изобщо не исках да спирам. А когато дойдоха успехите близките ми бяха безумно щастливи. Те станаха и най-голямата ми мотивация да продължа.“ И както всеки голям спортист Копривленски също има период, в който мисли за отказване. Перспективата да се занимава с кикбокс в България не му дава особено голяма финансова сигурност. Приятел обаче с бизнес в Холандия го свързва с едно от светилата в кикбокса Майк Пасение. Още от първия лагер треньорът забелязва качествата на българина, предлага му професионален договор и Копривленски става част от най-престижната школа в света „Майк Джим“. „Разликата в подготовката е от тук до небето – споделя шампионът. – В България работя само с един треньор, а там с петима. У нас разполагам и с един спаринг партньор, а в Холандия са 20. Несравнимо е!“ Макар че момчето от Бургас дължи изключително много на първия си наставник Димитър Топалов, който го формира и като личност, в Страната на лалетата той получава много и от Майк Пасение. „Състезателите си Майк рядко поощрява, а критиката му е градивна – разкрива Копривленски, с прякор Снайпера. – И винаги изисква да излизаш на ринга на 100 процента.“ А прозвището боецът получава не случайо, а заради изключително точните си удари. Завидната си форма обаче дължи и на неуморните тренировки съчетани със строг режим на хранене и спане. Всяка сутрин става в 6 ч, а час по-късно вече е в залата. Следват минимум 2 часа на усърдни занимания, а следобяд сценарият се повтаря. „Много се работи върху експлозивността, бързината и силата на удара – споделя Стоян. – Всеки един мускул е важно добре да е развит. Дори този на врата, за да може да издържаш на големите удари.“  А в менюто на състезателя преобладават чистото месо, плодовете и зеленчуците, както и млечните продукти. И въпреки че, спортът изисква много лишения, по пътя на Стоян върви и неговият 14-годишен брат Мартин. В деня, в който баткото печели претендентския турнир в Холандия, тинейджърът триумфира на първото си републиканско по мауй-тай. „Той стана шампион по обяд – казва Копривленски. – Чухме се, поздравих го. А неговият успех ми даде допълнителен стимул. Часове по-късно аз също станах станах първи в Холандия!” Сега сърцето на Стоян е изцяло отдадено на спорта, а с убедителните си изяви на ринга извън България има и финансова стабилност. Независимо от това момчето не е загърбило и образованието си. В момента завършва Военоморското училище със специалност корабоводач, т.е. в бъдеще ще може да управлява кораб. „Засега съм се качвал само на малки корабчета, а на големи – тепърва ми предстои – казва с усмивка Копривленски. – Доста е трудно да съчетаваш образованието и спорта, тъй като съм постоянно по лагери или състезания. Но успявам. Отстрани изглежда сякаш всичко е много лесно. Хората виждат само върха на айсберга, но не знаят колко усилия ми струва, за да стигна дотук. Но съм щастлив от победите си, рингът ме е грабнал, а за момента спортът е моя начин на живот!”", "date": "2017.12.23", "title": " Капитан на кораб громи на ринга в кикбокса\t\t\t"}
{"url": "https://trud.bg/%d1%82%d1%8a%d0%bb%d0%bf%d0%b0-%d0%bf%d0%bb%d1%8f%d1%87%d0%ba%d0%be%d1%81%d0%b0-%d1%86%d1%8a%d1%80%d0%ba%d0%b2%d0%b0-%d0%b2-%d0%b5%d0%b3%d0%b8%d0%bf%d0%b5%d1%82-%d1%81%d0%bd%d0%b8%d0%bc%d0%ba%d0%b8/", "text": "Стотици египтяни плячкосаха църква, намираща се на юг от столицата Кайро и призоваха за събарянето й, съобщиха от местния коптски диоцез. Нападението над църквата в град Афтех, намиращ се на 100 километра от столицата, се е случило след края на петъчната молитва на мюсюлманите. Няколко християнски храма, особено тези, които още не са лицензирани от египетското правителство, бяха подложени на нападения от местните мюсюлмани в консервативната южна част на страната.  От църковната управа твърдят, че стотици египтяни са се събрали пред сградата, отправяли са обиди към християните и са призовавали за разрушаването на храма. „Те нахлуха в църквата и унищожиха всичко вътре, след като издевателстваха над християните, които се бяха събрали там“, заявиха църковните власти. Около 10% от 93-милионното население на Египет са коптски християни и това е най-голямото религиозно малцинство в региона на Близкия Изток. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.23", "title": " Тълпа плячкоса църква в Египет (СНИМКИ)"}
{"url": "https://trud.bg/%d0%b4%d0%b2%d0%b0-%d0%b4%d0%b0%d1%82%d1%81%d0%ba%d0%b8-%d0%b7%d0%be%d0%be%d0%bf%d0%b0%d1%80%d0%ba%d0%b0-%d1%82%d1%8a%d1%80%d1%81%d1%8f%d1%82-%d0%b4%d0%be%d0%bc%d0%b0%d1%88%d0%bd%d0%b8-%d0%bb%d1%8e/", "text": "Два зоопарка в Дания приемат от местните жители домашни животни, които отиват за храна на хищниците, съобщиха местни медии. Става дума за зоологическите градини в Копенхаген и Гивскуд. Столичният зоопарк се сдоби с лоша слава, след като пред очите на деца беше умъртвен жирафът Мариус, за да бъдат хранени лъвовете. Сега и двата зоопарка с готовност приемат „излишни животинки“ – морски свинчета и зайци, с които после хранят лъвове, тигри и вълци, пише  . „Хубаво е животните да имат разнообразна храна, а не постоянно да ядат конско или кравешко”, каза за медията служителката на зоопарка Ана-Софи Елер. Тя отбеляза, че за храна дават само такива животни, които хищниците ловят в естествената им среда: „Да ги храним с котки и кучета би било неетично, защото това е неестествено за тях”. Служителите на зоопарковете се обявяват за пълна откритост и дори насърчават родителите да не разказват на децата си за рай, в който отиват зайците, а да им казват истината за ставащото с техните питомци. „Просто ни трябват животни”, каза иректорът на зоологическата градина в Гивскуд Ричард Остербале. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.23", "title": " Два датски зоопарка търсят домашни любимци за храна на хищниците"}
{"url": "https://trud.bg/%d0%b0%d0%bc%d0%b5%d1%80%d0%b8%d0%ba%d0%b0%d0%bd%d1%81%d0%ba%d0%b8-%d0%b3%d0%b5%d0%bd%d0%b5%d1%80%d0%b0%d0%bb-%d0%b2-%d0%bd%d0%be%d1%80%d0%b2%d0%b5%d0%b3%d0%b8%d1%8f-%d0%bf%d1%80%d0%b5%d0%b4%d1%81/", "text": "Командирът на морската пехота на САЩ в Норвегия, предупреди, че предстои война. “Надявам се да греша, но предстои война“, заяви генерал Робърт Нелър пред своите войници, предаде  . Spored Нелър, вероятността от конфликти с Русия и в Тихооеканския регион в близко бъдеще е огромна. „Помнете защо сте тук. Те наблюдават. Точно, както ги наблюдавате вие, те наблюдават вас. Ние имаме 300 морски пехотинци тук, но можем да съберем 3000 за една нощ“, добави сержант-майор Роналд Грийн. Пристигането на Нелър и Грийн в Норвегия съвпада с нарастването на напрежението между САЩ и съюзниците им от НАТО и Русия. Предупрежденията на американските военни дойдоха само ден преди Министърът на отбраната на САЩ Джеймс Матис да заяви пред военнослужещите във военната база на САЩ в щата Северна Каролина Форт Браг, че „буреносни облаци се събират“ над Корейския полуостров. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.23", "title": " Американски генерал в Норвегия: Предстои война!"}
{"url": "https://trud.bg/%d1%80%d1%83%d1%81%d0%ba%d0%b8%d1%82%d0%b5-%d0%ba%d0%be%d0%bc%d1%83%d0%bd%d0%b8%d1%81%d1%82%d0%b8-%d0%b8%d0%b7%d0%b4%d0%b8%d0%b3%d0%bd%d0%b0%d1%85%d0%b0-%d1%88%d0%b5%d1%84-%d0%bd%d0%b0-%d1%8f%d0%b3/", "text": "Руските комунисти издигнаха кандидатурата на Павел Грудинин за президентските избори в страната през март догодина. На конгрес на Комунистическата партия на Руската федерация директорът на „ “ – ферма за ягоди край Москва, бе подкрепен от 303-ма делегати, а 11 бяха против, предаде  . През последните години обичайният кандидат на КПРФ бе лидерът Генадий Зюганов. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.23", "title": " Руските комунисти издигнаха шеф на ягодова ферма за кандидат-президент"}
{"url": "https://trud.bg/%d1%88%d0%b2%d0%b5%d0%b9%d1%86%d0%b0%d1%80%d0%b8%d1%8f-%d1%81%d0%bf%d0%b8%d1%80%d0%b0-%d0%b4%d0%b0-%d1%81%d1%83%d0%b1%d1%81%d0%b8%d0%b4%d0%b8%d1%80%d0%b0-%d0%b8%d0%b7%d0%bd%d0%be%d1%81%d0%b0-%d0%bd/", "text": "Швейцария трябва да спре субсидирането на износа на един от най-известните си продукти – шоколада – преди края на 2018 г., за да изпълни решение на Световната търговска организация, съобщи  . При все това правителството още отсега търси начини този сладкиш да не стане недостъпен в чужбина. Берн обмисля мерки за намаляване на разходите за суровините за производителите. „Ако всички въври по план, не вярвам цените на шоколада да се повишат“, заяви Урс Фюрер, президент на асоциацията на производителите на шоколад в Швейцария. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.23", "title": " Швейцария спира да субсидира износа на шоколад след решение на СТО"}
{"url": "https://trud.bg/%d0%b4%d0%b6%d0%be%d0%bd-%d0%bc%d0%b0%d0%ba%d0%ba%d0%b5%d0%b9%d0%bd-%d1%80%d0%b0%d0%ba%d0%b5%d1%82%d0%bd%d0%b8%d1%82%d0%b5-%d0%ba%d0%be%d0%bc%d0%bf%d0%bb%d0%b5%d0%ba%d1%81%d0%b8-javelin-%d1%89%d0%b5/", "text": "Американският сенатор от Републиканската партия Джон Маккейн заяви, че предоставянето на ракетни комплекси   на украинските военни ще допринесе за постигането на мир в Украйна и е „крачка в правилната посока“. Маккейн изрази позицията си чрез съобщение до медиите. В петък ръководителят на пресслужбата на Държавния департамент на САЩ съобщи, че Вашингтон е взел решение да предостави на Украйна „модерни защитни средства“. „Решението на президента Доналд Тръмп да предостави на Украйна противотанкови комплекси Javelin, за което се споменаваше и по-рано, е още една крачка в правилната посока и изпраща ясен сигнал за това, че САЩ ще защитават своите съюзници и партньори в техните битки за защита суверенитета и териториалната им цялост“, заяви Маккейн. Според неговата гледна точка, предоставянето на смъртоносно оръжие на Украйна е „необходимо за отбрана и сдържане на руската агресия“.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.23", "title": " Джон Маккейн: Ракетните комплекси Javelin ще помогнат за мира в Украйна"}
{"url": "https://trud.bg/%d0%b3%d1%8a%d1%80%d1%86%d0%b8-%d0%b8-%d1%82%d1%83%d1%80%d1%86%d0%b8-%d0%bf%d0%be%d1%81%d1%80%d0%b5%d1%89%d0%b0%d1%82-%d0%b7%d0%b0%d0%b5%d0%b4%d0%bd%d0%be-%d0%ba%d0%be%d0%bb%d0%b5%d0%b4%d0%b0-%d0%b2/", "text": "Кипърски гърци и кипърски турци заедно празнуват символично Коледа и Нова година. Събитието е днес от 15 до 20 ч. в буферната зона в Никозия. За първи път днес Дядо Коледа влиза в „ничията земя”, разделяща кипърската столица Никозия, където ще бъде посрещнат от представители и на гръцката, и на турската общност, предаде  . Поканата за първия по рода си празник, с който двете кипърски общности заедно отбелязват Коледа и Нова година, е на гражданското движение „Да обединим Кипър сега“. То се роди през месец май и проявата днес е вече стотната среща на поддръжниците за мир и единен Кипър в буферната зона. Празничното настроение днес ще създадат с изпълненията си едни от най-добрите хорове и танцови групи на острова, ще има много музика, песни, традиционни кипърски танци. Вълнуващи и забавни игри и изненади са подготвени за децата, включително и подаръци от Дядо Коледа. Всички дарения, които ще бъдат направени по време на празника, ще бъдат предоставени на детски онкологични отделения в болници в двете части на Никозия. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.23", "title": " Гърци и турци посрещат заедно Коледа в Кипър"}
{"url": "https://trud.bg/%d0%bc%d0%b5%d1%80%d0%ba%d0%b5%d0%bb-%d0%b8-%d0%bc%d0%b0%d0%ba%d1%80%d0%be%d0%bd-%d0%bf%d1%80%d0%b8%d0%b7%d0%be%d0%b2%d0%b0%d1%85%d0%b0-%d0%b7%d0%b0-%d1%81%d0%bf%d0%b0%d0%b7%d0%b2%d0%b0%d0%bd%d0%b5/", "text": "Президентът на Франция Еманюел Макрон и канцлерът на Германия Ангела Меркел призоваха страните в конфликта в Източна Украйна да уважават Минските споразумения, след появилите се по-рано информации за тяхното нарушаване. В съвместно изявление двамата лидери призоваха воюващите „да поемат отговорност“ и да приложат Минските споразумения във възможно най-кратък срок, за да облекчат страданията на населението, предаде AFP. Макрон и Меркел изискаха от тях да „потвърдят своя ангажимент за пълното прилагане на споразуменията“, постигнати в беларуската столица през февруари 2015 г. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.23", "title": " Меркел и Макрон призоваха за спазване на Минските споразумения"}
{"url": "https://trud.bg/%d0%ba%d0%b0%d0%bc%d0%b1%d0%b0%d0%bd%d0%b8%d1%82%d0%b5-%d0%bd%d0%b0-%d0%b1%d0%b8%d0%b3-%d0%b1%d0%b5%d0%bd-%d0%b7%d0%b0%d0%b1%d0%b8%d1%85%d0%b0-%d0%be%d1%82%d0%bd%d0%be%d0%b2%d0%be/", "text": "От днес камбаните на Елизабетинската кула на британския парламент, по-известна с неофициалното си име Биг Бен, отново бият, този път в чест на Коледните и Новогодишните празници. Звънът им е един от главните символи на Великобритания. От месец  на камбаните и лондончани ги чуха отново в 9 ч. тази сутрин. „Биг Бен“ е  името на най-голямата камбана на кулата с тегло от 13,7 тона. Тя беше свързана с часовниковия механизъм, тъй като реставрацията е преустановена във връзка с празничния период, предаде  . Нейният звън ще може да бъде чут до 13 ч. на 1 януари, след което отново тя ще замълчи. Тази камбана е поставена през 1859 и по-късно е наречена от хората Биг Бен. Днес с това име се свързва цялата часовникова кула. Ремонтът й трябва да продължи до 2021. Специалистите реставрират и оригиналния часовников механизъм. Засега видим остава само един от четирите циферблата, чийто стрелки показват точното време благодарение на електрическо задвижване. Високата 96 метра Елизабетинска кула е издигната по проект на английския архитект Огъстъс Пюджин, а строителството е завършено през 1858. Тя е паметник на Викторианската епоха и влиза в Списъка на обектите от световното наследство на ЮНЕСКО. До 2012 тя се наричаше часовникова кула на Уестминстърския дворец. В чест на 60-годишнината от царуването на кралица Елизабет кулата беше наречена на името на монарха. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.23", "title": " Камбаните на Биг Бен забиха отново\t\t\t"}
{"url": "https://trud.bg/%d1%84%d0%b0%d1%82%d0%b0%d1%85-%d0%b7%d0%be%d0%b2%d0%b5-%d0%bf%d0%b0%d0%bb%d0%b5%d1%81%d1%82%d0%b8%d0%bd%d1%86%d0%b8%d1%82%d0%b5-%d0%ba%d1%8a%d0%bc-%d0%b4%d0%b5%d0%bd-%d0%bd%d0%b0-%d0%b3%d0%bd/", "text": "Движението „Фатах“ на палестинския президент Махмуд Абас реши „да отбележи коледните празници с активизиране на уличните акции срещу израелската окупация“. Това заяви пред телевизионния канал „Ал Маядин“ членът на Революционния съвет (ръководния орган) на формацията Мохамед Лахам, предаде  . „Призоваваме привържениците на „Фатах“ и целия палестински народ в периода на коледните ваканции да проведат „ден на гнева“, каза той. Днес във Витлеем се състоя улично шествие, оглавено от активисти, преоблечени в карнавални костюми като Дядо Коледа. Според информация на „Ал Маядин“ израелските сили за сигурност използвали гранати със сълзотворен газ, за да разпръснат демонстрантите. Броят на палестинците, загинали в сблъсъци с израелските сили за сигурност на Западния бряг и в ивицата Газа след решението на американския президент Доналд Тръмп да признае Ерусалим за столица на Израел, достигна 11 души.", "date": "2017.12.23", "title": " „Фатах“ зове палестинците към Ден на гнева по Коледа"}
{"url": "https://trud.bg/%d0%b7%d0%b4%d1%80%d0%b0%d0%b2%d0%bd%d0%be%d1%82%d0%be-%d0%bc%d0%b8%d0%bd%d0%b8%d1%81%d1%82%d0%b5%d1%80%d1%81%d1%82%d0%b2%d0%be-%d0%ba%d1%83%d0%bf%d1%83%d0%b2%d0%b0-400-%d0%bd%d0%be%d0%b2%d0%b8-%d0%bb/", "text": "Управляващият орган на Оперативна програма „Региони в растеж“ 2014 – 2020 г. обяви процедура за предоставяне на безвъзмездна финансова помощ по „Регионална здравна инфраструктура“. Тя се реализира в рамките на Приоритетна ос 4 на управляваната от Министерството на регионалното развитие и благоустройството оперативна програма. Бенефициент на безвъзмездната финансова помощ на обща стойност 163,5 млн. лв. е Министерство на здравеопазването. В рамките на крайния срок на процедурата – 30 март 2018 г., Министерството на здравеопазването ще кандидатства за закупуване на 400 линейки, оборудвани със съвременна медицинска апаратура, и за обновяване на 27 центъра за спешна медицинска в областните градове с техните 170 филиала и 6 изнесени екипа, съобщиха от МРРБ. С изпълнението на проекта се очаква цялостно реформиране на спешната медицинска помощ, с което ще се подобри значително качеството на здравната услуга и ще се осигури по-ефективна здравна инфраструктура, се казва в съобщението. Всички лица на територията на България ще имат равнопоставен достъп до медицинска помощ при спешни състояния в съответствие с най-добрите европейски практики и изисквания за своевременност, достатъчност, качество и безопасност. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.23", "title": " Здравното министерство купува 400 нови линейки с европейски пари\t\t\t"}
{"url": "https://trud.bg/%d0%bf%d0%be%d0%b6%d0%b0%d1%80%d1%8a%d1%82-%d0%b2-%d0%ba%d0%b0%d0%bb%d0%b8%d1%84%d0%be%d1%80%d0%bd%d0%b8%d1%8f-%d0%b1%d0%b5%d1%88%d0%b5-%d0%be%d0%b1%d1%8f%d0%b2%d0%b5%d0%bd-%d0%b7%d0%b0-%d0%bd%d0%b0/", "text": ", заради който вече загинаха двама души, обхванал градове, села и гори северозападно от Лос Анджелис, вече официално е най-големият в историята на щата, пише  . „Пожарът Томас“, както е кръстена огнената стихия, бушува вече от две седмици и половина и благодарение на безспирните ветрове и сухото време превърна всичко по пътя си в пепел – включително повече от 700 жилищни сгради. Огънят е изпепелил 273,400 акра, или 427 квадратни мили, крайбрежни хълмове и гори в калифорнийските общини Вентура и Санта Барбара, според местната противопожарна служба. Това е със 154 акра повече от предишния рекорден пожар в Калифорния – регистриран през 2003 година в община Сан Диего. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.23", "title": " Пожарът в Калифорния беше обявен за най-големия в историята"}
{"url": "https://trud.bg/%d0%b8%d0%b7%d1%82%d0%b5%d0%b3%d0%bb%d1%8f%d1%82-%d0%b1%d0%b5%d0%b1%d0%b5%d1%88%d0%ba%d0%b8-%d1%85%d1%80%d0%b0%d0%bd%d0%b8-%d0%be%d1%82-%d0%bf%d0%b0%d0%b7%d0%b0%d1%80%d0%b0-%d1%83-%d0%bd%d0%b0%d1%81/", "text": "В България няма налични продукти, които да съдържат салмонелни бактерии. Това съобщиха от агенцията по храните (БАБХ) във връзка с нотификация, получена по системата за бързо оповетсяване на храни и фуражи, която се отнася за наличие на салмонелни бактерии в храна за бебета. Въпреки това с цел осигуряване на безопасността на консуматорите и предприемане на максимални предпазни мерки компанията Lactalis, както и българския представител, са решили да изтеглят всички продукти, произведени от фабрика Creon след 15.02.2017 г., допълват от БАБХ. На българския пазар са пуснати следните продукти: 1. Селиа Девелоп 1 (CELIA Develop 1), опаковка 900г, партиди 17С0012605, 17С0012908 и 17С0013428; 2. Селиа Девелоп 2 (CELIA Develop 2), опаковка 900г, партида 17С0012907; 3. Селиа Девелоп 3 (CELIA Develop 3), опаковка 900г, партиди 17С0012963 и 17С0013648. Потребителите, които имат от тези продукти могат да ги върнат на търговеца, от който са ги закупили. На 10.12.2017 г. френските власти забраниха продажбата на мляко за бебета и още няколко бебешки храни, произвеждани от компанията Лакталис (Lactalis) за Франция и чуждестранни пазари. В България нямаше доставени засегнати партиди. Забраната бе предприета, поради установено наличие на салмонела в храните. Френското министерство на икономиката и финансите публикува списък с над 600 партиди, които бяха забранени за консумация. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.23", "title": " Изтеглят бебешки храни от пазара у нас заради открита зараза във Франция\t\t\t"}
{"url": "https://trud.bg/%d0%b8%d1%81%d0%bf%d0%b0%d0%bd%d1%81%d0%ba%d0%b0%d1%82%d0%b0-%d1%84%d0%b5%d0%b4%d0%b5%d1%80%d0%b0%d1%86%d0%b8%d1%8f-%d0%bf%d1%80%d0%be%d0%b4%d0%b0%d0%b4%d0%b5-%d0%b5%d0%bb-%d0%ba%d0%bb%d0%b0%d1%81/", "text": "Испанската футболна федерация продаде Ел Класико. Около това мнение се обединиха привържениците на двата гранда „Реал“ (Мадрид) и „Барселона“. Най-големите клубове в света се изправят днес в спектакъл на стадион „Сантяго Бернабеу“. Мачът ще се играе изключително рано – 13:00 ч. местно време (14:00 ч. българско). Причината – да бъде излъчен в прайм тайм в Азия. В страни като Виетнам и Индонезия мачът започва в 19:00 ч. За разлика от последното Ел Класико. То бе излъчено в най-населения континент в 2,45 часа през нощта.  „Примера дивисион е глобален спектакъл за развлечения – каза шефът на комуникацията във федерацията Йорис Евес. – Миналата година 2,6 млрд. души по света са гледали нашия шампионат, като голяма част от тях са именно от Азия. Ние се стремим да дадем на тези хора подходящ час, в който да гледат Ел Класико, без да се налага да стоят по средата на нощта или да навиват аларма, която да ги събуди по ранни петли.“  Този ход обаче бе посрещнат на нож от испанските фенове. Те са на мнение, че федерацията прави това, заради финансова облага.  „Наясно сме, че футболът претърпява процес на глобализация, който може да помогне на клубовете и централата от икономическа гледна точка, но те забравят за нас, хората по стадионите – заяви Карлс Ордиалес, председател на каталунската фракция „Seguiment“. – Телевизионният пазар е създаден за публиката далеч, но вреди на тези, които искат да отидат и да подкрепят отбора си на живо. Не се съобразяват с нас, а ние трябва да пътуваме 600 километра, за да гледаме мача в Мадрид. В колко часа трябва да тръгнем и с каква скорост трябва да караме?“.  Феновете на „Реал“ също възроптаха.  „Милионите явно са по-важни и федерацията просто се продаде, за да прави бизнес от този мач“, заявиха привърженици от испанската столица.  Подобно мнение изрази и световния спортен канал „ESPN“.  „Истинската битка между „Реал“ и „Барселона“ не е на терена, а в офисите им“, пише сайтът на телевизията.  „Кралския клуб“ и този на каталунците са двата най-популярни в цял свят. Това означава много постъпления при добре развит маркетинг. А такъв отборите определено имат. „Реал“ и „Барселона“ постоянно се надцакват с многомилионни договори, като се стремят винаги да получават повече от другия. Преди година каталунците подписаха рекламен контракт с японския електронен гигант „Ракутен“, който ще вкарва по 65 млн. долара на сезон до 2021 г. „Реал“ веднага реагира. Половин година след договора, парафиран на „Камп Ноу“, от „Сантяго Бернабеу“ се похвалиха, че ще получават от авиопревозвача „Емиратс“ по 83 млн. долара на всеки 12 месеца.  През отиващата си година каталунците отвориха тематичен парк в Китай. Там има реплика на клубния музей, ресторанти и магазини в цветовете на тима. За 10 години се очакват в касата да влязат 130 млн. долара. „Реал“ отдавна имат ресторант в Макао, в който фенове се събират да гледат мачове на тима. Основната му цел е създаване на общност от привърженици, които да… купуват артикули.  Но това бледнее на фона на намеренията на двата клуба да продадат имената на своите стадиони. Фармацевтична компания е готова да налее 466 млн. долара за 30 години в „Барселона“. Международната компания за петролни инвестиции обаче дава на „Реал“ 474 млн. долара за 10 сезона, което накара каталунците да поискат повече пари от бъдещия си спонсор.  Надцакването ще продължи и в събота, когато на терена се изправят Кристиано Роналдо и Лионел Меси. Двете звезди са само част от оборота, който генерират двата най-големи клуба в света. Футболът е бизнес, нервите са безплатни и те остават за феновете.", "date": "2017.12.23", "title": " Испанската федерация продаде Ел Класико"}
{"url": "https://trud.bg/%d0%bd%d0%b0-23-%d0%b4%d0%b5%d0%ba%d0%b5%d0%bc%d0%b2%d1%80%d0%b8-2017-%d0%b4%d0%b0-%d0%bf%d0%be%d1%87%d0%b5%d1%80%d0%bf%d1%8f%d1%82/", "text": ", председател на Сдружение „Български лекар“, 53 г. , гл. изпълнителен директор на „Сименс България“. , режисьор, аниматор, художник, 63 г. , директор на Центъра за спешна медицинска помощ – София, 57 г. , министър-председател (1997-2001), бивш председател на ДСБ и СДС, бивш депутат, 68 г. , вицепремиер и министър на икономиката в правителството на Сакскобургготски. , художник, бивш председател на СБХ, 94 г. , председател на фондация „Българска памет“, 49 г. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.23", "title": " На 23 декември 2017 да почерпят"}
{"url": "https://trud.bg/%d1%84%d0%b1%d1%80-%d0%b0%d1%80%d0%b5%d1%81%d1%82%d1%83%d0%b2%d0%b0-%d0%b1%d0%b8%d0%b2%d1%88-%d0%bc%d0%be%d1%80%d1%81%d0%ba%d0%b8-%d0%bf%d0%b5%d1%85%d0%be%d1%82%d0%b8%d0%bd%d0%b5%d1%86-%d0%bf%d0%bb/", "text": "ФБР задържа американец, служил в морската пехота на САЩ и подкрепящ терористичната групировка „Ислямска държава“, който възнамерявал да извърши нападение в Сан Франциско на Рождество Христово, предадоха  и ТАСС. ФБР заяви, че е намерило писмо за мъченичество и няколко огнестрелни оръжия в дома на Евърът Арън Джеймсън, който казал, че искал да извърши терористичен акт в популярен туристически район в Сан Франциско. Бившият морски пехотинец, работещ като шофьор на камион, е обвинен в опит за оказване на материална подкрепа на чуждестранна терористична организация. Според документи на ФБР той казал на агент под прикритие, за когото смятал, че е свързан с висшето ръководство на „Ислямска държава“, че иска да извърши нападение на Кей 39 в Сан Франциско, защото мястото било доста оживено. Джеймсън казал на агента под прикритие, че Рождество Христово е „идеалният ден за извършване на нападението“ и че „не се нуждае от план за бягство, защото е готов да умре“. Джеймсън публикувал радикални джихадистки коментари в интернет, включително изразявайки подкрепа за терористичното нападение в Ню Йорк на 31 октомври, при което шофьор използва камиона си, за да убие осем души. Джеймсън предложил да използва своя камион, за да подкрепи каузата.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.23", "title": " ФБР арестува бивш морски пехотинец, планирал атентат в Сан Франциско на Коледа"}
{"url": "https://trud.bg/%d0%bf%d0%b5%d1%82-%d1%80%d0%b0%d0%b7%d0%bd%d0%be%d0%b2%d0%b8%d0%b4%d0%bd%d0%be%d1%81%d1%82%d0%b8-%d0%bd%d0%b0-%d1%81%d0%bb%d0%b0%d0%b2%d0%b0%d1%82%d0%b0/", "text": "Тайната на личния живот е част от човешкото достойнство и всеки човек очаква, че неприкосновеността му ще бъде зачитана. Но тази неприкосновеност не е абсолютна, а в журналистиката, както и в правото, личния живот може да отстъпи пред обществения интерес. Това е познатият и работещият подход, но често безцеремонен. Възможно ли е да пренаредим по-прецизно редакционните си преценки. Категориите от обществен интерес получават своето внимание по общоприетите правила и обикновено съдържат съображения от обществен интерес, като например разкриване на престъпления или съдебни спорове, защита на общественото здраве, предотвратяване на заблуда на обществеността и повишаване или принос към публичните дебати. Но малко внимание се отделя на развитието на класификацията на славата. Поверителността принадлежи на хората, но някои хора са известни или според критериите на журналистиката са интересни. Има дейности за които публичността е полезна, както и съпътстващата я слава. В мемоарите си „Хрониките“ Боб Дилън отбелязва, че „неприкосновеността на личния живот е нещо, което лесно можете да продадете, но не можете да го купите обратно“. Но не всеки, получаващ известност, може разумно да прецени щетите в личния си живот които ще понесе с придобиването на славата. Би било полезно да се запитаме на какъв вид слава човек ще се зарадва или ще я изтърпи и преживее. Типът слава, разглеждан в комбинация с каквито и да било фактори от обществен интерес, може да е от значение при конкретните обстоятелства и може да помогне при вземането на решения, относно степента на оправдано нахлуване в личното пространство. След години, прекарани в разглеждане на съдебните решения и журналистическите етични дела, водени за неприкосновеността на личния живот, мога да кажа, че категорията на славата, в която ищецът се вписва, може да бъде факторът за крайния резултат, независимо от това дали е спечелил или загубил.  В общи линии имаме пет категории слава: • Слава след избор или назначение. Политиците, съдиите и други служители в държавните служби трябва да изтъргуват известна част от личния си живот, обикновено временно за сметка на получената власт, която им е предоставило обществото. Тогава е оправдана известна загуба на личен живот. • Слава след постиженията придобити от филмови, телевизионни и музикални звезди, спортни шампиони и други, управляващи големи организации или други, които са постигнали иновативен принос в своите области. • Слава по асоциация. Хората, свързани с онези, които са се прославили или опозорили като съпрузи, деца, родители, братя и сестри, отразяват част от славата, но не винаги се гордеят с това. Нашествията в личния им живот обикновено се нуждаят от внимателна обосновка. Съпругата на политик не е синоним на политик, но може да се наложи да разкрие сделките с акции на съпруга, ако обществото имат отношение към това. • Славата по случайност се случва предимно на анонимни хора, случайно попаднали в трагедия или бедствие, и по-рядко в добра сполука. Първоначално те не възнамеряват да споделят неприкосновеността на личния си живот, а по-скоро това е вследствие от случайното събитие, което обикновено е травмиращо. Те нямат подготовката да бъдат център на общественото внимание и често имат най-мощния мотив да се усамотят. Това е един от аспектите, поради които ние хората ценим неприкосновеността на личния живот, с цел да се възстановим, когато сме наранени или наскърбени. Да, има ли граници и къде? За тези, които са в другите категории на слава, това, което ги прави известни, е само един аспект от техния живот. Те играят във високобюджетни филми, играят тенис по-добре от всеки друг в света, или са избрани да управляват, техният брат е сериен убиец, или президент, който някога е преживял сексуален тормоз. Интересна е гледната точка на съдията по съдебно дело за нарушаване на личния й живот, заведено от модела Наоми Кембъл за публикувана нейна фотография, на улицата и извън мястото, за срещи на анонимните наркомани. Лейди Хейл написа: „Ако това е представено като снимка на Наоми Кембъл, заснета на обществена улица, не може да има оплакване. За нея значителна част от живота й е да бъде фотографирана, изглеждаща зашеметяващо в дизайнерско облекло. Читателите очевидно се интересуват от това как изглежда тя, когато излиза от магазина с бутилка мляко. Няма нищо съществено лично в тази информация, нито може да се очаква това да навреди на личния й живот.“ Съдът все пак е отсъжда в нейна полза. Дори публиката да се интересува от това как тя се справя с проблема с наркотиците, вестникът беше наказан за нахлуване. Нейната терапия е аспект от живота й, който не е свързан с нейната работа като модел. Тези категории не винаги са отчетливо оформени, но ние трябва да ги използваме и ако се налага да обясним, как, те са допринесли за легитимността на решенията, които правим относно поверителността на другите.   Как да решим къде е очертана границата между публичността и личния живот на тези, които са родени, или са се оженили в кралско семейство? От средата на 20-и век най-малкото те съществуват, за да са в медиите. Британската преса е наясно с проблема. Когато пресаташето на кралицата твърди, че “кралицата има право да очаква, че семейството й ще има уединение в дома си, на което се радват всички останали семейства”, пресата се питаше дали това е реалистично, след като “всичко, докосващо короната, е обществен интерес”, и може да има само малки бягства от “тази ожесточена светлина, насочена към трона”. Ако животът им е предназначен за обществено потребление, той трябва да се консумира.", "date": "2017.12.23", "title": " Пет разновидности на славата\t\t\t"}
{"url": "https://trud.bg/%d0%be%d1%82%d1%86%d0%b5%d0%bf%d0%b8%d1%85%d0%b0-%d0%ba%d0%be%d0%bb%d0%b5%d0%b4%d0%b5%d0%bd-%d0%b1%d0%b0%d0%b7%d0%b0%d1%80-%d0%b2-%d0%b3%d0%b5%d1%80%d0%bc%d0%b0%d0%bd%d0%b8%d1%8f-%d0%b7%d0%b0%d1%80/", "text": "Полицията в германския град Бон евакуира голям район от коледен базар заради доставен на място подозрителен пакет, предаде  На място бяха изпратени сапьори и специален робот за обезвреждане на експлозиви. Според властите пакетът не бил опасен. Той бил открит вчера вечерта, когато на базара нямало много хора.  В Германия има повишена тревога за възможни нападения година след атаката с камион срещу коледен базар в Берлин, при която бяха убити 12 души. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.23", "title": " Отцепиха коледен базар в Германия заради подозрителен пакет"}
