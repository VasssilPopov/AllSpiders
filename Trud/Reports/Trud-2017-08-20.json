{"url": "https://trud.bg/%d0%b2%d1%8a%d0%b2-%d0%b2%d0%b5%d0%bb%d0%b8%d0%bd%d0%b3%d1%80%d0%b0%d0%b4-%d1%80%d0%b5%d1%88%d0%b0%d0%b2%d0%b0%d1%82-%d0%bf%d1%80%d0%be%d0%b1%d0%bb%d0%b5%d0%bc%d0%b8%d1%82%d0%b5-%d1%81-%d0%b1%d0%b5/", "text": "Проблемът с бездомните кучета във Велинград ще бъде решен през септември, обещават от общинската администрация, която организира съвместна акция с фондация „Четири лапи”  за овладяване популацията на безстопанствените животни на територията на курорта. Уличните четириноги продължават да тормозят жителите и гостите на СПА столицата на Балканите. Десетки са получените в общинската администрация сигнали, че четириногите се разхождат необезпокоявани из курорта и то на цели глутници. От екипа на кмета на Велинград д-р Костадин Коев твърдят, че полагат сериозни усилия за овладяване на проблема и популацията на помиярите. От градската управа припомнят, че в началото на 2017 г. дори са назначили легитимен ловец, който да хваща бездомните кучета, за да не създават проблеми на местните жители и курортистите. Към този момент обаче в хазната няма пари, за да се изгради приют за бездомните кучета и затова единственото спасение е те да се изпращат в Зооветеринарния комплекс в Пловдив. Оттам обаче в последните месеци отказват да приемат животни от други общини, тъй като си имат предостатъчно грижи с две дузини питбули, обучавани за боеве и заловени при полицейска акция. Затова сега надеждата е, че след съвместната акция с фондация „4 лапи“, Велинград ще се справи кардинално с популацията на бездомните кучета.", "date": "2017.08.20", "title": " Във Велинград решават проблемите с бездомните кучета през септември"}
{"url": "https://trud.bg/%d0%b8%d0%bd%d0%b4%d0%b8%d0%b9%d1%86%d0%b8-%d0%b8-%d1%82%d0%b0%d0%b9%d0%bb%d0%b0%d0%bd%d0%b4%d1%86%d0%b8-%d0%b8%d0%b7%d0%bf%d1%80%d0%b5%d0%b2%d0%b0%d1%80%d0%b8%d1%85%d0%b0-%d0%b2%d0%b0%d0%bb%d0%b5/", "text": ". Жителите на курорта  , прословут с най-бурния нощен живот, са уморени от шума и силната музика. Властите искат да го превърнат в желана дестинация за тиха семейна почивка. Затова издват наредба за ограничаване на шума в барове, дискотеки и ресторанти до 60 децибела (еквивалентни на звук от сешоар или на смях), съобщава ”Дейли мейл”. Всички клубове трябва да инсталират ограничителни устройства, които да са свързани с местното полицейско управление. И ако музиката е твърде силна, звукът е автоматично спиран. В Тайланд туристите в курорта Канчанабури може да изберат прекрасна къща за гости или стая на плаващ сал на брега на реката, за да се насладят на природата. Плаващи дискотеки обаче смущават спокойствието им. Затова генерал Прают Чан-Оча, действащ министър-председател от 2015 г., предприема голяма операция „анти шум”. Той силно критикува лодките дискотеки по реките на Куай Яи и Нова Куаи в Канчанабури и иска от местната власт да разследва дали се нарушават законите. „Освен, че са твърде шумни и откровено обезпокоителни, стотиците плаващи нощни клубове са известни и с това, че изхвърлят твърде много отпадъци в реките”, оплака се премиерът, цитиран от „Банкок пост”.  Понастоящем има около 200 сала – дискотеки от 450-те, които се движат в района, а останалите са ресторанти и плаващи хотели. Всички, тези които са били проверени и са в нарушение на закона, ще бъдат демонтирани или изгонени. Има издадени регламенти, които забраняват плаващите дискотеки в някои райони на провинцията, има забрана за силна музика след полунощ и ограничение на шума от 91 децибела. Туристическият рай   в Индия има подобен проблем. Там местното правителство се опитва да забрани вечерните танцови партита. Бившият португалски анклав примамва милиони туристи всяка година със своя нощен живот, пясъчни плажове и отпусната крайбрежна атмосфера. Но репутацията му като тропически рай е помрачена от криминални престъпления, алкохол и наркотици. Премиерът на щата Манохар Парикар е инструктирал полицията да предприеме репресии срещу беззаконието. Правителството планира да забрани шумната музика след 22 часа във всички заведения – както законът предвижда от години, но не се спазва. В швейцарския град Лозана през миналата година забраняват безшумните дискотеки на открито, защото са твърде „шумни“ за околните. При „тихата дискотека“ купонджиите са оборудвани със слушалки, така че да може да се вдигат децибелите на музиката, без да се чува отвън. Общината в Лозана обаче заявява, че тези събития водят до редица проблеми и много оплаквания от местните жители. Според тях клубърите в безшумните дискотеки не само танцуват, но и пеят надвиквайки се. Тихите дискотеки са „твърде шумни“ и за Залцбург, Австрия, където властта не иска да поднови провеждането на събитията в градините Фолксгартен след оплаквания, че са твърде „силни и диви”. Кметът на града Хайнц Шаден заяви, че тихите дискотеки са твърде силни за местните жители. „Особени през уикендите, когато младите остават до 4 сутринта, а през лятото хората спят на отворени прозорци, но шумът от дискотеки ги държи будни“, предаде The Local. След оплакване на лондончани в източната част на града безшумна дискотека също затваря врати. Проплакали жители, обясняват, че „звукът от стъпки и смях” ги държи будни през нощта, а празните бутилки бира замърсяват улиците. Дори предупреждават предварително полицията, че се събират хора, които не вдигат все още шум, но идват на тиха дискотека. „На хората не трябва да се позволява да се срещат на обществени места и да предизвикват шум, който може да обезпокои други членове на обществото, които са платили над 200 000 лири за своите двустайни апартаменти“, заяви очевидец, цитиран от „Дейли мейл”.", "date": "2017.08.20", "title": " Индийци и тайландци изпревариха Валери Симеонов\t\t\t"}
{"url": "https://trud.bg/%d0%bc%d0%be%d1%82%d0%be%d1%80%d0%b8%d1%81%d1%82-%d0%b1%d0%bb%d1%8a%d1%81%d0%bd%d0%b0-%d0%b8-%d1%83%d0%b1%d0%b8-%d0%bf%d0%b5%d1%88%d0%b5%d1%85%d0%be%d0%b4%d0%b5%d1%86-%d0%b2-%d1%81%d0%be%d1%84%d0%b8/", "text": "Пешеходец загина, след като беше ударен от движещ се с висока скорост мотор на Околовръстното шосе в София, съобщи  . Инцидентът е станал минути след 13:30 часа в района на жк. „Люлин 5”, при разклона за „Филиповци”. Според очевидци, моторът, на който е имало и пътник, е успял да спре чак на 300 метра след мястото на удара. На мястото няма пешеходна пътека, но наблизо има пункт за вторични суровини и често хора пресичат в нарушение, за да стигнат до него. На мотора са пътували мъж и жена, гръцки граждани. Те са се връщали от пътешествие из Европа за медения си месец. Двамата са с охлузвания. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.20", "title": " Моторист блъсна и уби пешеходец в София"}
{"url": "https://trud.bg/%d0%ba%d0%b0%d1%82%d0%b0%d0%bb%d0%be%d0%bd%d1%81%d0%ba%d0%b0%d1%82%d0%b0-%d0%bf%d0%be%d0%bb%d0%b8%d1%86%d0%b8%d1%8f-%d0%be%d1%82%d0%ba%d1%80%d0%b8-%d0%bf%d0%be%d0%bd%d0%b5-%d0%be%d1%89%d0%b5120-%d0%b3/", "text": "Намерени са още поне 120 газови бутилки в къща в Алканар, където, заподозрени за двойната атака през тази седмица в Испания, се предполага, че са сглобявали бомби за  терористични атаки в Барселона, предаде  , като се позова на каталонската полиция. Започна да се изяснява, че тази къща е била мястото, в което те са подготвяли експлозиви за една или повече атаки в град Барселона. Това е заявил пред журналисти началникът на полицията за провинция Каталония Хосеп Луис Траперо. В навечерието на атаките в Барселона стана експлозия в къща, отстояща на около 200 километра южно от града и полицията вярва, че детонацията е станала погрешка и това са били джихадисти.", "date": "2017.08.20", "title": " Каталонската полиция откри поне още 120 газови бутилки в къща в Алканар\t\t\t"}
{"url": "https://trud.bg/%d0%bf%d1%83%d1%81%d0%bd%d0%b0%d1%85%d0%b0-%d0%bd%d0%be%d0%b2-%d1%82%d0%be%d0%b2%d0%b0%d1%80%d0%b5%d0%bd-%d0%b6%d0%bf-%d0%bc%d0%b0%d1%80%d1%88%d1%80%d1%83%d1%82-%d0%bc%d0%b5%d0%b6%d0%b4%d1%83-%d1%80/", "text": "Нов железопътен маршрут за товарни превози от северозападната китайска провинция Цинхай през Казахстан до Русия започна да функционира днес, предаде Синхуа, цитирана от  . Крайната точка на влака с продукти от химическата промишленост е град Перм, където товарът трябва да бъде доставен за максимум 10 дни, с 30 дни по-бързо, отколкото по море. Трасето е дълго 6300 километра. Китайските власти очакват благодарение на новия маршрут конкурентоспособността на стоките им в Русия да се увеличи. Официалната статистика сочи, че в момента от Китай към страни от Централна Азия и Европа, включително Русия, през евразийското пространство пътуват редовно над 20 товарни влака. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.20", "title": " Пуснаха нов товарен жп маршрут между Русия и Китай"}
{"url": "https://trud.bg/%d0%b7%d0%b8%d0%b3%d0%bc%d0%b0%d1%80-%d0%b3%d0%b0%d0%b1%d1%80%d0%b8%d0%b5%d0%bb-%d0%b5-%d1%81%d0%ba%d0%b5%d0%bf%d1%82%d0%b8%d1%87%d0%b5%d0%bd-%d0%b7%d0%b0-%d0%bf%d1%80%d0%be%d0%b4%d1%8a%d0%bb%d0%b6/", "text": "Министърът на външните работи на Германия Зигмар Габриел (от Германската Социал-Демократическа Партия(ГСДП)) е скептично настроен към продължаването на дейността на „голямата коалиция“ (блока между Християн-Демократическия съюз(ХДС)/Християн-социалния съюз(ХСС) и ГСДП), след парламентарните избори, но не изключва тя да продължи, предаде ТАСС, цитирайки интервю на Габриел за германска информационна агенция. „Нито ХДС/ХСС, нито ние искаме да продължим „голямата коалиция“, но в крайна сметка, това решение го взимат избирателите“, заяви той. Според неговите думи, за такива партии, като ХДС, ХСС и ГСДП, „голямата коалиция“, не е „желан съюз“. Освен това, между партиите има разногласия по важни въпроси, като политиката по сигурността, вижданията им за развитието на системата на здравеопазване и други, отбеляза Габриел. „Много ми е трудно да си представя, че можем да ги преодолеем“, отбеляза заместник-канцлера. По-рано Зигмар Габриел даде друго интервю, за списание Щерн,в което беше по-категоричен. Той подчерта разногласията между партньорите в коалицията и отбеляза, че консерваторите и ГСДП ще „тръгнат в различни посоки“, след изборите. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.20", "title": " Зигмар Габриел е скептичен за продължаването на „голямата коалиция“ след изборите"}
{"url": "https://trud.bg/%d1%87%d0%b0%d0%ba%d0%b0%d1%82-%d1%81%d0%b5-%d0%b5%d0%ba%d1%81%d0%bf%d0%b5%d1%80%d1%82%d0%b8%d0%b7%d0%b8-%d0%b7%d0%b0-%d1%81%d0%bc%d1%8a%d1%80%d1%82%d1%82%d0%b0-%d0%bd%d0%b0-%d0%ba%d0%b0%d0%bc%d0%b5/", "text": " след падане от третия етаж на хотел. Той се опитвал да се качи от третия на четвъртия етаж, когато полетял към земята. Веднага е бил откаран в болницата в Бургас, но два дни по- късно е починал. Очаква се да станат готови експертизите, назначени след инцидента. Става дума за кръвни проби за употреба на алкохол и наркотични вещества. Това каза пред „Труд“ старши комисар Калоян Калоянов, директор на ОД на МВР в морския град. Младият британец е бил едва 20 годишен. Инцидентът в курорта Слънчев бряг, е станал на 17- ти август.  разпитани са приятелите на туриста, които дошли да летуват с него на нашето море, са били разпитани. Всички са потресени от трагедията с Ръсел. До момента от британската полиция не са търсили връзка с нашите униформени, които разследват случая. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.20", "title": " Чакат се експертизи за смъртта на Камерън Ръсел"}
{"url": "https://trud.bg/%d0%bf%d0%be%d0%b6%d0%b0%d1%80%d0%bd%d0%b8%d0%ba%d0%b0%d1%80-%d0%b7%d0%b0%d0%b3%d0%b8%d0%bd%d0%b0-%d0%bd%d0%b0-%d0%bc%d1%8f%d1%81%d1%82%d0%be-%d0%b7%d0%b0%d1%82%d0%b8%d1%81%d0%bd%d0%b0-%d0%b3%d0%be/", "text": "Млад мъж е издъхнал на място, след като е бил затиснат от дърво. Трагичният инцидент се е случил вчера следобеда в гората край Чепеларе. Мъжът, който работил като пожарникар, бил в гората заедно със своя зет. Двамата режели дърва за огрев през зимата. Едно от  дърветата паднало фатално бързо, затиснало го и той загинал на място. 33-годишният мъж, загинал при инцидента,  е бил женен с малко дете. За нелепия  инцидент с трагичен край потвърдиха  от общинската администрация в града. „Чепеларе е потънал в тъга, за броени дни двама млади хора ни напуснаха. Голяма трагедия“, коментира пред   кметът на община Чепеларе Славка Чакърова. Само преди дни, в Чепеларе при пожар загина и 42-годишна жена.", "date": "2017.08.20", "title": " Пожарникар загина на място, затисна го дърво"}
{"url": "https://trud.bg/750-%d0%b3%d0%be%d1%81%d1%82%d0%b8-%d0%bd%d0%b0-%d1%81%d0%b2%d0%b5%d1%82%d0%b0-%d0%b0%d0%bd%d0%b0%d1%81%d1%82%d0%b0%d1%81%d0%b8%d1%8f-%d0%bd%d0%b0-%d0%ba%d0%be%d0%bd%d1%86%d0%b5%d1%80%d1%82-%d1%81/", "text": "750 гости се стекоха за празника на остров „Света Анастасия“ в събота. По принцип той трябваше да се чества в Деня на Голяма Богородица на 15- ти август, но времето беше лошо, вдигна се гляма вълна и корабчетата не можеха да пътуват до късчето земя сред вълните.  „Празникът бе наистина вълнуващ, разказа пред „Труд“ управителят на острова Павлин Димитров. От сутринта, с катамараните са пътували десетки любители на приключенията. През целия ден на празника, ансамбъл „Странджа“ е огласял с песните си острова, а по обед се е извило прословутото островно хоро.  Фарът бе отворен за посещения през цялото време, а вечерта посетителите са се насладили на голям концерт, с участието на Георги Милтиядов, Маргарита Хранова, Руслан Мъйнов и квартет „Дестини“.  Управителят Павлин Димитров е прочел на присъстващите десет стихотворения на участници в конкурса „Вдъхновени от острова“. Поетичната надпревара ще има своя финал навръх празника на Бургас в деня на  6 декември, когато е  денят на Свети Николай Чудотворец, разкри Димитров. Литературната вечер е завършила с представяне на книгата „Тя, островът“ с автор Ирина Папанчева.  Лятото на „Света Анастасия“ продължава и той ще е отворен до края на месец октомври. Желанието за посещения е нестихващо, а любителите на приключения, стъпващи тук, могат да се насладят и на уникалния миден плаж. На него специално за тях, се приготвят „миди на тенекия“- специалитет, прочут от години и естествено върви със студена бира. В миналото, бургазлии са идвали с лодки, за да си правят вкусне миди на тенекия. Ресторантът на острова също е пълен с  морски дарове. Имало миди на пара и тарама хайвер.", "date": "2017.08.20", "title": " 750 гости на „Света Анастасия“ на концерт с поезия и роман\t\t\t"}
{"url": "https://trud.bg/%d0%b2%d1%8a%d0%b2%d0%b5%d0%b4%d0%be%d1%85%d0%b0-%d1%80%d0%b5%d0%b6%d0%b8%d0%bc-%d0%bd%d0%b0-%d0%b2%d0%be%d0%b4%d0%b0%d1%82%d0%b0-%d0%b2-%d1%81%d1%82%d1%80%d0%b5%d0%bb%d1%87%d0%b0/", "text": "Режим на водата бе въведен от 20 август в Стрелча след спешна среща на представители на ВиК и кмета на общината Стойно Чачов в неделя сутринта. Причината за ограничението е ниският дебит на водата в резултат на продължителното засушаване в региона. От ВиК-Стрелча уточняват, че в момента питейната вода е на критичната си граница, но веднага след нормализиране на ситуацията режимът ще бъде преустановен. Дотогава вода ще се подава от 8 до 14 часа за жителите на кварталите „Източен” и „Господа” на изток от река Яна. За кварталите „Сръбенец” и „Крушака” и центъра на курортното градче в полите на Средна гора водоподаване ще има само между 14 и 20 часа, информират от ВиК-дружеството.", "date": "2017.08.20", "title": " Въведоха режим на водата в Стрелча"}
{"url": "https://trud.bg/%d0%b8%d0%b7%d1%81%d0%bb%d0%b5%d0%b4%d0%b2%d0%b0%d1%85%d0%b0-%d0%b0%d0%ba%d1%83%d1%81%d1%82%d0%b8%d0%ba%d0%b0%d1%82%d0%b0-%d0%bd%d0%b0-%d1%82%d1%80%d0%b0%d0%ba%d0%b8%d0%b9%d1%81%d0%ba%d0%be%d1%82/", "text": "За първи път бяха направени акустични изследвания на светилището „Глухите камъни” край Любимец, съобщиха от общината. Експериментът бе направен с гласа на Хари Драганов – бас от Женевската опера. Опитите показаха, че скалите в комплекса поглъщат звука, а на определени места тишината и липсата на вибрации са идеални за звукозаписно студио. Според специалистите, за този феномен способстват множество фактори: уникалните шумоизолиращи свойства на скалните масиви от една страна, което води до много ниски нива на външните шумове в междускалните пространства, и на звукопоглъщащите свойства на самите пространства, обусловени от нерегулярно разположените, изкуствено създадени скални ниши. Авторите на изследването считат, че е напълно възможно една от причините, Глухите камъни да са избрани за провеждане на сакрални дейности, да са именно акустичните характеристики на местността.", "date": "2017.08.20", "title": " Изследваха акустиката на тракийското светилище „Глухите камъни“\t\t\t"}
{"url": "https://trud.bg/2-%d0%bb%d0%b5%d0%b2%d0%b0-%d0%b7%d0%b0-%d0%b6%d0%b5%d0%bb%d0%b0%d0%bd%d0%b8%d0%b5-%d0%bd%d0%b0-%d0%ba%d0%bb%d0%b8%d0%b5%d0%bd%d1%82%d0%b0-%d0%b2-%d1%81%d0%bc%d0%b5%d1%82%d0%ba/", "text": "След „такса празен стол” в Созопол  в  механа в Кранево  начислили пък такса „ желание на клиента”. За това алармира във Фейсбук  посетителка на заведението, шокирана както от цените в него, така и от двата лева за необичайната такса. „Не става въпрос за парите, а за наглостта”, пише в профила си гневната дама. Бутилка минерална вода от 1.5 л струва в заведението 4 лева, салата „Кранево“ е 13 лева и с един лев е по-скъпа от основното ядене – свински друсан кебап, показва сметката в расторант-механа „Кранево“ от 18 август, публикувана  в социалната мрежа.", "date": "2017.08.20", "title": " 2 лева  за „желание на клиента”  в сметка\t\t\t"}
{"url": "https://trud.bg/%d1%84%d0%b8%d0%bd%d0%b0%d0%bb%d1%8a%d1%82-%d0%b3%d1%80%d0%b8%d0%b3%d0%be%d1%80-%d0%b4%d0%b8%d0%bc%d0%b8%d1%82%d1%80%d0%be%d0%b2-%d0%bd%d0%b8%d0%ba-%d0%ba%d0%b8%d1%80%d1%8c%d0%be%d1%81/", "text": "Mtel Sport 1 ще излъчи на живо мача за титлата на турнира в Синсинати между Григор Димитров и Ник Кирьос. Първата ни ракета излиза за първия си финал на турнир от сериите ATP Masters 1000, а началото на двубоя е 23:00 часа. Двамата са се срещали само веднъж до момента – на турнира в Индиън Уелс през 2015 г., където Димитров надделя трудно в 3 сета. За да стигне дотук първата ни ракета премина през Фелисиано Лопес, Хуан Мартин дел Потро, Юичи Сугита и Джон Иснър, като срещу последния Димитров измъкна победата след 2 тайбрека – 7:6 (4), 7:6 (10). В своя полуфинал Кирьос също трябваше да премине през 2 тайбрека, за да надделее над Давид Ферер – 7:6 (3), 7:6 (4). Преди това австралиецът се справи последователно с Давид Гофен, Александър Долгополов, Иво Карлович и Рафаел Надал. Турнирът в Синсинати е част от USOpen сериите и се явява генерална репетиция преди последния за годината турнир от Големия шлем – Откритото първенство на САЩ. Наградният фонд при мъжете в Синсинати, тази година достига внушителните 4,97 милиона долара.", "date": "2017.08.20", "title": " Финалът Григор Димитров – Ник Кирьос на живо по Mtel Sport 1\t\t\t"}
{"url": "https://trud.bg/%d0%bf%d0%b0%d0%b7%d0%b0%d1%80%d0%bd%d0%b8%d1%8f%d1%82-%d0%bb%d0%b8%d0%b1%d0%b5%d1%80%d0%b0%d0%bb%d0%b8%d0%b7%d1%8a%d0%bc-%d0%bc%d0%be%d0%b6%d0%b5-%d0%b4%d0%b0-%d1%80%d1%83%d1%85%d0%bd%d0%b5-%d0%ba/", "text": "Тази година се навършват 100 години от революцията в Русия и 10 години от началото на световната финансова криза. Пред себе си имаме две събития, които имат повече общи неща, отколкото би могло да изглежда на пръв поглед. И в двата случая става дума за едно нещо от голямо значение  Октомврийската революция създаде диктатура, съперничеща за световна хегемония с фашизма през първата половина на миналия век и с един демократичен пазарен либерализъм през целия XX век. От друга страна, световната финансова криза разтърси базовия модел, победил в Студената война. Умиращият комунизъм на съветския блок се срина в началото на 90-те години под тежестта на вътрешните икономически и политически противоречия. Проблемите тази година подсказват, че същата съдба може да очаква и пазарната икономика. Имаме не само исторически контекст на това, което се случва. Тази заплаха, пред която в момента е изправен пазарният либерализъм, напомня за факторите, които унищожиха неговия противник. Комунизмът бе победен заради допускането на двойна лъжа. На първо място той предаде мечтата на милиони хора за равенство, солидарност и самоизява чрез постигането на общи цели. Тази мечта живя много по-дълго, отколкото би могло да се очаква, дори и в комунистически страни – и още по-дълго на Запад. Но в крайна сметка тя не можеше да понесе сблъсъка с реалността. Второ, създадена бе една икономическа система, основана на измама и самоизмама. Малко хора си спомнят, но сериозни спорове белязаха по-голямата част на ХХ век заради избора между централизирано планиране или децентрализиран пазар.  Поддръжници на държавния контрол върху средствата за производство твърдят, че само една планова икономика може да избегне безсмисленото пилеене на ресурси под формата на безработица, както и периодичните спадове в търсенето и генерирането на рецесия. Разбира се, на практика, централизираното планиране не се справи с производството и разпространението на стоки, желани от гражданите. Въпреки това, вместо да се коригира системата, властите превърнаха плановата икономика в една голяма лъжа, която всички трябваше да подкрепят публично, дори тайно да не вярват в нея. „Те се преструват, че ни плащат, ние се преструваме, че работим“, се шегуваха хора от Росток до Владивосток. И тази шега съдържа значителен елемент на истина. В крайна сметка, в света възтържествува светогледът на Фридрих фон Хайек, което предполага, че колебанията в пазарните цени съдържат повече информация, отколкото централизираната система на планиране, както и че децентрализираните механизми за вземане на решения работят много по-ефективно от държавните органи. Тази идея помага да се обясни разликата в богатството между капиталистическия и комунистически свят, тя също набра скорост в края на Студената война. Световната финансова криза подкопа твърденията на западния финансов капитализъм, че той е най-добрият начин за организиране на икономиката. Ценовият механизъм на Хайек е несъмнено правилен, но непълен. Пазарните цени на стоки и услуги, в действителност, дават много по-точна информация, отколкото планираната икономика. Но кризата показа, че това не е вярно за цените на активите. Петилетките са една голяма лъжа на Съветския съюз, но капитализмът също е голяма лъжа. Тя се състои във факта, че пазарните цени на активите, включително финансовите, уж трябваше точно да отразяват икономическата им стойност. Преди 10 години хората с ужас разбраха, че финансовите изисквания, натрупани по време на икономическия бум, не отговарят на действителността, а обемът на бъдещото производство, на което разчиташе икономиката, изглежда недостатъчно, за да изпълни тези изисквания. Те вярваха, че притежават богатство, което всъщност не съществува. В резултат на това милиони хора изведнъж осъзнаха колко са излъгани и политическата арена съвсем очаквано беше изправена пред вълна от хаос и недоверие. Но една лъжа върви заедно с друга и либерализмът също предаде мечтите на хората. Западните икономики вече са много по-бедни от очакваните преди кризата тенденции. Особено силно кризата удари младежта, която има малко основания да очаква възможности за благоденствие, на каквито са разчитали техните бащи и дядовци. А тези, които искат по-демократичен капитализъм, нов златен век, трябва да се поучат от урока. Раздялата с илюзиите е пример за действието на комунизма и капитализма. Хората вече не могат да разчитат на кой знае какъв стандарт на живот и пазарният либерализъм изглежда е в беда. И левите, и десни популисти често възхваляват с носталгия славните дни на смесената икономика. Може би са прави, че съперничеството между планираната и свободна конкуренция трябва да приключи със сливането им. Но основната поука от това съперничество е, че всяка икономическа система трябва да бъде честна.", "date": "2017.08.20", "title": " Пазарният либерализъм може да рухне, както се срина и комунизмът\t\t\t"}
{"url": "https://trud.bg/%d0%bb%d0%b8%d0%bb%d0%b8-%d0%ba%d0%be%d0%bb%d0%b8%d0%bd%d1%81-%d0%bf%d0%b8%d1%81%d0%b0%d0%bd%d0%b5%d1%82%d0%be-%d0%bd%d0%b0-%d0%ba%d0%bd%d0%b8%d0%b3%d0%b8-%d0%bc%d0%b5-%d0%b2%d1%8a%d0%b7%d0%b1%d1%83/", "text": "-Да, точно така, като студентка завърших телевизионна журналистика и масови комуникации, и винаги съм имала интерес към тази професия. Но също така винаги съм знаела, че искам да бъда актриса. Журналистиката е свързана с желанието ми да опозная човешката природа и да задавам въпроси, а съм сигурна, че ако съм информирана ще бъде и по-добър изпълнител в киното и телевизията. Включвам своя опит от студентските си години в подготовката си за ролите, разглеждам персонажа от различни ъгли, концентрирам се върху процеса на редактиране на самата роля, на поемане на различни посоки в изграждането на образ. Развлекателната индустрия е твърде богата и всеобхватна – винаги можеш да включиш опита си от други области и да придадеш плътност на артистичния продукт, в който участваш. За мен е важно, че учих журналистика и успях да абсорбирам важни знания и умения – това ми дава широка и пластична перспектива. -Сценарият на филма ми бе изпратен от моя екип, а хората в него изобщо не знаеха за моите преживявания с анорексията – просто са сметнали, че такава роля предлага фантастична възможност на всеки актьор. Това се случи точно когато бях завършила една глава от моята книга, посветена на хранителните разстройства и бях в режим на повторно преживяване на онези трудни моменти от живота ми. Така, че в известен смисъл се почувствах сякаш светът ми казва, че трябва да развия темата и ако мога да я представя на повече хора и да помогна за започването на по-голям разговор. Преди да прочета сценария на „До кокал“ се колебаех относно завръщането си на тази територия, толкова време след като се избавих от анорексията, но в крайна сметка осъзнах, че е важно да бъде разказана голямата и важна история. Сценарият провокира страшно силно чувство в мен, удари ме в дълбочина – толкова добре написана история. Текстът веднага ми припомни собствените ми преживявания. В същото време съдържаше остроумни моменти, много черен хумор и като цяло беше страхотен. Помислих си, че само човек, който е преминал през ада на анорексията може да напише такъв сценарий. Оказа се, че историята е вдъхновена от личните патила на авторката Марти Ноксън. Веднага след като прочетох сценария се обадих на Марти и изявих желание да се срещна с нея. Тя не знаеше за моята собствена връзка с анорексията и проведохме страхотен разговор. Паснахме си веднага и решихме, че трябва да се пробваме с проекта, и да работим заедно. -Точно така. Темата за анорексията е достатъчно мрачна и трагична затова е важно да се пренесен на екран с достатъчно количество качествен хумор и лекота. Черният хумор е много важен инструмент за справяне с тежките и тревожни моменти от човешкия живот. Моята героиня във филма е умна, саркастична и забавна, но таи в себе си страшно много тъмнина, която трябва да излезе навън. -Да, но в този случай други хора ми казваха какво трябва и не трябва да ям. За снимките на филма се оставих в ръцете на професионални диетолози. В момените, в които ми се приискваше да хапна нещо забранено се сещах, че сега си налагам това ограничение с определена цел. Докато преди просто не желаех да ям, нямах никакъв интерес към хубавата и питателна храна. Също така трябва да отбележа, че се справих с това предизвикателство по време на снимките на филма и благодарение на фантастичните хора от екипа, които ме подкрепяха през цялото време. Страхотни са. Освен това няма как да пропусна да споделя, че се гордея с това, че успявах да си запомня репликите въпреки строгия и изтощителен режим. Никога не закъснявах за снимки. Страстта да разкажа тази история ме водеше напред в трудните моменти. Накрая ми остана чувството за творческо удовлетворение и усещането за гордост. Голямата цел на историята надхвърля временните ми лични емоции и капризи. Наистина смятам, че е време да започнем голям разговор за хранителните разстройства и техните импликации върху обществото. Имаше напрежение, но то ми се отрази добре. -Не бих казала, че има някакви ясно установени методики, които да са универсално използвани. Някои актьори ядат по един плод, пушат много, пият много кафе, но за мен подобен режим е абсурден. Аз дори не пуша. А за по-скоро редуцирах порциите, селектирах хранителните групи и пиех много вода. -В известен смисъл тези платформи наистина са много повърхностни и са като фасада за личностите, които ги ползват. В „Туитър“ например се получава концентрация на мнения и може да стане много брутално с тези виртуални линчове, затова аз предпочитам да се изразявам чрез снимки в „Инстаграм“. Те сякаш говорят повече за мен. Това, което искам да кажа го правя в творчеството си и тази година имах възможност да изложа много свои идеи в дебютната си книга. Писането ме възбужда и стимулира.", "date": "2017.08.20", "title": " Лили Колинс: Писането на книги ме възбужда"}
{"url": "https://trud.bg/%d0%bf%d0%b0%d0%bf%d0%b0-%d1%84%d1%80%d0%b0%d0%bd%d1%86%d0%b8%d1%81%d0%ba-%d0%bf%d1%80%d0%b8%d0%b7%d0%be%d0%b2%d0%b0-%d0%b2%d1%8f%d1%80%d0%b2%d0%b0%d1%89%d0%b8%d1%82%d0%b5-%d0%b4%d0%b0-%d1%81%d0%b5/", "text": "Римският папа Франциск призова вярващите да се молят за освобождението на света от тероризма, предаде  . „В нашите сърца ние носим болката от терористичните атаки, които в последните дни доведоха до многочислени жертви в Буркина Фасо, Испания и Финландия. Да се помолим за всички починали, ранени и за техните роднини. Да помолим Господ Бог за милосърдие и мир, да освободи света от това безчовечно насилие“, заяви Папата, по време на еженделното си обръщение към вярващите на площад Свети Петър във Ватикана. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.20", "title": " Папа Франциск призова вярващите да се молят за освобождението на света от тероризма"}
{"url": "https://trud.bg/%d0%be%d1%82%d0%ba%d1%80%d0%b8%d1%85%d0%b0-%d0%bc%d0%b8%d0%bd%d0%b0-%d0%b2-%d0%bc%d0%be%d1%80%d0%b5%d1%82%d0%be-%d0%ba%d1%80%d0%b0%d0%b9-%d0%ba%d0%be%d1%80%d0%b0%d0%bb/", "text": "Мина е била открита в морето край къмпинг „Корал“. Спасител я е видял тази сутрин на около 30 метра навътре в морето.  Светкавично са били алармирани военните и „Гранична полиция“, съобщи за Труд комисар Калоян Калоянов, шеф на ОД на МВР в Бургас. В неделя са започнали действия по обезвреждане на мината. До вечерта се очаква те да приключат. Докато това не стане обаче, къпането в реайона е забранено, обясни комисарят. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.20", "title": " Откриха мина в морето край Корал"}
{"url": "https://trud.bg/%d0%b2-%d0%bf%d0%b0%d0%bd%d0%b0%d0%b3%d1%8e%d1%80%d0%b8%d1%89%d0%b5-%d0%b1%d0%bb%d0%b0%d0%b3%d0%be%d1%83%d1%81%d1%82%d1%80%d0%be%d1%8f%d0%b2%d0%b0%d1%82-12-%d1%83%d0%bb%d0%b8%d1%86%d0%b8-%d1%81-45/", "text": "През последните 5 години Община Панагюрище провежда последователна и целенасочена политика за подобряване на общинската инфраструктура и на икономиката в общината. Сега на дневен ред е изпълнението на поредния мащабен инфраструктурен проект „Рехабилитация на улични настилки, тротоари и зелени площи в Панагюрище“ по Оперативна програма „Региони в растеж“. Той е на обща стойност 4 489 009,48 лв., а обектите на интервенция, включени в европроекта, са 12 улици в градчето в полите на Средна гора. Това са улиците „Райна Княгиня“, „Стоил Финджеков“, „Искрьо Мачев“, „Орчо Войвода“, „Петър Горанов“, „Делчо Уливеров“, „Георги Бенковски“, „Пятигорск“, „Цар Освободител“, „Макгахан“, „Георги Бозаджиев” и „Петко Мачев”. Строително-монтажните дейности по тях включват реконструкция на тротоари и улично платно, пътна маркировка и вертикална сигнализация, реконструкция на зелени площи със засаждане на подходяща растителност, изграждане на поливна система и оформяне на кътове за отдих. Със средства от бюджет-2017 на Община Панагюрище пък вече са благоустроени улиците „Ягода” и „Георги Коджабашев”, а предстои същото да се случи на още 7 –  „Оборище”, „Нестор Ружеков”, „Райко Даскалов”, „Васил Левски”, „Таска Панайотова”, „Манчо Гугов” и „Петко Белоконски”, като на последните две от тях приключи подмяната на водопровода. С пари от местния бюджет продължава благоустрояването, подмяната на водопроводи и пътни настилки и в населените места на територията на Община Панагюрище – Попинци, Баня, Панагюрски колонии, Поибрене, Бъта и Левски . Предстои да се обнови централният площад в село Оборище и да завърши реконструкцията на общинския път от Панагюрски колонии до местността Манзул.", "date": "2017.08.20", "title": " В Панагюрище благоустрояват 12 улици с 4,5 млн. лева"}
{"url": "https://trud.bg/%d0%ba%d1%80%d0%b8%d1%81%d0%ba%d0%be-%d0%b8-%d0%b8%d0%b7%d0%bf%d1%8a%d0%bb%d0%bd%d0%b8%d1%82%d0%b5%d0%bb%d0%b8-%d0%be%d1%82-%d1%80%d1%83%d0%bc%d1%8a%d0%bd%d0%b8%d1%8f-%d1%81%d1%8a%d1%80%d0%b1%d0%b8/", "text": "-певецът Криско, поп певицата и фотомодел Тита, изпълнители от Румъния , Сърбия и Македония и местни таланти ще вземат участие в четвъртото издание на музикалния „Плюс Фестивал”, който ще се проведе от 1 до 3 септември на площада пред Драматичния театър в Пазарджик, известен като „Тортата”. Тита ще се вихри на сцената през втората вечер на фестивала, който ще бъде закрит с концерт на Криско. Румънката Карина Гита ще вдига адреналина на мъжката половина от публиката на „Тортата”, където 3 години по-късно се завръща сръбският трибюти бенд на „Ред Хот Чили Пепърс” „ ”, който ще изпълни евъргийни на рок легендите. От Македония пък идва един от най-горещите това лято в западната ни съседка рап дуети – „ ”, а честта на домакините от Пазарджик ще бранят местният талант Емил Петров, танцьорките от трупата „Момичетата от Албена” и мажоретките от „Мистерия”. Афишът на тридневния „Плюс Фестивал 2017” включва още дузина родни таланти от всички музикални жанрове, като организаторите предвиждат за първата вечер и „таен концерт” на Орлин Павлов, като желаещите да присъстват на него, трябва да заявят с лично СМС-съобщение това, за да получат мястото на „секретната локация”  на 1 септември.", "date": "2017.08.20", "title": " Криско  и изпълнители от Румъния, Сърбия и Македония ще пеят на „Плюс Фестивал” в Пазарджик"}
{"url": "https://trud.bg/%d0%bd%d0%b0%d0%bf%d0%b0%d0%b4%d0%b0%d1%82%d0%b5%d0%bb%d0%b8%d1%82%d0%b5-%d0%be%d1%82-%d0%b1%d0%b0%d1%80%d1%81%d0%b5%d0%bb%d0%be%d0%bd%d0%b0-%d0%bf%d0%bb%d0%b0%d0%bd%d0%b8%d1%80%d0%b0%d0%bb%d0%b8/", "text": "Терористите, извършили нападението на туристическата улица „Ла Рамбла“ в Барселона, първоначално са планирали да атакуват други три оживени места в града. Една от целите е била базиликата „Саграда Фамилия“, съобщава вестник „Еспаньол“. Нападателите щели да взривят микробуси, натъпкани с експлозиви близо до катедралата. Третата избрана цел не е известна, но по непотвърдена информация щяла да бъде градското пристанище. Плановете на терористите може би са били осуетени от експлозията в жилищната сграда в нощта в сряда срещу четвъртък в село Алканар, предполагаемото скривалище на терористите. Терористите щели да взривят микробуси, натъпкани с експлозиви близо до катедралата и на улица „Ла Рамбла“. Не е известно коя е третата избрана цел, смята се че вероятно е било градското пристанище. Плановете на терористите може би са били осуетени от експлозията в жилищната сграда в нощта в сряда срещу четвъртък в село Алканар, предполагаемото скривалище на терористите, се посочва в изданието. След това екстремистите са били принудени да променят тактиката си и вместо взривовете, са решили да ударят пешеходците на „Ла Рамбла“. При нападението загинаха 13 души, над 130 други бяха ранени. Отговорност за атаката пое терористична групировка „Ислямска държава“. След това каталонска полиция ликвидира в град Камбрил петима терористи, които се опитали да извършат терористичен акт, подобен на този в Барселона. При атаката в Камбрил загина един човек, а седем други бяха ранени.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.20", "title": " Нападателите от Барселона планирали да взривят „Саграда Фамилия“"}
{"url": "https://trud.bg/%d0%b7%d0%b0%d0%bb%d0%be%d0%b2%d0%b8%d1%85%d0%b0-60-%d0%bd%d0%b5%d0%bb%d0%b5%d0%b3%d0%b0%d0%bb%d0%bd%d0%b8-%d0%bf%d1%80%d0%b5%d1%81%d0%b5%d0%bb%d0%bd%d0%b8%d1%86%d0%b8-%d0%b2-%d0%ba%d0%b0%d0%bc%d0%b8/", "text": "Митническите и гранични власти на САЩ заловиха 60 мигранти, опитвали да влязат в страната от Мексико. Те били укрити в хладилен камион, при палетите с броколи при температура от 9 градуса по Целзий. Преселниците били от Гватемала, Мексико, Салвадор и Хондурас. Нелегалните пътници били открити при рутинна проверка на камиона, когато кучето на граничарите ги усетило и се разлаяло. Гватемалецът, управлявал камиона, е задържан и обвинен в незаконен трафик на хора. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.20", "title": " Американски граничари заловиха 60 нелегални преселници в камион с броколи на границата с Мексико"}
