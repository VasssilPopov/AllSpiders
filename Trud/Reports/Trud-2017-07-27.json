{"url": "https://trud.bg/%d0%b4%d0%bd%d0%b5%d1%81-%d0%b4%d0%b0-%d0%bf%d0%be%d1%87%d0%b5%d1%80%d0%bf%d1%8f%d1%82-351/", "text": "Александър Александров, депутат от ГЕРБ в 44 НС, 53 г.Борислав Дионисиев, бизнесмен, 70 г.Делян Пеевски, депутат от ДПС в 44 НС, 37 г.Елза Маркова, изпълнителен директор на „Белла България“.Проф. д-р Сашо Пенов, декан на Юридическия факултет в СУ, 57 г.Харалампи Аничкин, преводач, 73 г.", "date": "2017.07.27", "title": " Днес да почерпят"}
{"url": "https://trud.bg/%d0%bc%d0%b0%d0%b9%d0%ba-%d0%bf%d0%b5%d0%bd%d1%81-%d0%b1%d0%b5%d0%bb%d0%b8%d1%8f%d1%82-%d0%b4%d0%be%d0%bc-%d0%bf%d1%80%d0%be%d0%b4%d1%8a%d0%bb%d0%b6%d0%b0%d0%b2%d0%b0-%d0%b4%d0%b0-%d1%80%d0%b0%d0%b1/", "text": "Сегашната администрация на САЩ вече е поддържала продължаването на действието на санкциите против Русия и има намерение да продължи взаимодействието си с Конгреса по законопроекта, предвиждащ усилване на рестрикциите срещу Москва, заяви вицепрезидентът на САЩ Майкъл Пенс, в интервю за новинарския канал .„Тази администрация вече даде поддръжката си за продължаването на санкциите срещу Русия, заради агресията ѝ в Украйна и ще продължим да работим с Конгреса за въвеждането на допълнителни санкции“, отбеляза Пенс.Въпреки това Пенс не даде директен отговор на въпроса, дали Доналд Тръмп ще подпише законопроекта. Според неговите думи, докато документът още се разглежда в Конгреса, Белия Дом иска да даде на законодателите възможност да продължат спокойно работата си над него.„В миналото вече сме поддържали санкциите и ще разгледаме внимателно и този законопроект, когато попадне на масата на президента“, отбеляза Майк Пенс.Законодателите в САЩ са постигнали съгласие относно санкциите срещу Русия. Сенаторите са се споразумяли да приемат закона до края на седмицата, според информация предоставена от ръководителя на сенатския Комитет по външните работи Боб Коркър, предадена от .Пакетът санкции беше приет от Палатата на представителите с смазващ резултат в гласуването 419-3 и се очаква да събере подобна подкрепа и в Сената. Това ще позволи да бъде избегнато вето от президента Доналд Тръмп.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Майк Пенс: Белият Дом продължава да работи с Конгреса за санкциите срещу Русия, Иран и Северна Корея"}
{"url": "https://trud.bg/%d1%81%d0%b2%d0%b5%d1%82%d0%be%d0%b2%d0%bd%d0%be-%d0%b2-%d1%81%d0%bb%d0%b0%d0%bc%d0%b0%d1%82%d0%b0/", "text": "Руски земеделци решиха да иронизират по атрактивен начин големите разходи и корупционните скандали, съпътстващи подготовката за предстоящото световно първенство в страната. Бюджетът за Мондиал 2018 е 9,27 милиарда евро. По край строежите на стадионите пък избухнаха не един и два скандала за откраднати милиони.Най-пресният случай е свързан с новопостроеният за над 700 млн. евро стадион „Крестовский“. Марат Оганесян, бившият заместник-губернатор на града, бе задържан по обвинения в присвояване на 50 млн. рубли (725 000 евро) от договор за строежа на новия стадион на „Зенит“. Именно заради това фермери от област Ставропол решиха да иронизират мондиала. Те построиха реплика на огромната арена от 4500 бали слама.„Стадионът е вдигнат за пет дни, като са похарчени 41 000 рубли (585 евро) и не е открадната нито една“, гласи табела на атрактивното съоръжение.До входа към терена от балите стърчат крака на играчи, под които са разположени табелки с имената на Лионел Меси, Кристиано Роналдо, Неймар и Артуро Видал.„Ние сме патриоти и вярваме, че националеният ни отбор ще победи фаворитите с големите им звезди“, каза Роман Пономарьов, фермерът, създал репликата на стадион „Крестовский“.Съоръжението побира близо 300 души, а според първите фенове, гледали мач на него, сламата е доста удобна за сядане. Стадионът е изграден от трима души за пет дни, а всяка бала тежи около 20 кг. Бюджетът от 41 000 рубли е поделен между всички производители, които участват в ежегодното събитие за сламените фигури в района. В него фермери от цяла Русия се опитват да впечатлят местните с с оригиналност и атрактивност. Тази година можеха да се видят огромни трактори, комбайни, къщата на Баба Яга, египетски пирамиди, лабиринт и различни животни, но най-голямата атракция си остава репликата на един от стадионите, които ще приемат мачове от световното първенство следващата година.На атрактивното съоръжение дори се игра демонстративен футболен турнир, в който взеха участие шест отбора. От два дни до входа на сламения стадион има и пожарогасител. Причината е, че от футболен клуб „Зенит“ са приели като обида иронията на фермерите.„Ще ви пратим пакет кибрит“, гласи съобщение от официалния профил на руския гранд в социалната мрежа туитър.„Няма страшно, подготвени сме и чакаме техния колет, но вече втори ден го няма“, заяви Пономарьов.Главният инициатор по изграждането на репликата се закани да организира световно първенство по футбол между фермери през следващата година.", "date": "2017.07.27", "title": " Световно в сламата"}
{"url": "https://trud.bg/%d0%b5%d1%80%d0%b4%d0%be%d0%b3%d0%b0%d0%bd-%d1%82%d1%80%d1%8f%d0%b1%d0%b2%d0%b0-%d0%b4%d0%b0-%d0%bf%d1%80%d0%b5%d0%b4%d0%be%d1%82%d0%b2%d1%80%d0%b0%d1%82%d0%b8%d0%bc-%d0%b8%d0%b7%d1%82%d0%b8%d1%87/", "text": "Мюсюлманският свят губи интелигентни студенти, които избират да работят на Запад, като част от процеса на изтичане на мозъци, заяви турският президент Реджеп Таийп Ердоган и призова да се намерят начини да се предотврати този процес, пише Hurryiet.„Трябва да отправим послания, които да предотвратят изтичането на мозъци, тъй като това превръща нашата наука в пустиня“, заяви Ердоган на среща обсъждаща развитието на висшето образование в мюсюлманския свят, проведено в Анкара.Турският президент е притеснен, че сред 500-те най-добри университета в света има съвсем малко от света на исляма. Освен това той посочи, че най-умните студенти се местят в западни страни.„Отгоре на всичко ние изплащаме огромни суми на страните от Запада, за да се случва това. Ние очакваме, че след като завършат своите изследвания, студентите ще се завърнат в своите страни, сред своите сънародници. Това обаче не се случва в повечето от случаите и студентите остават там, където са получили образованието си.“, коментира Ердоган.„Тази ситуация е повлияна от това, че младежите не искат да изоставят жизнения стандарт, на който вече са свикнали. Вярвам, че ние, като ръководители на страните си, трябва да помислим сериозно върху причините, които карат нашите младежи да се дистанцират“, добави Ердоган.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Ердоган: Трябва да предотвратим изтичането на мозъци на Запад\t\t\t"}
{"url": "https://trud.bg/%d0%b7%d0%b0%d0%bf%d0%be%d1%87%d0%b2%d0%b0-%d0%bf%d1%80%d0%be%d1%83%d1%87%d0%b2%d0%b0%d0%bd%d0%b5-%d0%b7%d0%b0-%d0%b4%d0%be%d0%b1%d0%b8%d0%b2-%d0%bd%d0%b0-%d0%b3%d0%b0%d0%b7-%d0%be%d1%82-%d1%87%d0%b5/", "text": "Българо-германска научна експедиция започва проучване за добив на метан от газови хидрати в Черно море близо до границата ни с Румъния. Това съобщиха от Института по океанология към БАН.Проучването на залежите е част от европейски проект, който включва и залежи в Берингово, Северно и Средиземно море.Учените наричат този природен ресурс „гориво на бъдещето“ заради огромните му количества на дъното на Черно море.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Започва проучване за добив на газ от Черно море"}
{"url": "https://trud.bg/%d1%80%d0%b5%d0%ba%d1%81-%d1%82%d0%b8%d0%bb%d1%8a%d1%80%d1%81%d1%8a%d0%bd-%d0%bd%d1%8f%d0%bc%d0%b0-%d0%b4%d0%b0-%d1%85%d0%be%d0%b4%d1%8f-%d0%bd%d0%b8%d0%ba%d1%8a%d0%b4%d0%b5/", "text": "Държавният секретар на САЩ Рекс Тилърсън заяви, че „няма да ходи никъде“ в отговор на излезлите съобщения в медиите, че , предаде .„Няма да ходя никъде“, заяви Тилерсън по време на брифинг в Държавния департамент. На въпрос колко време ще заема поста си, държавният секретар се е усмихнал и е отговорил: „Докато президентът ме остави“.На друг въпрос на медиите относно това, какви са отношенията му с президента Доналд Тръмп, той отговори просто „Добри“.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Рекс Тилърсън: Няма да ходя никъде"}
{"url": "https://trud.bg/%d0%ba%d0%be%d0%bc%d0%bf%d0%be%d0%b7%d0%b8%d1%82%d0%be%d1%80%d1%8a%d1%82-%d1%81%d1%82%d0%b5%d1%84%d0%b0%d0%bd-%d0%b4%d0%b8%d0%be%d0%bc%d0%be%d0%b2-%d0%bf%d1%80%d0%b5%d0%b4-%d1%82%d1%80%d1%83/", "text": "– Г н Диомов, текат последни приготовления за фестивала “Бургас и морето”, който започва в събота. Вие пишете сценария за трета поредна година. От самото начало на фестивала ли сте негов спътник? – Тази година е 35-ото издание на „Бургас и морето“. Рекорд! Защото в България това е единственият оцелял поп фестивал. Дори един могъщ „Златен Орфей“ не можа да издържи повече от 32 пъти. А ето, нашият скромен фестивал е вече на 35. Това е похвално, хубаво е. В началото, аз само участвах. Печелил съм „Бургас и морето“ 5 пъти. Толкова много съм го печелил, че вече не смея и да помисля да участвам, защото хората ще си кажат, че съм ненаситен човек, а това не е вярно.– Кой измисли името „Бургас и морето“? – Аз. До 1991 година то беше „Бургас, морето и неговите трудови хора“. Това е доста идиотско заглавие…А „Бургас и морето“ и нищо повече, звучи прекрасно. Всъщност аз съкратих името, не съм го измислял. Съкратих го и го поднових. Защото 4 години конкурсът беше прекъснат и после възстановен. Много се радвам за тези години, когато го възстановихме, тогава се родиха много хубави песни. Помня, че първата година, когато започна отново- 1994- та или 95- та , тогава се появи Тони Димитрова. И нейният хит „Ах морето“ се класира на трето место. Валеше дъжд, тя беше никому неизвестна и за нея третото място беше голям успех… В момента тази песен стана емблематична на фестивала. Нещата се обръщат. Някога песни потъват в забвение, някога обаче има щастливи случаи, като този с „Ах, морето“, който стана хит за всички времена. Тони е печелила първо място с няколко други песни – „Старецът и морето“, „Там край бавната река“ и т. н., но след големия си успех с „Ах, морето“. После фестивалът се печелеше от „Тоника“, Ева и Гого, лека му пръст, после се появи големият Пламен Ставрев и той спечели. Все бургазлии, а това дразнеше софиянци. А то бе толкова естествено, защото Бургас е люпилня на таланти и хората израснали тук, чувстват най-добре пулса на тази песен- морската. Печелеха с хубави мелодични песни, които и до ден днешен се помнят.– Сега има ли „нова вълна“? – Да, сега дойде вълната на младите, които буквално правят десант на морския бряг. Да са живи и здрави, добре дошли. Богдана Карадочева ми каза преди няколко дни по телефона: „Диомов, нека да идват младите, но нека да са и талантливи.“ Значи към това да са млади, прибавям- и талантливи. Разбира се, че има такива. Всяка година се появяват. Има и млади и неталантливи, за съжаление, и те са повече, но това е естествено. Не може един конкурс от 12 песни , да има 12 хита. Има две хубави песни, има един хит и останалото е опит да се преодолее това високо препятствие. Защото „Бургас и морето“, колкото и да стои в периферното зрение и слух на доста хора, той си е висока топка. Не е толкова лесно това- да се явиш и да го спечелиш.– Променят ли се хората, публиката, през всичките тези години на фестивала? – Хора от по- старото поколение на фестивала, що се отнася за изпълнителите, казахме- те се броят на пръсти. В това издание ще участват трима: Маргарита Хранова, Панайот Панайотов, Жан Шейтанов. Останалите са :младост, младост, младост. Но публиката си остана същата- очакваща мелодична песен, песен, която да я хване за гърлото, песен, която да остане, а не да мине и да замине. За този конкурс Община Бургас заслужава една голяма похвала. Не е лесно да се поддържа и организира такъв конкурс- с много гости, с много разноски.– Коя песен ви е хващала за гърлото, г-н Диомов? – Няколко са, но най-вече великата песен на Пламен Ставрев „Какво е всъщност лятото, какво е? Един сезон, във който мен ме няма“… Една изключително философска песен по текст на Иван Вълев, поет от Пловдив. Тази песен ме разплаква винаги. Ето това е направил „Бургас и морето“. Харесвам такъв тип песни- които те хващат за гърлото, за сърцето, за душата. И те карат да се почувстваш по друг начин, в друго измерение… Това са великите песни.– Какво ви кара да сте зареден и изпълнен с оптимизъм? Откъде черпите вдъхновение- от морето, от някоя нова любов? – Знам ли. За мен морето е наистина най-великото събитие. Велик дар на природата. Бургас без морето би бил най-пустият град на вселената. Но освен това, аз много обичам хората, на които пея. Чувствам ги като приятели. За мен всеки концерт е една изповед. Напоследък малко се сърдя на публиката, защото харесва по-евтини неща. Малко останаха хората, оценяващи майсторската песен. Не мога да си представя да напиша песен на коляно и да имам безочието да я показвам. Обаче това за съжаление в момента върви и се продава. Но съм оптимист, защото винаги стойностната песен остава. Другото вятърът го помита набързо. Стойностното винаги остава.– Кое е най-важното послание на песента? – Най-важното послание на песента е да събира хората. И затова винаги, след всеки концерт (имам вече над 4 000 концерта), аз казвам „Хора, нека бъдем по-добри и да се обичаме повече“.– Наскоро влязохте и в ново амплоа- направихте фотоизложба и филм за посещението си в Перу? – Не, не съм сменил амплоато си. Аз продължавам да съм музикант и ви каня всички на Коледен концерт… В тези горещи дни съм с Коледно настроение. Правя цял Коледен спектакъл, който трябва да бъде много добре подготвен. Пиша 12 песни. Спектакълът се нарича „12 Коледни картички“, като всяка песен представлява една картичка. Картички, които пеят и казват много неща: Животът е хубав, усмихни се. Но за изложбата. Казано е, че най-доброто приключение е споделеното приключение. Най-сладкият хляб е споделеният хляб. И най-прекрасната любов е споделената любов. Аз не снимам с фотоапарата си, а със сърцето си. Професионалист не съм. Те снимат с техника, а при мен нещата са съвсем други- аз снимам, за да разказвам. И разказвам с изложби, с филми, които правя…– Коя дестинация следва след Мачу Пикчу? – Искам да отида на север, но нека да изчакаме другото лято. Много искам да видя белите нощи, да видя музея на АББА в Стокхолм и да направя филм за любимата си група – АББА, да отида в Петербург, изобщо да направя една северна разходка. Дай Боже да имам сили и здраве…– Който пее, зло не мисли, а обичате ли политиците? – Не мразя политиците. Те не трябва да бъдат мразени, а изобличавани, но разбира се, само в случай, че се провинят. Смятам, че България върви по правилния път, макар и бавно. Аз лично никога не съм бил член на партия и винаги казвам, че моята партия е Бургас. Сред политиците съм близък приятел с експрезидента Петър Стоянов. Мисля, че наоколо стават много хубави неща, но трябва да имаме очи да ги видим. Да се научим да ги забелязваме. Аз много пътувам, както стана дума, но винаги бързам да се върна в България и конкретно в Бургас. Обичам Бургас и България и както казах, считам, че тя върви напред.– Оплакваме ли се прекалено? – Понякога ми липсва атмосферата, която бе преди години- на взаимопомощ, на радост, на свободен дух. Мисля, че хората прекалено започнаха да се оплакват, а не би трябвало да е така. Липсва ми „достатъчната усмивка“. Защо са толкова черногледи? Това е въпросът на който нямам отговор. Но дай Боже, нещата да се променят. Аз съм изпълнен с оптимизъм и имам нов повод за радост. С моите момчета и момичета от група „Петте сезона“ тази година имаме юбилей. Навършват се 10 години, откакто се събрахме заедно за първи път. Изпяхме десетки песни, имаме повече от 500 концерта в страната и чужбина. Те са моят сериозен коректив и аз съм им много благодарен. Имаме огромна разлика във възрастта, но това няма никакво значение и отношенията ни са прекрасни. Мисля, че сме много добри приятели.", "date": "2017.07.27", "title": " Композиторът Стефан Диомов пред „Труд“: Прекалено се оплакваме,  липсва ми “достатъчната усмивка”\t\t\t"}
{"url": "https://trud.bg/%d0%b1%d0%b5%d0%b7%d1%80%d0%b5%d0%b4%d0%b8%d1%86%d0%b8-%d0%b2-%d0%b8%d0%b7%d1%82%d0%be%d1%87%d0%b5%d0%bd-%d0%bb%d0%be%d0%bd%d0%b4%d0%be%d0%bd-%d0%b4%d0%b5%d1%81%d0%b5%d1%82%d0%ba%d0%b8-%d0%bf%d0%be/", "text": "Десетки полицаи са изпратени да въдворят ред в източен Лондон, където са избухнали безредици, пише .Видео, публикувано в Туитър, е показало голяма група от полицейски служители да се групират на улица Чърч роуд в квартал Лейтън.Марк Лейтън, който е очевидец и е публикувал видеото в социалната мрежа е бил в къщата на свой братовчед и е видял стотици младежи, на видима възраст 18-20 години да се събират на улицата.„Слушах музика, когато видях огромна тълпа да се събира отвън. Тогава започнах да снимам. Видях как хора скачаха по капаците на колите, а мой приятел ми каза, че пътищата са блокирани от полицията“, твърди той.Лейтън е преброил около 50 полицейски служители, които са пристигнали на мястото на безредиците.Причините за уличните битки все още не са изяснени.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Безредици в източен Лондон, десетки полицаи въдворяват ред"}
{"url": "https://trud.bg/%d1%87%d0%b5%d1%82%d0%b8%d1%80%d0%b8%d0%bc%d0%b0-%d0%b4%d1%83%d1%88%d0%b8-%d1%81%d0%b0-%d0%b7%d0%b0%d0%b3%d0%b8%d0%bd%d0%b0%d0%bb%d0%b8-%d0%bf%d1%80%d0%b8-%d1%81%d0%b0%d0%bc%d0%be%d0%bb%d0%b5%d1%82/", "text": "Четирима души загинаха при катастрофа на малък самолет на магистрала в американския щат Юта, информира .Загинали са пътниците в самолета – две двойки, които пътували на почивка. Пилотирал е 48-годишен бизнесмен, който е получил лиценз преди около пет години.Федералната авиационна служба разследва причините за катастрофата, станала скоро след излитане от летище на около 40 км северно от Солт Лейк Сити.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Четирима души са загинали при самолетна катастрофа в Юта"}
{"url": "https://trud.bg/%d1%86%d1%8a%d1%80%d0%ba%d0%b2%d0%b0%d1%82%d0%b0-%d0%bf%d0%be%d1%87%d0%b8%d1%82%d0%b0-%d1%81%d0%b2-%d1%81%d0%b5%d0%b4%d0%bc%d0%be%d1%87%d0%b8%d1%81%d0%bb%d0%b5%d0%bd%d0%b8%d1%86%d0%b8/", "text": "По традиция днес православната църква почита светите Седмочисленици. В деня на успението на Св. Климент Охридски се почитат и Наум, Ангеларий, Горазд, Сава и светите братя Кирил и Методий. На този ден честваме и паметта на св. Пантелеймон.За първи път в България вчера пристигнаха мощите на Св. Пантелеймон. Монашеска делегация съпроводи светинята от Света Гора в Атон до София. От днес до 1-ви август ще можем да се докоснем до тях.У нас заедно с главата на светеца пристигна и копие на чудотворната икона на светеца от манастира Ксенофон в Света гора. Днес в 9.20 патриарх Неофит ще посрещне безценната реликва в църквата свети Седмочисленици, а на 28-ми юли светините ще бъдат в митрополитната църква св. „Неделя“.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Църквата почита Св. Седмочисленици"}
{"url": "https://trud.bg/%d0%b2%d1%80%d0%b5%d0%bc%d0%b5%d0%bd%d0%bd%d0%be-%d0%b7%d0%b0%d1%82%d0%b2%d0%b0%d1%80%d1%8f%d1%82-%d0%b4%d1%83%d0%bd%d0%b0%d0%b2-%d0%bc%d0%be%d1%81%d1%82-2-%d0%b7%d0%b0%d1%80%d0%b0/", "text": "Временно ще бъде спряно движението на всички видове превозни средства през граничния пункт при Видин „Дунав мост 2″ от 9 до 11 часа.Причината е техническа профилактика на мостовото съоръжение.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Временно затварят „Дунав мост 2“ заради профилактика"}
{"url": "https://trud.bg/%d1%81-191-%d0%bd%d0%b0-%d0%b3%d0%be%d0%b4%d0%b8%d1%88%d0%bd%d0%b0-%d0%b1%d0%b0%d0%b7%d0%b0-%d1%81%d0%b5-%d0%b5-%d0%b2%d0%b4%d0%b8%d0%b3%d0%bd%d0%b0%d0%bb%d0%b0-%d0%bf%d0%b5%d1%87%d0%b0%d0%bb%d0%b1/", "text": "Печалбите на китайските индустриални компании са се вдигнали с 19,1% на годишна база, считано за юни. Информацията е предоставена от статистическото бюро на Китай, предаде .За първото полугодие на 2017 г. печалбата на индустрия е с 22% по-голямо спрямо същия период на миналата година.Общата печалба за месец юни е 107,83 милиарда долара и регистрира растеж от 16,7% спрямо месец май.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " С 19,1% на годишна база се е вдигнала печалбата на китайската индустрия"}
{"url": "https://trud.bg/%d0%ba%d0%b0%d0%ba-%d0%b4%d0%b5%d0%bc%d0%be%d0%b3%d1%80%d0%b0%d1%84%d0%b8%d1%8f%d1%82%d0%b0-%d0%bf%d0%be%d0%b3%d1%80%d0%b5%d0%b1%d0%b2%d0%b0-%d0%b8%d0%bd%d0%b2%d0%b5%d1%81%d1%82%d0%b8%d1%86%d0%b8/", "text": "За пореден път в българско населено място (Ъглен) се проведе местен референдум за одобряване на сериозен инфраструктурен проект. За пореден път инвестициите са спрени от местното население. Аз лично съм напълно съгласен да се провеждат такива референдуми за даване на концесии, при положение, че населението след това си носи последиците от взетото решение. Според мен колкото повече култура на местно самоуправление има у българите, толкова по-добре ще вървят „държавните“ работи.Покрай тези гласувания ляво-зелените активисти възхваляват успеха на пряката демокрация, победата над злите капиталисти и мъдростта на народа. Вдясно, макар и доста по-рядко, се чува, че хората са се загробили да стоят с ниски доходи и че не трябва да ги съжаляваме, когато се оплакват след време. Тук-там някой казва, че местните са глупави. Нека обаче погледнем демографската ситуация в Трън, която според мен води до доста лесно обяснение на резултатите от тези референдуми.В община Трън населението е 4011 човека (това включва и селата). В работоспособна възраст са 2027, т.е. половината. От останалите 508 са под трудоспособна възраст (нямат право на глас), 1476 са над трудоспособна възраст. Следователно половината от населението са негласуващи или са пенсионери на издръжка от централния бюджет – те имат точно нулев непосредствен интерес от отварянето на мина. Зелените им казват, че тя ще замърсява и няма да им носи ползи. Евентуални икономически плюсове от това те ще видят след много време (или дори няма да доживеят, за да ги видят).Може някой да каже, че децата на тези хора биха се облагодетелствали и така биха помогнали на пенсионираните си родители, но аз бих се обзаложил, че децата на тези пенсионери или са в напреднала възраст (т.е. няма да работят в мините), или са се преместили в по-големи населени места и едва ли биха се върнали, за да станат миньори. Дори без Зелените да им казват, тези хора лесно биха гласували „против“.За работоспособните в Трън (2027 човека) не успях да намеря по-подробна статистика за възрастовото разпределение, но предполагам, че повечето са в напреднала възраст, т.е. не са хора, които тепърва ще се заемат с високо специализирана работа като миньорската дейност. От тях 870 са жени, които почти сигурно не биха работили в мината. От останалите 1157 работоспособни мъже, повечето вероятно са в напреднала възраст, следователно също имат малък интерес от отварянето на мина – едва ли биха работили там.За неработоспособните можем да предположим, че повечето по-скоро ще търсят учене и работа в големите областни градове, тъй като това е тенденцията в такива населени места – от тях много малка част биха имали интерес към миньорската дейност. При всяко положение, те така или иначе не са имали възможност да гласуват.Извинявам се за обобщаването, но ако закръглим малко цифрите, се получава следното: От грубо 3500 в и над работоспособна възраст, 1500 пенсионери и 850 жени нямат никаква пряка изгода да гласуват за откриването на мината. От останалите грубо 1150 мъже, повечето най-вероятно са в напреднала работоспособна възраст и трудно биха се преквалифицирали, а вероятно и голяма част от тях просто нямат желание да го правят (независимо по какви причини).Да речем, че само 150 от тях биха имали интерес към работа в мината. Част от жените вероятно все пак също биха искали, или те самите, или мъжете им, да имат евентуално високо платена работа в мината. Ако приемем, че 100 от тях също биха гласували ЗА, то грубо 250 човека от 3500 имат интерес да гласуват със ЗА на такъв референдум.Реалният резултат в Трън беше 93% ПРОТИВ мината. С нашите бакалски сметки резултатът също е около 93% ПРОТИВ мината.Повечето от тези хора и без подклаждането от зелените активисти против добивната индустрия биха гласували срещу изграждането на мината поради липса на пряка изгода, поради естественото противене на възрастните срещу новите неща, или по опасения, че ще замърсява и шуми, както и многото други причини, които биха могли да ги мотивират.Демографската ситуация в Ъглен предполагам е сходна, макар и да не успях да намеря подробни данни, тъй като се води в община Луковит. Все пак, подобно на Трън, отново става въпрос за малка община и социо-демографската картина едва ли е много по-различна. Там резултатът беше 100% ПРОТИВ изграждането на каменната кариера.Понякога демографията дава доста по-лесно обяснение от сложните икономически или идеологически теории. Бъдещи местни референдуми по подобни въпроси ще продължат да дават същия резултат и съответно инвестициите в тези райони ще бъдат умножени по нула.Над 50 са местните допитванияМестните референдуми и местни граждански инициативи надхвърлят 50 за последните три години, това сочи справка на “Сдружение за оптимизиране на правосъдието и администрацията (СОПА)”. И докато за цялата 2014 г. разгледаните граждански подписки са били 4, само от началото на 2017 г. вече са 10. Но липсват данни колко от тези инициативи са били доведени до успешен край. Сред подписките преобладават такива, в които се иска дадено населено място да се отдели от кметството, към което принадлежи, и да се присъедини към друго.", "date": "2017.07.27", "title": " Как демографията погребва инвестициите\t\t\t"}
{"url": "https://trud.bg/5-%d0%ba%d0%bc-%d0%be%d0%bf%d0%b0%d1%88%d0%ba%d0%b0-%d0%be%d1%82-%d1%82%d0%b8%d1%80%d0%be%d0%b2%d0%b5-%d0%bd%d0%b0-%d0%ba%d0%b0%d0%bf%d0%b8%d1%82%d0%b0%d0%bd-%d0%b0%d0%bd%d0%b4%d1%80%d0%b5/", "text": "5 км е опашката от тежкотоварни автомобили при ГКПП „Капитан Андреево“. Това съобщиха от ГД „Гранична полиция“. Информацията за трафика на граничните контролно-пропускателни пунктове е към 6.00 часа.На българо-румънската граница на ГКПП „Дунав мост 1“ и ГКПП „Дунав мост 2“ има по 2 км колони от товарни автомобили на изход. На българо-сръбската граница на ГКПП „Калотина“ трафикът е интензивен на вход за леки автомобили. На българо-гръцката граница на ГКПП „Кулата“ трафикът е интензивен от товарни автомобили на изход. На българо-македонската граница трафикът е нормален на всички ГКПП.От 9.00 часа до 11.00 часа през ГКПП „Дунав мост 2“ движението на всички видове превозни средства ще бъде временно преустановено поради техническа профилактика на мостовото съоръжение.Фериботът Оряхово – Бекет работи само в светлата част от деня поради ниско ниво на река Дунав.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " 5 км опашка от тирове на „Капитан Андреево“\t\t\t"}
{"url": "https://trud.bg/16-%d0%b3%d0%be%d0%b4%d0%b8%d1%88%d0%bd%d0%be-%d0%bc%d0%be%d0%bc%d1%87%d0%b5-%d0%b5-105-%d1%82%d0%b0%d1%82%d0%b0-%d0%b6%d0%b5%d1%80%d1%82%d0%b2%d0%b0-%d0%bd%d0%b0-%d0%bf%d1%80%d0%be%d1%82%d0%b5%d1%81/", "text": "16-годишен тийнейджър се превърна в 105-тата жертва на антиправителствените протести във Венецуела, предаде . По данни на властите, момчето е било простреляно фатално. Към момента обаче от прокуратурата не издават нито името му, нито подробностите, свързани със смъртта му.Протестите във Венецуела продължават вече няколко месеца.Целта на протестиращите е да се предотврати произвеждането на 30 юли на избори за членове на учредително събрание, което да пренапише конституцията, така че да се осигури мнозинство за управляващите от 1999 г. социалисти.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " 16-годишно момче е 105-тата жертва на протестите във Венецуела"}
{"url": "https://trud.bg/%d0%be%d1%80%d0%b0%d0%bd%d0%b6%d0%b5%d0%b2-%d0%ba%d0%be%d0%b4-%d0%b7%d0%b0-%d0%b8%d0%bd%d1%82%d0%b5%d0%bd%d0%b7%d0%b8%d0%b2%d0%bd%d0%b8-%d0%b2%d0%b0%d0%bb%d0%b5%d0%b6%d0%b8-%d0%b2-8-%d0%be%d0%b1%d0%bb/", "text": "Оранжев код за интензивни валежи и гръмотевици е в сила за 8 области в страната днес. Предупреждението е за областите Русе, Търговище, Велико Търново, Габрово, Хасково, Стара Загора, Кърджали и Смолян. Това сочи справка на сайта на Националния институт по метеорология и хидрология към БАН.Очакваните количества валежи са между 35 и 50 л/кв. м, а в планинските райони на областите и повече. Ще има условия и за градушки.Жълт код за интензивни валежи, придружени с гръмотевици, е в сила за 7 области в страната. Очакваните сумарни количества са между 15 и 30 л/кв. м, а в отделни райони и повече. Кодът е в сила за областите Пазарджик, Пловдив, Ловеч, Разград, Сливен, Ямбол и Бургас.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Оранжев код за интензивни валежи в 8 области, жълт код в 7"}
{"url": "https://trud.bg/%d0%b2%d0%b5%d0%bd%d0%b5%d1%86%d1%83%d0%b5%d0%bb%d1%81%d0%ba%d0%b8%d1%8f%d1%82-%d0%bf%d1%80%d0%b5%d0%b7%d0%b8%d0%b4%d0%b5%d0%bd%d1%82-%d0%bc%d0%b0%d0%b4%d1%83%d1%80%d0%be-%d0%bd%d0%b0%d0%b3%d1%80/", "text": "Президентът на Венецуела Николас Мадуро връчи копия на сабята на националния герой на страната Симон Боливар на венецуелските чиновници и военни, на които САЩ наложиха вчера санкции, предаде . Церемонията бе излъчена по местна телевизия.Мадуро нарече подаръците „израз на морална подкрепа“ за онези, които са „пострадали от нападките на правителството на САЩ“. „Наглото правителство на САЩ опита да ги накаже за верността им към боливарската революция“, каза Мадуро и добави, че тези санкции са „незаконни“.По-рано днес стана ясно, че  по време на протестите в столицата Каракас. Така загиналите по време на антиправителствените протести вече са 105. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Венецуелският президент Мадуро награди чиновници и военни, на които САЩ наложи санкции"}
{"url": "https://trud.bg/%d0%b1%d1%83%d1%80%d0%b3%d0%b0%d1%81-%d1%81%d0%b5-%d1%81%d0%b4%d0%be%d0%b1%d0%b8-%d1%81-%d0%b5%d0%bb%d0%b5%d0%ba%d1%82%d1%80%d0%b8%d1%87%d0%b5%d1%81%d0%ba%d0%b8-%d0%b2%d0%b5%d0%bb%d0%be%d1%81%d0%b8/", "text": "Велосипедите под наем от четири години са хит сред жители и гости на Бургас. Тази година системата се надгражда с пускането в експлоатация на електрически колела, съобщиха от общината.За момента те са седем на брой, а дали да станат повече ще се реши догодина, когато се анализират статистиките за тяхното използване и мнението на клиентите.Електрически велосипеди вече има на следните вело станции: Морска гара, Автогара Юг, Капани, КЦ “Морско Казино”, а след няколко дни, електрически велосипеди ще могат да се наемат и при Пантеона в Морската градина.Електрическо колело можете да се наеме срещу 2 лева на час, засега единствено с абонаментна карта. Опцията чрез есемес все още не е активирана. Придвижването с него е пак като се въртят педалите. С допълнителната енергия, която осигурява, обаче, може да се стигне до желаната дестинация с минимална употреба на физически усилия.Към момента Община Бургас разполага с над 100 велосипеда под наем и повече от 200 колонки за паркиране. В пика на летния сезон велосипедите в оборот стигат до 70 броя, а през зимата се ползват по-малко.", "date": "2017.07.27", "title": " Бургас се сдоби с електрически велосипеди\t\t\t"}
{"url": "https://trud.bg/%d0%be%d1%89%d0%b5-%d0%bd%d0%b5-%d0%b5-%d0%bd%d0%b0%d0%bc%d0%b5%d1%80%d0%b5%d0%bd%d0%be-%d0%be%d1%80%d1%8a%d0%b6%d0%b8%d0%b5%d1%82%d0%be-%d0%be%d1%82-%d1%83%d0%b1%d0%b8%d0%b9%d1%81%d1%82%d0%b2%d0%be/", "text": "И към момента полицията не е намерила оръжието, с което в Пловдив вчера сутринта беше . Това каза пред  шефът на ОДМВР в града Атанас Илков.По думите му за жертвата е било нормално да разхожда кучето си в оживения парк „Лаута”. Именно там неизвестният към момента убиец го е причакал и убил с един изстрел в сърцето.Божилов, който има соларни студия, дошъл в Пловдив през 2012 г. и започнал дребен бизнес. През 2013 г. му откраднали колата, а през 2015 г. се оплакал в полицията за това, че апартаментът му е бил обран. Смята се, че между тези инциденти и фаталната стрелба няма връзка.„Всички го описват като кротък и коректен човек”, посочи Илков. Полицията не изключва и стрелбата да е дошла след конфликт в парка заради голямото и агресивно куче на Божилов.Продължава събирането на информация по случая.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Още не е намерено оръжието от убийството в парк „Лаута“ в Пловдив"}
{"url": "https://trud.bg/%d1%80%d0%be%d0%b4%d1%80%d0%b8%d0%b3%d0%be-%d0%b4%d1%83%d1%82%d0%b5%d1%80%d1%82%d0%b5-%d0%be%d0%ba%d1%81%d1%84%d0%be%d1%80%d0%b4%d1%81%d0%ba%d0%b8%d1%8f%d1%82-%d1%83%d0%bd%d0%b8%d0%b2%d0%b5%d1%80/", "text": "Филипинският президент Родриго Дутерте заяви, че Оксфордският университет е „училище за тъпаци”. Коментарът му дойде, след като висшето учебно заведение го изобличи, че е плащал на кибер войска, която да вдига изкуствено рейтинга му в интернет.„Няма нужда да се защитавам от атаките. Отстоях мястото си по време на встъпването си в длъжност и кампанията си. А Оксфордският университет? Това е училище за глупаци”, каза Дутерте, цитиран от .Проучването „Армии, тролове и размирници: Глобален опис на организираната манипулация в социалните медии” разглежда различните стратегии, които политическите дейци и партии използват, за да разпространяват партийните си послания и да манипулират числата в социалните медии.В изследването, обхващащо политическия елит на 28 страни, се разкрива, че през 2016 г. партийният щаб на Дутерте е налял 200 000 долара в онлайн кампания, използваща граждани и групи да промотират идеите му и да го защитават. В същата година Дутерте изненадващо печели изборите.Президентът призна, че наистина е плащал на хората да го защитават в социалните мрежи, но увери, че тази манипулация не е продължила след победата му в президентските избори.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Родриго Дутерте: Оксфордският университет е училище за тъпаци"}
{"url": "https://trud.bg/%d0%b8-%d0%b2%d1%8a%d0%bb%d1%86%d0%b8%d1%82%d0%b5-%d1%81%d0%b8%d1%82%d0%b8-%d0%b8-%d0%b0%d0%b3%d0%bd%d0%b5%d1%82%d0%b0%d1%82%d0%b0-%d0%b6%d0%b8%d0%b2%d0%b8/", "text": "„Идеята винаги се е проваляла, когато се е отклонявала от интереса“, твърдеше един известен европейски политикономист. В контекста на горното може да се тълкува и необявената, но вече доста разгорещена война между „работодатели“ и „синдикати“.Поставям в кавички както „работодатели“, така и „синдикати“ по причини, които се обясняват на студентите още в първите часове на първи курс във всички икономически университети по света, а не само в България.Работодатели не са Бил Гейтс и Стив Джобс или, например у нас – Кирил Домусчиев и Гриша Ганчев. Работодател на всичките тези бизнесмени, както и на техните работници и служители, е само техният клиент, който плаща сметката, както твърдят Питър Дракър (баща на модерния мениджмънт) и Филип Котлър (баща на модерния маркетинг). Клиентът „дава работа“ на колегиумите, съставени от инвеститори, бизнесмени и наемни работници, ако е склонен да купи стоката. Ако клиентът не одобри продукта, марката или идеята, той не плаща и всички по трасето остават на сухо.Понякога е необходимо да се напомнят тези дребни аксиоми и теореми, за да се прекрати битуващата у нас глупава хипотеза, че бизнесмените, ориентирани към собствената си печалба, у нас са „работодатели“. И че те наемат работници и служители от „пазара на труда“, с което прикриват факта, че всъщност плащат за стоката „работна сила“. Но и синдикатите са ориентирани съм собствените си печалби, а не само към защита на „мързеливците“ и „неквалифицираните“. Някои от тях са свързани с големи имоти, пенсионни фондове, високи работни заплати и т.н.  Не е тайна защо едни и същи лица се преизбират в редица важни синдикални организации по принципа „докато смъртта ни раздели“ – просто защото доходите и облагите там са значими. С две думи, „работодателите“ навсякъде по света са наемници на своите клиенти, така както и екипите от техните работници и служители – всички заедно; а „синдикатите“ често играят ролята на успешни бизнесмени, които се пазарят до цент.Но че в този спор „работодатели – синдикати“ има различни интереси, това не може и не бива да се отрече. Спорът е за първичното разпределение на баницата – новодобавената стойност. „Работодателите“ имат интерес от  по-голям отрязък – печалба; наемните работници и служители (организирани в „синдикати“ – там, където те са допуснати и развиват дейност, т.е. в повечето държавни и в по-малко частни компании), които се представляват от „синдикатите“ – упражняват натиск за по-голям дял работна заплата. Независимо че България е член на Европейския съюз, натискът на българския бизнес остава простичък и неизменно в една и съща посока – „искаме си по-големи печалби“. А по-голямата печалба може да се постигне – при равни други условия – като в новодобавената стойност е ограничи растежът на другия елемент – възнагражденията на работниците и служителите. Затова е понятна тезата че „синдикатите са вредни за България“ (и особено за растежа на печалбите на „работодателите“), както се изрази блестящо председателят на КРИБ. Още по-тъжна е констатацията на председателя на БСК, който твърди че „страната ни е единствена в Европа с минимални осигурителни прагове, доплащания за класове и административно определени, без механизъм, минимална работна заплата, пенсия и таван на пенсията“. Обратно казано, според „работодателите“ България ще процъфтява без „вредните синдикати“, всичко ще върви по мед и масло, а хората ще бъдат още по-богати и още по-добри. Че по-високите заплати ограничават печалбите, това е факт, но и че добавената стойност расте доста бързо (и чрез нея – и печалбите), и това е факт.Същевременно „синдикатите“ също могат да предявят претенции към „работодателите“: какво е качеството на българския „бизнес“, та държи с най-ниска минимална и средна работна заплата българските наемни работници и служители; кога „работодателите“ ще предложат да се въведе европейската практика на 4-6 седмици платен годишен отпуск; кога ще се изсветли чудовищният „сив сектор“, съставен само от частници; кога производителите ще почнат да предлагат продукти по европейски стандарти; кога ще предложат при пенсиониране 6 заплати; кога ще предложат следобедна почивка от 2 часа и т.н.? Да се върнем към фактите в България.Нашите български капиталисти и финансово свързаните с тях професионални „политици“ атакуваха наскоро две неща: минималната работна заплата и добавката за придобит трудов стаж и професионален опит. За n-ти път се поставя въпросът дали е необходима минимална работна заплата, или да се „развържат“ ръцете на така наричащите се работодатели. Още повече, че в България минималното възнаграждение е баснословно ниско – 235,20 евро месечно. То е доста по-ниско от румънското, което е 275,39 евро, от испанското – 825,65 евро, от германското – 1498,00 евро, от люксембургското – 1998,59 евро!Ако се пресметне растежът на минималната работна заплата заедно с всички добавки, сравнени в България и Румъния, то според темповете на растеж до 2020 г., България пак ще остане на последното място. Да сте чули, впрочем, работодател да има план за растежа на работната заплата до 2020 г.? Няма и да чуете. Друго твърдение – че българските бизнесмени не могат да плащат „много високите“ заплати и по тази причина безработицата била висока, също не издържа на проверка от практиката. Точно 12 страни-членки на ЕС – които имат много по-високи трудови възнаграждения – са с по-нисък коефициент на безработица, отколкото България.Атаката против възнаграждението за „придобит трудов стаж и професионален опит“ е против онези прочути по-малко от 0,02 стотинки на час (спрямо минималната работна заплата) – и то само ако някой наистина има „придобит професионален опит“! Как да не се пожелае на тези, които предлагат отпадането на значението на придобития професионален опит, да бъдат оперирани по спешност в неврохирургия от човек без придобит и един ден професионален опит; децата им да бъдат обучавани от ентусиасти „без придобит професионален опит“! Впрочем, дискутирането по темата за „придобития професионален опит“ е ценно най-малкото поради богатото илюстриране на непълноценните познания на част от реално управляващите. И понеже интересите в дилемата „работодатели – наемни работници и служители (представлявани от синдикати)“ са коренно противоположни, ролята на арбитър от последна инстанция е определена на държавата. В закона изрично е записано че „Министерският съвет определя минималната работна заплата за страната; видовете и минималните размери на допълнителните трудови възнаграждения“. Точка!Но какъв е интересът на правителството – по всяко време и на всяко място, та даже и в България? Всяко правителство (партия или коалиция) печели избори чрез тлъсти обещания – както по отношение на доходи, така и по линия на „облекчаване“ на бизнеса. Но избори се печелят с болшинство (затова демокрацията е „чистата“ форма на болшевизма!), а обществото представлява социална пирамида, която в основата си е съставена от относително по-бедните и по-нещастните. Другояче казано, „унизените и оскърбените“ са доста повече от „успешните бизнесмени“. Затова и менюто, предлагано от политиците, съдържа щедри обещания за „европейски доходи“, за 300 лв. минимална пенсия, за „800 дни до щастието“, за борба с олигарсите и „нулева толерантност към корупцията“, и т.н. разнообразна предизборна „стръв“, на която да клъвне електоралната цаца. На другия ден след спечелването на изборите обикновено следва втора серия от скеча: „няма да може да си изпълним предизборните обещания, наследството от предишните е много тежко“, „чекмеджетата са пълни с много дългове“ и т.н.В случая обаче има разлика, управлението е на „Борисов 3,0“, то не може да се оправдава с „тежкото наследство“ на „Борисов 2,0 и 1,0“. А повечето членове на новото правителство не са „аматьори в занаята“. Самият Бойко Борисов е доста опитен в дисциплината „и вълка – сит, и агнето – цяло“; и „работодателите“ – печеливши, и „наемния труд“ – с добри доходи, и „синдикатите“ щастливи. Със сигурност управляващите няма да „клъвнат“ на хленчовете на едрия бизнес. Те знаят че макар едрите работодатели да държат заплатите на работниците си на дъното, тези компании дават огромни заплати и премии на своите шефове. Разликата в заплащането на работниците и техните главни изпълнителни директори се разраства с всяка година. Същото се случва и с печалбите.Затова може да се очаква следното: при постигане на планирания икономически растеж и при финансова стабилност, през 2021 г. ще бъде постигната минимална работна заплата от 650 лв. и средна работна заплата от 1500 лв., но вероятно вече без различни „добавки“. Колкото обещавано, толкова – изпълнено. Иначе и дума няма да може да става за „Борисов 4,0“!", "date": "2017.07.27", "title": " И вълците сити, и агнетата живи\t\t\t"}
{"url": "https://trud.bg/%d0%bf%d0%be%d0%bb%d0%b8%d1%86%d0%b0%d0%b8%d1%82%d0%b5-%d0%b8%d0%b7%d0%bb%d0%b8%d0%b7%d0%b0%d1%82-%d0%bd%d0%b0-%d0%bf%d1%80%d0%be%d1%82%d0%b5%d1%81%d1%82-%d0%b2-%d0%b3%d0%be%d1%86%d0%b5-%d0%b4%d0%b5/", "text": "Продължават протестите на полицаите. След София, Варна и Добрич служителите на реда ще се съберат и в Гоце Делчев, информира .Протестиращите настояват за повишаване на заплатите още тази година.До утре трябва да стане ясно как ще бъдат разпределени 10-те млн. лв. за допълнителни възнаграждения.Миналата година служителите на системата получиха на два пъти такива добавки.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Полицаите излизат на протест в Гоце Делчев"}
{"url": "https://trud.bg/%d0%be%d1%82%d0%bd%d0%be%d0%b2%d0%be-%d1%81%d0%bf%d1%80%d1%8f%d1%85%d0%b0-%d0%b4%d0%be%d1%81%d1%82%d1%8a%d0%bf%d0%b0-%d0%b4%d0%be-%d0%bf%d0%bb%d0%b0%d0%b6%d0%b0-%d1%81%d0%b8%d0%bb%d0%b8%d1%81%d1%82/", "text": "Собственици и наематели на терени в природен парк „Странджа“ заградиха имоти, в които влиза и единственият път до плажа Силистар, съобщи .Летовници разказват, че се налага да вървят половин час през калта, за да стигнат до морето. Заради затворения път автомобилите се оставят в гората.Проблемът продължава вече 10 години, като досега собствениците на земи събираха пари за паркинг.Един от тях разказва, че от РИОСВ-Бургас са му наложили да спре достъпа на автомобили до имота си, а глобите започват от 5000 лв.От Община Царево обясниха, че за да има законен паркинг, трябва да има Общ устройствен план, а такъв липсва.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Отново спряха достъпа до плажа Силистар"}
{"url": "https://trud.bg/%d0%bf%d1%80%d0%be%d0%b4%d1%8a%d0%bb%d0%b6%d0%b0%d0%b2%d0%b0%d1%82-%d0%b8%d0%b7%d1%81%d0%bb%d0%b5%d0%b4%d0%b2%d0%b0%d0%bd%d0%b8%d1%8f%d1%82%d0%b0-%d0%bd%d0%b0-%d0%b2%d0%be%d0%b4%d0%b0%d1%82%d0%b0/", "text": "В три села от община Бойчиновци продължават да изследват водата, след като хигиенната инспекция засече завишено съдържание на арсен, съобщи .Заради проблема, в края на миналата седмица, регионалният министър Николай Нанков заяви, че предстоят промени в управлението на ВиК – Монтана. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Продължават изследванията на водата заради арсен в община Бойчиновци"}
{"url": "https://trud.bg/%d0%bc%d0%be%d1%81%d0%b2-%d1%83%d1%81%d0%bf%d0%b5%d1%88%d0%bd%d0%be-%d0%bf%d1%80%d0%b8%d0%ba%d0%bb%d1%8e%d1%87%d0%b8-%d0%bf%d1%80%d0%be%d0%b3%d1%80%d0%b0%d0%bc%d0%b0%d1%82%d0%b0-%d0%b7%d0%b0-%d0%b1/", "text": "МОСВ успешно приключи изпълнението на Програма BG03 „Биологично разнообразие и екосистеми“ на Финансовия механизъм на европейското икономическо пространство 2009-2014 г. По нея бяха финансирани 26 проекта. Изпълнението им започна през 2015 г. и завърши на 30 април тази година, съобщиха от министерството. Резултатите от реализираните проекти имат пряко значение за постигане на целите на екологичната политика в областта на опазване на биоразнообразието и природата на България.В рамките на приоритет 1 са обучени над 600 доброволци от различни възрастови групи. Те преминаха специализирани обучения за въвеждане на данни в подобрената и модернизирана национална информационната система за мониторинг на биоразнообразието (НСМБР). Изграждането на системата бе осъществено по проект от програмата и освен възможност за анализ на състоянието на биоразнообразието към нея бе създаден модул за анализ на инвазивните чужди видове, мобилни приложения за достъп до системата от доброволци, както и модул за екосистемни услуги.Мащабен проект за проучване на инвазивните чужди видове, включени в приоритетния списък за наблюдение на Европейски съюз бе изпълнен по приоритет 2. Създадена бе система за наблюдение и ранно откриване на навлезлите инвазивни чужди видове. Бе направен анализ на пътищата на тяхното навлизане. Разработени са карти на пътищата на разпространение и мерки за тяхното управление. В резултат на дейностите беше установено навлизането на четири нови за България инвазивни видове. Очертани бяха действия, които да се предприемат за предотвратяване на тяхното разпространение.Програма BG03 осигури възможност за създаване на Методологическа рамка за картиране на екосистемите в България и предоставяните от тях услуги.Екосистемите включват живата и неживата природа, разпространена на определена територия, които имат различни характеристики и си взаимодействат помежду си в рамките на екосистемата. Екосистемните услуги, които хората ползват, са резултат от естествените процеси и функции, протичащи в екосистемите. На определена територия могат да съществуват едновременно няколко екосистеми, които взаимно се допълват – горска, храстова, тревна, водна и др.Картирането им показа тяхното разпространение в страната, състоянието им и потреблението на произтичащите от тях екосистемни услуги. Данните дават информация има ли увреждане на техните естествени функции и какви са нуждите от тяхното възстановяване.Деветте типа екосистеми определени в България– aгро, тревни , храсталачни и ерикоидни екосистеми, морски, екосистеми в площи с рядка и без растителност, сладководни екосистеми, във влажни зони, горски и урбанизирани екосистеми, бяха картирани и оценени по приоритет 3 на програмата. Получените данни и карти на екосистемите и предоставяните от тях услуги ще бъдат включени в Националната система за мониторинг на биологичното разнообразие и ще са основа за формирането на политиките за устойчиво използване на природните ресурси в съответствие с изискванията на европейското законодателство.Други 4 проекта проучиха въздействието на изменението на климата върху горските екосистеми, опазването на генетичните ресурси, пилотно тестване на създадена нормативна уредба за екосистемните ползи в горския сектор и местни стратегии. Всички дейности и резултати постигнати по програмата бяха представени подробно на проведеното през октомври 2016 г. събитие с голямо международно участие „Слушаме природата, даваме решения“. През октомври 2017 г. предстои финална конференция по програмата.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " МОСВ успешно приключи програмата за биологичното разнообразие и екосистеми\t\t\t"}
{"url": "https://trud.bg/%d0%bf%d0%be%d1%81%d0%be%d0%bb%d1%81%d1%82%d0%b2%d0%be%d1%82%d0%be-%d0%bd%d0%b0-%d1%81%d0%b0%d1%89-%d0%b4%d0%be%d0%b3%d0%be%d0%b2%d0%be%d1%80%d1%8a%d1%82-%d0%b7%d0%b0-%d0%b4%d0%be%d0%b1%d1%80%d0%be/", "text": "„Посолствата на Съединените щати в България и Македония приветстват одобряването на  за приятелство между България и Македония.“ Това се посочва в позиция на Посолството на САЩ в България.„Споразумението потвърждава тесните връзки между двете страни и демонстрира добрата воля от страна на двете държави да засилят сътрудничеството по между си в интерес на своите граждани. Подобен ангажимент представлява обнадеждаващ пример за решаване на спорни въпроси между съседите и за укрепване на политическата стабилност и засилване на икономическото развитие на Западните Балкани. Ние поздравяваме България и Македония за тази историческа, ориентирана към бъдещето стъпка.“, пише още в съобщението.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Посолството на САЩ: Договорът за добросъседство между България и Македония потвърждава тесните връзки между двете страни"}
{"url": "https://trud.bg/%d0%b7%d0%b0%d0%b4%d1%8a%d1%80%d0%b6%d0%b0%d1%85%d0%b0-%d0%bf%d0%b8%d1%8f%d0%bd-%d0%b8-%d0%b4%d1%80%d0%be%d0%b3%d0%b8%d1%80%d0%b0%d0%bd-%d1%88%d0%be%d1%84%d1%8c%d0%be%d1%80-%d1%81%d0%ba%d1%80%d0%b8/", "text": "Пиян шофьор укривал наркотици под регистрационната табела на автомобила си, съобщиха от Областната дирекция на МВР – Бургас.Вчера около 19.30 часа служители от бургаската жандармерия, пътуващи със служебен автомобил за Несебър, непосредствено след кръговото кръстовище на изхода на Бургас, са изпреварени от дясната страна и засечени от лек автомобил „Мерцедес CLS 63”, с бургаска регистрация. Те констатирали, че водачът шофира рисково и създава предпоставки за пътнотранспортно произшествие.Автомобилът е спрян на около 100 метра от разклона за Каблешково, посредством използване на звуков и светлинен сигнал. Установена е самоличността на водача – това е 34-годишният с инициали А.И. от Бургас, който шофирал след употреба на алкохол с концентрация 1,03 промила.На водача е съставен акт, като са свалени регистрационните табели на „Мерцедеса”. При демонтажа на задната регистрационна табела, под нея са открити две полиетиленови пликчета, съдържащи жълто кристалообразно вещество (метамфетамин) и бяло прахообразно вещество, чийто точен състав е в процес на изясняване.А.И. е тестван за употреба на наркотични вещества, ката апарата отчел положителен резултат за употреба на кокаин и метаамфетамин. Задържан е за срок до 24 часа със заповед за задържане. По случая е образувано бързо полицейско производство.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Задържаха пиян и дрогиран шофьор, скрил наркотици под регистрационната табела на колата си"}
{"url": "https://trud.bg/%d0%b1%d1%81%d0%bf-%d0%b2%d0%ba%d0%b0%d1%80%d0%b0-%d0%bd%d0%b4%d0%ba-%d0%b2-%d0%b4%d0%bd%d0%b5%d0%b2%d0%bd%d0%b8%d1%8f-%d1%80%d0%b5%d0%b4-%d0%bd%d0%b0-%d0%bf%d0%b0%d1%80%d0%bb%d0%b0%d0%bc%d0%b5%d0%bd/", "text": "Въпреки съпротивата на ГЕРБ и след няколко скандални гласувания, Народното събрание прие предложението на БСП в днешния ред на заседанието да влезе като 3-та точка разглеждането на доклада на комисията за НДК и предложението на левицата за удължаване на срока на действието й.„Бяхме уверени, че въпросът с НДК ще бъде разгледан тази седмица, преди края на сесията. С допълването на програмата обаче, за това няма да остане време. За това настояваме да бъде преместена тази точка от дневния ред за днес“, призова зам.-председателят на ПГ на „БСП за България“ Жельо Бойчев. Той обясни, че има нужда и от удължаване на времето на дейността на комисията, каквото е предложено от БСП. „Срокът на комисията е до 29.07. Ако не бъде разгледано предложението тази седмица, значи прекратяваме дейността й“, обясни той.„Разбираме стремежа да се замете проблемът и хората да не забележат това нещо. Опитът да се скрият престъпленията в НДК с парламентарни хватки и нарушаване на правилника, няма да помогне. Те ще станат известни на българските граждани“, категоричен бе народният представител от ПГ на левицата Таско Ерменков.", "date": "2017.07.27", "title": " БСП вкара НДК в дневния ред на парламента"}
{"url": "https://trud.bg/%d0%b0%d0%bd%d0%ba%d0%b0%d1%80%d0%b0-%d0%b8%d0%b7%d0%bf%d1%80%d0%b0%d1%89%d0%b0-%d1%81%d1%8e%d0%bb%d0%b5%d0%b9%d0%bc%d0%b0%d0%bd-%d0%b3%d1%8c%d0%be%d0%ba%d1%87%d0%b5-%d0%bd%d0%b0-%d0%b4%d0%b8%d0%bf/", "text": "Турският посланик в България Сюлейман Гьокче ще бъде изпратен от Анкара на дипломатическа мисия в Гватемала, разкриха турски източници за .Анадолската агенция разпространи списък с новите назначения на дипломатите, който потвърждава новината за Сюлейман Гьокче. Очаква се той да замине за Гватемала в края на лятото. Новият посланик на Турция в София ще бъде Хасан Улусой.51-годишният Улусой оглавява една от важните дирекции в Министерството на външните работи в Анкара от 2015 година. Преди това, от 2012 година до ноември 2014 година Хасан Улусой е бил посланик в Нигер.Гьокче, който е в България от декември 2013 година, изигра ключова роля при създаването на партия ДОСТ. Той участва активно в последните две години в събитията в Могиляне и Джебел, където се стигна до сблъсъци между симпатизанти на ДПС и ДОСТ.Гьокче е сочен и за инициатор на „черния списък“, в който попаднаха 158 нашенци, на които им беше забранено да влизат в Турция, а на някои с двойно гражданство – да напускат Турция. В момента списъкът е редуциран до 77 души.Посланикът участва и в предизборния клип на партията на Лютви Местан.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Турция сменя посланик Гьокче, праща го в Гватемала\t\t\t"}
{"url": "https://trud.bg/%d1%81%d1%82%d1%83%d0%b4%d0%b5%d0%bd%d1%82%d0%b8-%d0%be%d1%82-%d0%b2%d0%b5%d0%bb%d0%b8%d0%ba%d0%be-%d1%82%d1%8a%d1%80%d0%bd%d0%be%d0%b2%d0%be-%d0%bf%d1%80%d0%b5%d0%be%d0%b1%d1%80%d0%b0%d0%b7%d0%b8/", "text": "Изящни арт скулптури красят зелените площи на Банско благодарение на Младежкия скулптурен симпозиум. Шестимата скулптори Мартин Митев, Иван Николов, Николай Чемберски, Радослав Ганев, Сергей Печинов и Цветомир Христов, следвали във Великотърновския университет „Св. Св. Кирил и Методий”, Факултет по изобразителни изкуства – катедра „Скулптура”, изваяха от дърво впечатляващи фигури на тема „Непресъхващите извори”.По-малко от 10 дни им бяха необходими, за да преобразят дървото превръщайки го в несекваш извор на вдъхновение. Младите автори въодушевени от духа и архитектурата на Банско, вложиха частица от себе си и сътвориха изящни шедьоври от дървения материал, водени от своята фантазия и страст към дървообработката.Разхождайки се из центъра на курортния град погледа Ви ще бъде привлечен от пластиките „Влюбени”, „Св. Георги”, „Гайдар” и композицията – „Четки”. Внушителен „Змей” ще посреща жителите и гостите на планинското градче, които предпочетат да направят своята разходка по ул. „Гоце Делчев”, богата с кътове за отмора, детски площадки и водни алеи.Новата пейка, разположена в непосредствена близост до емблематичния фонтан за Банско, приканва минувачите да поседнат и за миг да почувстват атмосферата в полите на Пирин.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Студенти от Велико Търново преобразиха Банско с изящни арт скулптури"}
{"url": "https://trud.bg/%d0%be%d0%b1%d1%89%d0%b8%d0%bd%d0%b0-%d0%bf%d0%bb%d0%be%d0%b2%d0%b4%d0%b8%d0%b2-%d0%bf%d1%80%d0%be%d0%b4%d1%8a%d0%bb%d0%b6%d0%b0%d0%b2%d0%b0-%d0%bf%d1%80%d0%be%d0%b5%d0%ba%d1%82%d0%b0-%d0%be/", "text": "Община Пловдив продължава пилотния проект за разделно събиране на отпадъци от опаковки „От врата на врата” в квартал „Коматево”, след като се видяха резултатите от новата система след въвеждането й преди три месеца. Общото количество отпадъци от шестте обслужвания на системата възлиза на 3680 кг, като от тях 3123 кг (85%) са годни за рециклиране.Това са добри резултати, тъй като домакинствата, които активно се включиха в пилотната система, бяха около 250, както и няколко търговски обекта в крайния квартал на града под тепетата. Резултатите показват, че няма улица в Коматево, от която да не са изнасяни жълти чували, но не е за пренебрегване и обстоятелството, че едва 1/3 от хората, на които бяха раздадени чували, събираха указаните отпадъци в тях и ги изваждаха пред къщите си.На всички домакинства, които се включиха в пилотната система, отново ще бъдат раздадени от цветните чували. От тази седмица административните адреси, от които са събрани пълни жълти чували, вече получават допълнителен брой, като се предполага, че останалите домакинства, вече получили такива, имат налични и могат да ги използват по предназначение. Желаещите да събират разделно могат да получат чували в районната администрация на Район „Южен” – отдел „Екология“, както и в книжарницата на квартал „Коматево”, съобщиха от ръководството на общинско предприятие „Чистота” в Пловдив.Оттам допълниха, че следващите дати, на които ще се събират пълни чували в Коматево, са 2 август, 16 август, 30 август, 20 септември и всяка първа и трета сряда от месец октомври, ноември и декември до края на 2017 година, а събраните отпадъци ще бъдат извозвани за предварително третиране и предаване на крайни преработватели за рециклиране.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Община Пловдив продължава проекта „От врата на врата“  в квартал „Коматево”, оказал се успешен"}
{"url": "https://trud.bg/%d0%b2%d0%b0%d0%bb%d0%b5%d1%80%d0%b8%d0%b9-%d1%82%d0%be%d0%b4%d0%be%d1%80%d0%be%d0%b2-%d0%bf%d1%80%d0%be%d1%84%d0%b5%d1%81%d0%b8%d0%be%d0%bd%d0%b0%d0%bb%d0%b8%d1%81%d1%82%d1%8a%d1%82/", "text": "Без никакво съмнение тънката червена нишка в живота му е познанието по неузнаваемата по принцип Русия. Всички знаем какво казва по темата Бисмарк: “Русия е опасна с мизерията на своите потребности.” А легендарният британски премиер- министър Унстън Чърчил казва, че “Русия е ребус, забулен в мистерия и обвит в загадка”. Е, Валерий Тодоров определено знае повече от тях и може да играе върху този тънък московски лед без проблем. Това е постижение в журналистиката, което не подлежи на съмнение.Валерий Тодоров е роден през 1956 г. в Силистра. Завършва специализиран конкурсен клас по програмиране и изчислителна математика в тамошната гимназия през 1974 г.Пред 1976-81 г. учи във Факултета по журналистика в СУ “Климент Охридски”, където е зам.-главен редактор на студентския университетски вестник.От 1981 г. започва работа в програма “Хоризонт” на БНР. В главна редакция “Международна информация” последователно е литературен сътрудник, редактор, коментатор, старши репортер, завеждащ редакция, зам.-главен редактор. Отразява като специален пратеник най-важните събития в посткомунистическия период в Източна Европа – първите демократични избори в Унгария, Румъния, Албания, Украйна, разпада на Югославия, разпускането на Варшавския договор. Водил е новините и вечерните обзорните политически предавания “24 часа” и “Нещо повече”, като едновременно е бил ръководител на екипите им. Като специален пратеник на радиото отразява най-горещите събития и демократичните промени в Източна Европа и Русия. Поддържа постоянни рубрики и пише коментари за най-авторитетните вестници и списания в България. Автор е на телевизионни филми за програмата “Светът в действие”.Валерий Тодоров печели конкурс за кореспондент в чужбина и от януари 1993 г. до октомври 1997 г. е завеждащ Кореспондентския пункт на БНР в Москва.След завръщането си от Москва през октомври 1997 г. е водещ и ръководи екипа на вечерното обзорно предаване “Нещо повече” на БНР. За кратко време е директор на Програма “Хоризонт”. Подава оставка заради политическия натиск върху медията, който по-късно прераства в криза в БНР.През 1998 г. Валерий Тодоров отново се явява и печели конкурс за завеждащ Кореспондентския пункт на БНТ в Москва. Като кореспондент и специален пратеник на БНТ, БТА и други наши медии от януари 1999 г. до април 2006 г. отразява поредица от руско-американски и други международни срещи на върха, взема интервюта и снима най-известните политици, обществени и културни дейци, лидери и президенти, сред които Михаил Горбачов, Владимир Путин, Евгени Примаков, Виктор Черномирдин, Бил Клинтън, Сали Бериша и др. Автор е на документални филми за БНТ.От 29 май 2007 до 29 май 2013 г. в два последователни мандата е генерален директор на Българското национално радио. “Принципите се отстояват непрекъснато. Не харесвам армейската терминология, но иначе е вярно, че сраженията са всеки ден. Професията ни е близка до тази на войника. Както се казваше в онзи стар виц, и за нас посоката няма значение – важното е да е напред”, казва Тодоров.Евгений Евтушенко го кара да пише книга за РусияПри последното посещение на президента Путин в България се случва нещо доста интересно, за което Тодоров разказва: “Последната ми интересна среща се случи във Варна на вечерята, която министър Даниел Вълчев даде за г-жа Путина. От едната ми страна седеше Евгений Евтушенко. Той се изненада от руския, който говоря, но аз му обясних, че съм живял 12 г. в неговата страна. Той тъжно констатира, че българските писатели вече са преодолели разногласията от преходния период, докато руските не са. Накрая той ми каза – напиши книга за Русия и ми я изпрати, защото ние трябва да знаем какво мислят другите за нас.”ЗА НЕГОИма поглед върху общата картина Валерий Тодоров има голям управленски опит, дисциплина и амбиция и е с един добър управителен съвет. Той би могъл да постигне успехи, както в радиото така и в телевизията. Той има поглед върху общата картина, но и върху детайлите. Поставя си сериозни цели и ги гони докато ги постигне.Човек на екипното начало Изключително компетентен журналист. Ценя го много, защото е човек, който мисли в бъдеще време. Той направи много за цифровизацията на БНР. Той е човек на екипното начало, което е изключително важно за управлението на една обществена медия. Според мен само опитът може да доведе до едно разумно начало.Въведе цифровизацията в БНР Мисля, че кандидатурата му за генерален директор на БНТ никак не е странна, защото знаем неговата практика като журналист. Имаше два успешни мандата като генерален директор на БНР, което означава, че има и мениджърки умения. Още по-важното е, че на този пост той разви цифровизацията. Пусната интернет платформата “Бинар”, която освен текст, звук, дава и картина. БНТ има нужда да се стегне организационно и той може да се справи с това.Има самоувереност Валерий Тодоров има една самоувереност, която не може да бъде пренебрегната, и от постигнатото, и от голямата подкрепа, която получава от подчинените си. Той, особено в технологичното развитие на БНР, е направил нещо извън границата на абстракциите, можеш да отидеш и да го пипнеш, да го построиш, да го платиш. Бях абсолютно изненадан, че действително Валерий Тодоров за три години е успял да накара повечето хора в радиото да застанат зад него.", "date": "2017.07.27", "title": " Валерий Тодоров – Професионалистът"}
{"url": "https://trud.bg/%d1%80%d1%83%d0%bc%d1%8a%d0%bd%d0%b8%d1%8f-%d0%b8%d1%81%d0%ba%d0%b0-%d0%b5%d0%ba-%d0%b4%d0%b0-%d0%b0%d0%bd%d0%b0%d0%bb%d0%b8%d0%b7%d0%b8%d1%80%d0%b0-%d0%b4%d0%b2%d0%be%d0%b9%d0%bd%d0%b8%d1%82/", "text": "Румънският министър на земеделието Петре Дая заяви, че страната му ще поиска Европейската комисия да ускори регулационните процедури, за да бъдат създадени инструменти за анализиране на двойните стандарти в стоките в различните държави на Общността, предаде .Румъния призовава Европейския съюз да обърне внимание на двойните стандарти, използвани от компаниите за производство на храни при продажбата на различни продукти под еднакви марки в страните от Източна и Западна Европа, предаде Ройтерс. Практиката се смята за законна в Европейския съюз, при положение че всички съставки на храните са изредени.Властите в Полша, Чехия, Словакия, Унгария и България критикуваха няколко международни хранителни вериги за използването на тази вратичка за продажбата на по-нискокачествени продукти в съответните страни. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Румъния иска ЕК да анализира двойните стандарти в храните в еврочленките"}
{"url": "https://trud.bg/%d0%b4%d0%b0%d0%bd%d1%8a%d1%87%d0%bd%d0%b8-%d0%bf%d1%80%d0%be%d0%b2%d0%b5%d1%80%d1%8f%d0%b2%d0%b0%d1%82-%d1%84%d0%b8%d1%80%d0%bc%d0%b8-%d0%b7%d0%b0-%d1%81%d0%b0%d1%84%d0%b0%d1%80%d0%b8-%d1%81-%d0%b4/", "text": "Екипи на териториалната дирекция на Националната агенция за приходите (НАП) в Бургас извършиха поредица от внезапни проверки на фирми, организиращи за чуждестранни туристи сафарита с джипове по южното Черноморие и в планината Странджа. Това съобщи говорителят на НАП-Бургас Христо Узунов пред .Взета е информация за цялостното провеждане на мероприятията, както и начина на отчитане на приходите, наличие на трудови договори и осигуровки за шофьорите. При една от внезапните проверки, някои от шофьорите на джиповете не са могли да посочат размера на месечното си възнаграждение, а други са заявили, че работят на повикване.Секторът, предлагащ на чуждестранните туристи различни видове екскурзии във вътрешността на страната, както и разходки и пикници с джипове, е изключително рисков по отношение на деклариране на реалните приходи, с този вид активен контрол целим дисциплиниращ ефект и изсветляване в максимална степен, каза директорът на дирекция „Контрол“ в НАП Бургас Пенка Жекова.Продължава засиленият контрол на НАП Бургас и по спазване на данъчното и осигурителното законодателство по южното Черноморие. От началото на месец юли са извършени 1320 проверки, при които са установени 187 нарушения. Най-честите са за неиздаване на касова бележка и за разлика в касовата наличност. 11 търговски обекта са били засечени да работят без фискално устройство. Данъчните наблюдават и всички търговски обекти, които през активния летен сезон са извършили смяна на собствениците.От началото на юли са проверени и 33 хотела и къщи за гости по южното Черноморие като шест от проверките са установили нарушения на данъчното законодателство.От НАП-Бургас напомнят, че при неиздаване на фискален бон, търговският обект се запечатва за срок до 30 дни, а при повторно подобно нарушение – за 30 дни.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Данъчни проверяват фирми за сафари с джипове по Черноморието"}
{"url": "https://trud.bg/%d1%81%d1%82%d1%80%d0%b0%d1%82%d0%b5%d0%b3%d0%b8%d1%87%d0%b5%d1%81%d0%ba%d0%b8-%d0%b4%d0%be%d0%ba%d1%83%d0%bc%d0%b5%d0%bd%d1%82-%d0%b7%d0%b0-%d1%80%d0%b0%d0%b7%d0%b2%d0%b8%d1%82%d0%b8%d0%b5%d1%82/", "text": "В срок от 19 месеца трябва да бъде представен финалния вариант на „Визия за развитие на София“ – стратегически документ за развитието на града до 20150 година, в който ще участват експерти от различни области. Това пред  Елен Герджиков, председател на Столичния общински съвет, който сподели, че основната философия е разбирането за София като зелен и иновативен град.„Това е една споделена визия за развитието на града в бъдеще – как да се развива градът, но не само като градоустройство. На базата на тази част от визията ще бъде подготвена през другата година и промяната в общия устройствен план. Нещо, което стана ясно, че трябва да се направи през последните месеци и година, когато се случиха граждански конфликти на различни места в София. Няколко такива случаи имаше в кв. „Младост“. Там се очаква при промяната на общия устройствен план да бъдат защитени зелените територии. Нашето виждане е ,че там, където могат да бъдат спасени имоти с инвестиционни намерения, трябва да бъдат направени.“, посочи Герджиков.Председателят на Столичния общински съвет заяви, че тази визия за развитие на София е една от най-важните за градоустройствата, но има и други свързани с икономическо развитие, здравеопазване.„Визията трябва да отговаря на 3 въпроса – накъде искаме да вървим, как да стане и да има ориентири дали вървим в правилната посока. Легитимността идва в начина на нейното създаване. Тя ще бъде създадена чрез съвместен диалог с гражданите на София. Срещи с експерти, граждани и засегнати лица. Философията около която трябва да се завъртят всички решения е разбирането за София като зелен и иновативен град.“, коментира Елен Герджиков.Герджиков заяви още, че се предвиждат конкретни мерки за подобряване на сигурността и допълни, че всички нови автобуси са оборудвани с видеонаблюдение. Той сподели още, че се върви в правилната посока за велоалеите и всеки един нов булевард има, като се очаква и на бул „Дондуков“. Последното решение на общинския съвет за нови зелени зони включва части от Лозенец и район Средец. Герджиков сподели още, че е в ход събирането на обществените поръчки по събиране на оферти за ремонт в Западния парк. След процедурата веднага ще започне ремонтът, който трябва да приключи в рамките на следващата година.Относно сигурността в парковете той каза, че се прави изследване и общинския съвет е готов да гласува допълнително финансиране за повече видеонаблюдение, ако има нужда. В момента в парка камерите са 36.„По настояване на кмета се прави обследване. В него участват и представители на полицията и на СДВР. Ако това обследване покаже необходимост за допълнително финансиране, общинският съвет е готов да гласува допълнително финансиране за изграждане на видеонаблюдение. Това е начинът за превенция, но и гражданската съвест. Участието на всички. Ние трябва да сме нетърпими към такива прояви“, коментира още председателят на СОС.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Стратегически документ за развитието на София до 2050 г. ще бъде представен до 19 месеца"}
{"url": "https://trud.bg/%d0%b6%d0%b8%d1%82%d0%b5%d0%bb%d0%b8%d1%82%d0%b5-%d0%bd%d0%b0-%d1%82%d1%80%d1%83%d0%b4-%d0%be%d1%82%d1%80%d1%8f%d0%b7%d0%b0%d1%85%d0%b0-%d0%b8%d0%bd%d0%b2%d0%b5%d1%81%d1%82%d0%b8%d1%86%d0%b8%d0%be/", "text": "Жителите на пловдивското село Труд (Община Марица) отказаха категорично да приемат ново инвестиционно намерение на собствениците на централата за преработка на биомаса и производство на електроенергия, която се намира в непосредствена близост до населеното място.С пълно мнозинство жителите на Труд казаха „не” по време на общоселско събрание, на което кметът Красимир Минков ги запозна с подаденото в кметството инвестиционно намерение на фирма „Билд Инвест Сит” ЕООД за разширяване на суровинната база на инсталацията за преработка на биомаса и производство на електроенергия. То е входирано в кметство Труд на 12 юли 2017 г. и се касае за бирена мая, негодни за употреба продукти от зеленчукопроизводството и др.Жителите на Труд взеха решение да делегират на местния Инициативен комитет правото да изрази тяхното недоволство в официално становище, което бе изпратено в Министерството на околната среда и водите, Община Марица и РИОСВ Пловдив. В своето становище жителите на Труд и Инициативният комитет за пореден път призовават да бъде извършена ОВОС (Оценка за въздействието върху околната среда) от независими вещи лица при пълна прозрачност на процедурата. На събранието бяха посочени редица пропуски и несъответствия в наличната документация от комуникацията между централата и държавните регулатори.Населението на Труд вярва и е убедено в правотата си въпреки „неадекватното поведение на управителя на обекта и изказванията му в медийното пространство”. От Инициативния комитет пък твърдят, че всеки гражданин има конституционно право да сезира контролните органи когато е принуден да търпи негативи, които влошават качеството му на живот и затова жителите на Труд ще продължат твърдо и постоянно да отстояват правото си на спокоен живот.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Жителите на Труд отрязаха инвестиционно намерение на собствениците на централата за биоелектроенергия"}
{"url": "https://trud.bg/%d0%bd%d0%b0%d0%b4-170-%d0%b4%d1%83%d1%88%d0%b8-%d1%81%d0%b0-%d0%b7%d0%b0%d0%b3%d0%b8%d0%bd%d0%b0%d0%bb%d0%b8-%d0%bf%d1%80%d0%b5%d0%b7-%d1%8e%d0%bd%d0%b8-%d0%b2-%d1%81%d0%b8%d1%80%d0%b8%d0%b9%d1%81/", "text": "Над 170 души са загинали през юни в сирийския град Ракка при удари на международната коалиция, сочи доклад на ООН. В четвъртък докладът ще бъде обсъден в Съвета за сигурност. Той е изготвен от генералния секретар на организацията Антониу Гутериш. В него се казва, че хуманитарната обстановка в Ракка се влошава. „Ислямска държава“ обяви града за своя столица, предава Подкрепяните от съединените щати кюрдски сили продължават настъплението си към бастиона на джихадистите. Те пробиват от запад и изток към центъра на града. Офанзивата им започна на 6 юни. Близо 1000 американски инструктори са на място за обучение на местните военни .Смята се, че в Ракка са останали до 50 000 цивилни. Според доклада на Гутериш, 13 милиона сирийци в страната имат остра нужда от хуманитарна помощ.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Над 170 души са загинали през юни в сирийския град Ракка при удари на международната коалиция"}
{"url": "https://trud.bg/%d0%bf%d1%80%d0%b8%d0%b5%d1%85%d0%b0-%d0%b2-%d0%bf%d1%81%d0%b8%d1%85%d0%b8%d0%b0%d1%82%d1%80%d0%b8%d1%87%d0%bd%d0%be-%d0%b7%d0%b0%d0%b2%d0%b5%d0%b4%d0%b5%d0%bd%d0%b8%d0%b5-%d0%bc%d1%8a%d0%b6%d0%b0/", "text": "Божидар Колев, който , е приет по спешност в психиатрично заведение, съобщиха от Районния съд в Бургас.По-късно днес районни магистрати ще заседават по делото срещу 31-годишния.Според дежурен психиатър, диагнозата на Колев е „параноидна шизофрения“, а заболяването датира от 4 години.Тогава употребата на наркотици отключва болестта. През 2013 г. той скочил отвисоко, тъй като е чувал гласове, които го командвали. Същата година Колев е ударил чужденец с камък по главата, като е бил чисто гол. През 2014 година Колев е скочил от четвъртия етаж, тъй като гласовете му казвали, че е безсмъртен.Според медицинското заключение, Божидар Колев е опасен както за себе си, така и за околните. Преди време е имал физическа разправа със своята майка.В психиатричното заведение е приет с порезна рана на главата – мислил, че има имплантиран чип, който го командва какво да прави.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Приеха в психиатрично заведение мъжа, нападнал 13-годишното момиче в Несебър"}
{"url": "https://trud.bg/%d0%b4%d0%b0%d0%bd%d0%b8%d0%b5%d0%bb-%d0%b8%d0%bb%d0%b8%d0%b5%d0%b2-%d0%b1%d0%b8%d0%b5%d1%85-%d1%81%d0%b5-%d0%bf%d0%be-%d1%83%d0%bb%d0%b8%d1%86%d0%b8%d1%82%d0%b5-%d1%81%d0%b5%d0%b3%d0%b0-%d0%bc/", "text": "Извадих приятелката ми от сериала „София ден и нощ“, не бяха коректни, гневи се ММА състезателят– Откъде се появи у теб желанието да станеш професионален ММА боец? Какво си спортувал преди това?– Като малък се записах да тренирам бокс, но нямах намерение да се състезавам. По-скоро беше, защото живеех в един от крайните столични квартали – „Бенковски“, където често възникваха улични схватки. После треньорите ме пратиха на състезания – първоначално по бокс, после нашумя ММА и се ориентирах към него. В началото играех аматьорски ММА, после започнах при професионалистите. От 10-те ми победи 6 са с нокаут, което е много добре.– Звучи лаишки, но каква е разликата между любителския и професионалния ММА?– При аматьорите правилникът е по-олекотен, има предпазители на ръцете и краката, каски на главите, рундът трае по-кратко време, няма хонорар. Срещите се организират от федерациите – независимо дали по ММА или по кикбокс. За един ден можеш да изиграеш три мача и травмите са много по-малко. При професионалистите вече става дума за мениджъри, пари, травмите от един-единствен мач могат да те извадят от строя за дълго време. Затова и гала вечерите по бойни спортове се организират по-рядко от съответните организации, каквато е например Spartacus Fighting Championship.– Имаш ли спортисти в семейството? – Не, никой не ме е бутал, напътствал. Както казах, в началото исках да мога да се защитавам. После започнах да тренирам сериозно, завърших спортно училище, но не с бокс, а с футбол.– Защо не продължи с футбола? Там има и пари, и известност… – То е относително… Футболът не е за мене, не ме кефи. Падам си по индивидуалните спортове, не мога да разчитам на някакви други хора.– Откога ММА стана известен в България? – От десетина години показват аматьорския спорт, но професионалните гала вечери са отскоро у нас.– Имаш ли кумир в бойните спортове? – Точно това момче от Холандия, с което ще играя сега в края на ноември – Бадр Хари. За мене ще е голяма чест, ако го победя. А ще го победя!– Състезавал ли си се с американци, или само в Европа? – Най-добрите в момента са холандците. Събрали са много силни състезатели в една школа и те дърпат всичките момчета.– Какво си правил в Тайланд? – Бях на лагер в края на 2013-началото на 2014 г. за три месеца. Там е сърцето на муай тай (тайландския бокс – б.а.). Този спорт тръгва оттам по света и в Тайланд са най-добрите школи. Аз бях в „Тайгър муай тай“ – една от най-известните. Събират се професионалисти от цял свят и можеш да премериш сили, да видиш на какво ниво си. Треньорите ме харесаха и ми предложиха да се бия. Направихме два мача, които спечелих с нокаут. Тогава много се запалих по кикбокса и муай тай и започнах да наблягам повече на тях. Треньор ми е Веселин Веселинов и съм доволен от нашата работа.– В Тайланд яде ли буболечки на клечки? – Не, глупости, много им е вкусна храната. Както у нас се продава царевица на улицата, там правят на шиш скариди, калмари, раци, октоподи и са много вкусни, освен това – направо без пари. Аз обичам морски дарове, направо умирам за тях. И люто обичам, така че нямах проблем. ––––––––––––––Иванина Анчева: Сексът не е само проникване– Г-жо Анчева, научи ли се българинът да търси помощ при специалист, когато има сексуални проблеми? – Последните години хората между 25 и 40 години не се притесняват да потърсят помощ. Естествено, че се притесняват да споделят, защото сексът е много интимна тема и към него трябва да се подхожда с уважение и зачитане пространството на другия. Клиентите, с които работя, имат много добра сексуална култура и може би затова им е по-лесно да говорят за проблемите си.– Кога всъщност трябва да посетим сексолог? – Аз съм немедицински специалист и не мога да диагностицирам проблеми, които имат медицински характер. Затова обикновено съветвам клиентите ми първо да отидат при лекар, за да може той да каже има ли някакъв физиологичен или функционален проблем. Често се случва и обратното, лекари пренасочват към мен пациенти. Не рядко ме търсят клиенти, които нямат партньори и активен сексуален живот.– Какви са най-честите проблеми, с които вие лично се сблъсквате? – При обвързаните това са проблеми с комуникацията. Обикновено единият е обиден за това, че прави прекалено много компромиси, неоценени от другия. В същото време другият започва да се чувства пренебрегнат и наранен. Това е периодът около третата година от връзката, когато е отминало времето на идеализиране на партньора и наяве излизат нещата, които не харесваме у него. В един момент двамата стават опоненти, настройват се един срещу друг. За да преодолеят този етап, трябва отново да станат партньори, а за целта е нужно да се научат да слушат другия, да го уважават, да правят компромиси. Естествено, това се отразява и на сексуалния им живот. При жените се появява нежеланието за секс. При мъжете пък проблеми с ерекцията. Тогава аз влизам в ролята на медиатор и се опитваме да изчистим проблемите.– Много мъже се притесняват, че свършват бързо. Може ли да бъде преодоляно това? – Естествено, преждевременната еякулация се отразява върху самочувствието на мъжа, а оттам и на неговата роля във връзката, която дори може да се разпадне заради такива дребни неща. Ако мъжът си е решил, че има проблем с нещо, жената може дори да не го усеща като такъв и това разрушава връзката. Проблемите с ерекцията може да се случат на всеки, без значение от възрастта. Може да се получи засечка дори на 20-годишни момчета. Ние не сме роботи и телата ни не функционират безотказно. Много зависи от хранене, начин на живот, употреба на алкохол и цигари, недоспиване и т.н.– Друго притеснение за мъжете е размерът на половия орган. Наистина ли той има значение и каква е най-подходящата големина? – Според статистически данни нормата е около 14-17 см. До каква степен това се отразява на удовлетвореността на жената е индивидуално. Много е важно да се отбележи, че 75% от жените не могат да достигнат до оргазъм без пряка стимулация на клитора. Много жени смятат, че трябва да получат оргазъм само чрез проникване, а това е доста трудно поради структурата на тялото и на клитора. Ако размерът на члена е по-голям, мъжът би могъл да достигне до т.нар. Джи точка. При различните жени тя може да има различна големина и възбудимост, особено ако мястото не е било стимулирано. Трябва време то да започне да откликва на стимулация.– При жените симулацията на оргазъм проблем ли е? – Оргазмената крива има едно място, което се нарича плато. Ако жената стигне до него, физиологично няма да й бъде проблем да свърши, т.е. усещането, което получава в този момент, няма да е усещане на неудоволетвореност. Това означава, че тя се е насладила на половия контакт, просто не е получила оргазъм. Ако обаче след това плато се продължи нагоре към разрешение, т.е. към оргазъм чрез смяна на ритъм, поза или стимулация и жената не успее да свърши, тя изпитва много силен дискомфорт, неприятно усещане, защото моментът се е разминал. Но ако мъжът държи тя наистина да стигне до оргазъм, тогава жената решава, че е по-добре да симулира и така да поддържа неговото самочувствие. От друга страна си спестява още време, в което така или иначе няма да свърши. Затова е много важно да има комуникация между двамата и жената да обяснява къде и какво й харесва, за да не се стига дотук.", "date": "2017.07.27", "title": " Даниел Илиев: Биех се по улиците, сега ми е професия"}
{"url": "https://trud.bg/%d1%81%d0%b8%d1%82%d0%b8-%d0%ba%d0%b5%d1%88-%d0%be%d1%82%d0%b1%d0%b5%d0%bb%d1%8f%d0%b7%d0%b2%d0%b0%d1%82-%d1%80%d0%be%d0%b6%d0%b4%d0%b5%d0%bd%d0%b8-%d0%b4%d0%bd%d0%b8-%d1%81%d1%8a%d1%81-%d1%81%d0%be/", "text": "Регионалните офиси на компанията празнуват заедно с деца от социални домовеДецата от Център за настаняване от семеен тип за деца и младежи с увреждания гр.Чирпан посетиха зоопарк „Аязмо“ в гр. Стара Загора. Еднодневната екскурзия, организирана от служителите на  в Чирпан по повод третата годишнина на офиса, включваше транспорт, обяд и посещение на зоопарка. По думите на управителката на Центъра г-жа Иванка Ненкова посещението се е отразило положително на емоционалното и психическо състояние на децата.В Самоков служителите на  подариха на Центъра за социална интеграция и рехабилитация уред за двигателни рехабилитации. Отново поводът бе рожден ден – този път първи за регионалният офис на дружеството в Самоков. Надеждата на целия екип на представителството е съоръжението да подпомогне терапевтичните програми на децата и младежите в Центъра. Доставката и монтажът, както и гостите в Центъра предизвикаха вълнение, първоначално смущение, но и не малка доза любопитство сред малчуганите.Екипите на в цялата страна си предават щафетата и даряват не само материално, даряват емоция, даряват усмивки и надежда, като отказват доброволно от шумните чествания на рождените дни на своите офиси в името на доброто.", "date": "2017.07.27", "title": " СИТИ КЕШ отбелязват рождени дни със социални инициативи"}
{"url": "https://trud.bg/%d0%bc%d0%b5%d0%b6%d0%b4%d1%83%d0%bd%d0%b0%d1%80%d0%be%d0%b4%d0%bd%d0%b8%d1%8f%d1%82-%d0%b4%d0%b6%d0%b0%d0%b7-%d1%84%d0%b5%d1%81%d1%82%d0%b8%d0%b2%d0%b0%d0%bb-%d0%b2-%d0%b1%d0%b0%d0%bd%d1%81%d0%ba/", "text": "В началото на месец август в джаз столицата на Балканите – Банско, отново ще можем да чуем едни от най-талантливите музиканти. Международният джаз фестивал Банско вече се е наложил като традиционен празник на музиката. 2017 година обаче е специална за него, тъй като фестивалът ще отпразнува своя 20-годишен юбилей.По думите на създателя и организатор на фестивала д-р Емил Илиев идеята за него се е зародила още в началото на 90-те години на миналия век. Първото издание на Международен джаз фестивал Банско се провежда през 1998 г. Оттогава винаги в началото на месец август музиканти от цял свят предоставят уникалната възможност на жителите и гостите на град Банско да се насладят на магическите ритми на джаза. През 2002 година фестивалът намира и своя доверен партньор, превърнал се в негов генерален спонсор, в лицето на Fibank (Първа инвестиционна банка).Мнението на феновете на стойностната музика е, че джаз фестивалът в Банско е най-голямото лятно музикално събитие в България, посветено на джаза. В програмата на юбилейното издание тази година присъстват стилове и групи, представящи почти всички направления в жанра. Посетителите на фестивала ще могат да чуят групи и изпълнители от Германия, Великобритания, Франция, Италия, САЩ, Швейцария, Македония и други.Сред родните звезди, които ще се качат на сцената, са Хилда Казасян, Камелия Тодорова, Васил Петров, а също така и групите Sentimental Swingers и Big Band Благоевград. Част от интересните имена от чуждестранната сцена, които могат да бъдат чути в Банско, са Аксел Цвингенбергер, който е един от най-популярните буги изпълнители в света, Патриция Лакуидара, Ян Детвилер и холандската саксофонистка Кенди Дълфър.Благодарение подкрепата на Първа инвестиционна банка концертите са със свободен вход и ще стартират от 5 август в 19 часа на площад „Никола Вапцаров” в град Банско.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Международният джаз фестивал в Банско става на 20 години"}
{"url": "https://trud.bg/%d0%b0%d1%80%d0%b5%d1%81%d1%82%d1%83%d0%b2%d0%b0%d1%85%d0%b0-%d1%80%d1%83%d1%81%d0%bd%d0%b0%d0%ba-%d0%b7%d0%b0-%d0%bf%d1%80%d0%b0%d0%bd%d0%b5-%d0%bd%d0%b0-4-%d0%bc%d0%bb%d1%80%d0%b4-%d0%b4%d0%be/", "text": "Гръцката полиция арестува руснак за пране на 4 милиарда долара чрез виртуалната валута биткойн, информира . Александър Виник е задържан на полуостров Халкидики. През януари, калифорнийски съд издаде заповед за ареста му.38-годишният Александър Виник е заподозрян, че е мозъкът на престъпна организация, която от 2011 е използвала биткойн за пране на най-малко 4 милиарда долара.За разлика от другите валути, биткойнът е виртуален и не се контролира от банки или правителства, а от голяма група в интернет. Смята се, че Виник е извършил и други престъпления като кражба на самоличности и улесняване на трафик на дрога.Американски съд поиска ареста му през януари. Според съда, руснакът е прал пари от контрабанда на наркотици. Виник може да получи до 20 години затвор.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Арестуваха руснак за пране на 4 млрд. долара чрез биткойн в Гърция\t\t\t"}
{"url": "https://trud.bg/%d0%bf%d0%b0%d1%80%d0%bb%d0%b0%d0%bc%d0%b5%d0%bd%d1%82%d1%8a%d1%82-%d0%be%d1%82%d1%85%d0%b2%d1%8a%d1%80%d0%bb%d0%b8-%d0%ba%d0%b0%d0%bd%d0%b4%d0%b8%d0%b4%d0%b0%d1%82%d1%83%d1%80%d0%b8%d1%82%d0%b5/", "text": "Депутатите отхвърлиха двете кандидатури за зам.-председатели, които предложи шефката на КФН Карина Караиванова от парламентарната трибуна.Публично възражение срещу номинациите на Румен Соколов и Йордан Чомпалов изразиха само от БСП, Жельо Бойчев заяви, че целта е да се наложи едноличен тип на управление.Румен Гечев пък критикува, че предложените кандидати имат образование и опит, но в съвсем друга сфера. Как се връзва това с управлението на милиарди, попита соцдепутатът.Някой си мисли, че ще си осигури мнозинство, каза Гечев, което се потвърди и от гласуването – не само БСП, но и ДПС, Патриотите и Воля се опънаха на предложенията.Подкрепиха ги само от ГЕРБ, но силите им не стигнаха, а после не поискаха нито прегласуване, нито коментираха провала. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Парламентът отхвърли кандидатурите за заместник-председатели на КФН"}
{"url": "https://trud.bg/%d0%bc%d0%be%d1%82%d0%be%d1%86%d0%b8%d0%ba%d0%bb%d0%b5%d1%82%d0%b8%d1%81%d1%82-%d0%b1%d0%b5%d0%b7-%d0%ba%d0%bd%d0%b8%d0%b6%d0%ba%d0%b0-%d0%b5-%d1%81-%d0%ba%d0%be%d0%bc%d0%be%d1%86%d0%b8%d0%be-%d1%81/", "text": "Мотоциклетист катастрофира, опитвайки се да осуети полицейска проверка. Вчера в 16,10 ч. в с. Първомайци служители на РУ – Г. Оряховица предприели проверка на мотоциклет «Сузуки».Те подали светлинен и звуков сигнал на водача, но той не се подчинил на разпореждането и ускорил рязко скоростта, при което камъчета, изхвърлени от задната гума на мотоциклета, увредили предно панорамно стъкло и предния капак на полицейския автомобил.При последвало преследване водачът на мотоциклета продължил да се движи с висока скорост и охлузил предната броня на патрулния автомобил. Приближавайки кръстовище с главен път Русе – В. Търново, водачът загубил управление над возилото и се ударил в преминаващ таксиметров автомобил.Установено е, че на мотоциклета е бил 21-годишния Д. Н. от В. Търново, известен на полицията и осъждан. Двамата водачи са изпробвани за употреба на алкохол, пробите са отрицателни. На мотоциклетиста е взета и кръвна проба. Той е настанен във великотърновската болница с травма на таза и комоцио.По случая е започнато досъдебно производство. При обработване на произшествието е установено още, че мотоциклетистът е неправоспособен и се е качил на возилото в едногодишния срок от наказването му по административен ред за същото нарушение. Срещу него е започнато бързо производство.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Мотоциклетист без книжка е с комоцио след екшън с полицията"}
{"url": "https://trud.bg/%d1%82%d1%8a%d1%80%d0%bd%d0%be%d0%b2%d0%b5%d1%86-%d0%b2-%d0%b1%d0%be%d0%bb%d0%bd%d0%b8%d1%86%d0%b0-%d1%81%d1%8a%d1%81-%d1%81%d1%87%d1%83%d0%bf%d0%b5%d0%bd%d0%b0-%d1%87%d0%b5%d0%bb%d1%8e%d1%81%d1%82/", "text": "Досъдебно производство за причиняване на средна телесна повреда е започнато в полицията във В. Търново срещу 24-годишния К. П. от В. Търново. По първоначална информация снощи в 21,50 ч. К. П. е нанесъл побой на 44-годишен свой съгражданин, като му причинил фрактура на челюстта и крака. Пострадалият е настанен за лечение във великотърновската болница. К. П. е задържан за срок до 24 часа по Закона за МВР.Бързо производство за причиняване на телесна повреда е започнато и в свищовската полиция. Вчера около обяд в полицейското управление в крайдунавския град е получен сигнал от 37-годишен мъж, че му е нанесен побой от 45-годишен свищовлия. В хода на извършената проверка е установено, че случката се е разиграла в центъра на града, където Ю. Я. ударил в областта на лицето пострадалия, без повод и видима причина. При прегледа е установено, че пострадалия има само охлузвания.", "date": "2017.07.27", "title": " Търновец в болница със счупена челюст и крак след побой от млад мъж"}
{"url": "https://trud.bg/%d1%80%d0%b5%d1%86%d0%b8%d0%b4%d0%b8%d0%b2%d0%b8%d1%81%d1%82-%d0%bd%d0%b0%d0%bc%d1%83%d1%88%d0%ba%d0%b0%d0%bb-%d0%b6%d0%b5%d1%81%d1%82%d0%be%d0%ba%d0%be-%d0%b1%d0%b5%d0%b7%d0%b4%d0%be%d0%bc%d0%bd/", "text": "Павликенски полицаи разследват случай на проява на жестокост към бездомно куче. Сигнал за случая е получен вчера сутринта в полицейското управление в Павликени.По данни на подателя в център на с. Вишовград имало умъртвено куче. Изпратеният на мястото полицейски екип е установил, че предната вечер около 21,30 ч. в центъра на селото 36-годишния И. И. от Павликени, известен на полицията и осъждан, е проявил жестокост към бездомно куче, като му нанесъл травми с нож в областта на задните крайници.Според очевидци животното е потеглило в неизвестна посока. Към момента същото не е установено. Ножът е иззет. По случая е започнато досъдебно производство.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Рецидивист намушкал жестоко бездомно куче, издирват пострадалото животно"}
{"url": "https://trud.bg/%d0%bd%d0%b0%d0%b3%d1%80%d0%b0%d0%b4%d0%b0-%d1%83%d1%87%d0%b8%d1%82%d0%b5%d0%bb%d0%b8-%d0%b7%d0%b0-%d0%bf%d1%80%d0%b8%d0%bc%d0%b5%d1%80-%d1%83%d1%87%d1%80%d0%b5%d0%b4%d1%8f%d0%b2/", "text": "Награда „Учители за пример” ще бъде учредена в Пловдив като стимул за привличане и задържане на кадри. Създаването й е заложено в приетата в четвъртък от местния парламент нова 5-годишна „Стратегия за развитие на образованието в община Пловдив за периода 2017 – 2022”. Идеята е да се отличават успешни педагози с високи постижения, а целта на ежегодното отличие е повишаване авторитета на учителската професия. Изборът на носителите на приза „Учители за пример” ще се прави от специална общинска комисия, която тепърва ще бъде създадена и ще включва образователни специалисти, родители, ученици и хора от бизнеса, а критериите за оценяване също предстои да бъдат разработени и приети.Подготовката на новата общинска стратегия за развитието на образованието в Пловдив, възложена на фондация „Заедно в час”, е коствала 6-месечна работа и участие на представители на предучилищното и училищното образование и академичните среди. Основната задача е развиване на уменията на 21-ви век. Стратегията надгражда съществуващите национални документи в сферата на образованието и ги облича в конкретика. Приоритетните области са 5 – осигуряване на условия за повишаване качеството на образование и подкрепа на децата, учениците и студентите на Пловдив, поддържане и развиване на материалната база на училищата и детските градини, подкрепа за изграждането на ключови педагогически кадри, кариерно ориентиране, координация между институциите. В стратегията е предвидено организирането на ежегоден международен форум „Образование за успех в 21-ви век” за обмен на добри практики. Практици от индустрията да влязат като лектори в професионалните паралелки, създаване на програма за ранно запознаване на учениците с типовете професии, необходимите професионални умения и естество на работа чрез посещение в компании на територията на Пловдив и близките икономически зони, предвижда още Стратегията. Заложена е и менторска програма за ученици с представители от различни сектори. Стратегията включва пакет от политики, които да стимулират образователната система за реформи. Важен елемент от политиките на общината са вече стартиралите програми „Монтесори педагогика“, „Иновативни училища“ и „Дигитализация на учебния процес и Е-училище“ и т.н.Анализът на експертите показва, че 19 от общинските и държавните учебни заведения в Пловдив са на двусменен режим поради недостиг на помещения, , две школа делят една и съща сграда, а според новия закон трябва да се върви към една смяна.  В същото време има училища, които се помещават в сгради с до 70% незапълнен капацитет и немалка част от помещенията не се използват. 9 от училищата разполагат с две сгради. 7 от общо 80 училища нямат физкултурни салони и използват пригодени за спорт класни стаи. Пловдив не прави изключение от националната тенденция и също е заплашен от недостиг на квалифицирани кадри. Голяма част от педагозите ще се пенсионират в следващите 5 години, а статистиката сочи, че само 58 % от завършилите специалност „Педагогика” започват работа по специалността си. Още по-малък е процентът на дипломираните педагози на обучението по предмет, които влизат в клас – 27%. Масово младите напускат системата след първите две години работа, показва още анализът.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Награда „Учители за пример” учредяват в Пловдив като стимул за привличане и задържане на кадрите\t\t\t"}
{"url": "https://trud.bg/%d0%be%d0%b1%d1%89%d0%b8%d0%bd%d0%b0-%d1%81%d0%b2%d0%b8%d1%89%d0%be%d0%b2-%d0%b1%d0%b5%d1%88%d0%b5-%d1%87%d0%b0%d1%81%d1%82-%d0%be%d1%82-%d0%bc%d0%b0%d1%80%d1%88%d1%80%d1%83%d1%82%d0%b0-%d0%bd%d0%b0/", "text": "Община Свищов беше част от маршрута на поклонническия поход посветен на Св. Иван. През крайдунавския град премина група велосипедисти-поклонници, в рамките на похода, който се провежда ежегодно от 2010 година насам.Походът се организира по идея на Богословския факултет на СУ в прослава на покровителя на България, като се изминава разстоянието до Рилския манастир по маршрута, по който през ХV в. са пренесени мощите на светеца.До 2014 г. групата е започвала своя поход от София, но от три години насам, под предводителството на г-н Паскал Пиперков, тръгва и група поклонници от град Велико Търново. Групата изминава пеша частта от Велико Търново до Никопол, при което маршрутът минава през територията на община Свищов.На 23 юли пешеходната група пренощува в с. Овча могила, а на 24 юли продължи пътя си към с. Драгомирово, където поклонниците спряха за молитва в храм „Св. Иван Рилски“. Тази година, от изходната точка за пръв път тръгнаха и група поклонници на колела.На 25 юли велосипедистите бяха в Свищов, където посетиха забележителностите на града и изпяха акатист на Св. Иван Рилски в храм „Св. Троица“. През нощта отседнаха в гостоприемния манастир „Покров Богородичен“, а на 26 юли велосипедната група се присъедини към пешеходната в гр. Никопол.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Община Свищов беше част от маршрута на поклонническия поход посветен на Св. Иван Рилски"}
{"url": "https://trud.bg/%d0%be%d0%b1%d1%89%d0%b8%d0%bd%d0%b0-%d0%bf%d0%bb%d0%be%d0%b2%d0%b4%d0%b8%d0%b2-%d0%ba%d1%83%d0%bf%d1%83%d0%b2%d0%b0-4000-%d1%82%d0%be%d0%bd%d0%b0-%d1%81%d0%be%d0%bb/", "text": "Община Пловдив ще закупи 4000 тона сол, като по средата на лятото дори вече е обявена обществена поръчка за доставка на необходимите количества с прогнозна максимална цена под 500 000 лв.Над половината от нужната сума за закупуването на противообледителни материали ще дойде от икономиите в общинския бюджет за почистване и поддръжка на близо 18 000 дъждоприемни шахти в размер на 260 400 лева. В план сметката за 2017 г. за тази дейност са предвидени 770 000 лв., но тази сума ще падна до 509 600 лв. на базата на избора на нов изпълнител за поддръжката и почистването на шахтите в лицето на „КМД” АД и сключения през месец юни 2017 г. нов договор с тази комунална фирма.Остатъкът от 260 400 лв. ще бъде пренасочен за закупуването на 4000 тона сол, тъй като запасите на общинско предприятие „Чистота” след последната люта зима са се стопили до 626 тона, тъй като се наложи не само всеки ден, но дори и по 2 пъти дневно да се разхвърлят противообледителни материали по надлези, мостове, тротоари, улици и булеварди в града под тепетата.Промяната в общински бюджет-2017, според който перото за почистването на Пловдив възлиза общо на 31 774 314 лева, бе гласувано от местния парламент на сесията в четвъртък.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Община Пловдив купува 4000 тона сол"}
{"url": "https://trud.bg/%d0%ba%d0%b0%d0%ba%d0%b2%d0%be-%d0%b4%d0%b0-%d0%bf%d1%80%d0%b0%d0%b2%d0%b8-%d0%bc%d1%8a%d0%b6%d1%8a%d1%82-%d0%ba%d0%be%d0%b3%d0%b0%d1%82%d0%be-%d0%b7%d0%b0%d0%b3%d1%83%d0%b1%d0%b8-%d0%b6%d0%b5%d0%bd/", "text": "Мъж се приближава към красиво момиче в МОЛ-а. – Извинете, изгубих жена си! Може ли да поговоря с вас? – Защо? Защото всеки път щом заговоря красиво момиче, жена ми изниква изневиделица…Ванката се хвана за сърцето, но строгият поглед на жена му го принуди да поживее още двадесет години…Купих си фитнес гривна. Сега знам, че от нас до сладкарницата има точно 236 крачки… – Сине, сърф ли тренираш? – Не!!! – Ами тази дъска? Тате, остави гаджето ми намира…– Жоре, жена ти говори ли много? – Не можеш да си представиш! Когато бяхме на море, дори езикът ? почерня…Жена на плажа крещи на малкия си син: – Жорко, не влизай много навътре във водата, маме, да не те хване някой гърч! Друга майка се обажда: Петърчо, чу ли? Не влизай много навътре, че е пълно с гърчове…Около мен само осведомени хора. Понякога ми идва да ги питам „Как съм?“ и „Какво ново при мен?“– Тате, ще излизам с гаджето! Имаш ли някакви пари? – Имам сине, имам, излизай и се забавлявай, не ме мисли мен …Гарабед решил да си купи магаре и се уговорил с Киркор да му даде неговото за 50 лв. Киркор трябвало да му го достави на следващият ден. Киркор се появява на следващия ден в много угрижен вид и Грабед го пита: – Кажи бе Киркор какво има къде ми е магарето? – Ми, как да ти кажа Гарабед, магарето снощи умря! – Е, голяма работа, какво толкова като е умряло. Върни ми парите и всичко е наред. – Е, там е работата, че изхарчих парите и нямам какво да ти дам. – Е, тогава ми донеси магарето. – Че за какво ти е умряло магаре? – Ти ми го донеси и не бери грижа. Речено сторено Киркор докарал магарето. След месец се срещат отново и Киркор го пита: – Какво направи с магарето? – С магарето ли? Разиграх го на томбола – отговорил Гарабед. – Продадох 500 билета по 2 лв и изкарах 998 лв. – Еее, никой ли не се оплака, че магарето е умряло?! – Оплака се този, който го спечели, ама му върнах двата лева…– Скъпа, мисля, че имаш любовник! – Ти луд ли си, бе?! На още един да пържа тиквички…Момчета, влюбих се! – Я пък ти! В коя? – В Кети, от съседния блок. – Че вие вчера за първи път излизахте заедно. – Разберете ме, тя е моят идеал! Накратко, изпращам я към тях, тя ме кани на кафе у тях, казва, че няма никой у тях… А аз се оправдавам, че съм зает… И тогава тя ми казва: ”Не се притеснявай, и моите чорапи са с дупки!” Кажи, как да не се влюбиш после?Жената е като любимия пуловер – обичаш я, ама за какво ти е на морето?!Последният работен ден на Гошо пощальона след 35 години вярна служба на Българските пощи. Отишъл Гошо до централата, взел си раницата с писмата, преметнал я през рамо и тръгнал по адресите, които си обикалял още от първата година в пощите. Като стигнал първия адрес, на вратата го посрещнало цялото семейство, на което той носел пощата вече дълги години, поздравили го за пенсионирането и му подарили дребно подаръче за спомен. Радостен, че са го запомнили с добро, Гошо продължил към втората къща, където собственикът също много доволен и благодарен на Гошо през годините, му подарил кутия кубински пури – да си ги пуши с пенсията. Още по-развеселен Гошо стигнал третата къща и звъннал на звънеца. Вратата се отворила, а на прага една ослепителна блондинка, облечена провокативно – дълбоко деколте, супер къса пола – истинска секс бомба. Още преди да каже нещо наш Гошо, мацката го грабнала за ръката, завела го на горния етаж в спалнята, където няколко часа двамата правили див с*кс, какъвто Гошо не бил и сънувал. След като се облекли, горещата русокоса дама го завела в трапезарията на първия етаж, направила му закуска – яйца, бекон – всичко. Накрая му направила и кафе и му го поднесла в порцеланова чаша и чинийка. Гошо отпил от кафето и видял, че в чинийката под чашата има банкнота от пет лева и попитал: – Всичко е прекрасно нали, ама какви са тия пет лева? Мацката отговорила с усмивка: – Ами тая сутрин казах на мъжа ми, че ти е последният ден на работа и да направим нещо специално за теб, а той ми каза „Е*и го тоя – дай му пет лева!“, а закуската беше моя идея.", "date": "2017.07.27", "title": " Какво да прави мъжът, когато загуби жена си в мола"}
{"url": "https://trud.bg/%d0%b4%d0%b0%d0%bd%d1%81-%d0%be%d1%82%d0%bd%d0%b5-%d0%b4%d0%be%d0%bf%d1%83%d1%81%d0%ba%d0%b0-%d0%b4%d0%be-%d0%ba%d0%bb%d0%b0%d1%81%d0%b8%d1%84%d0%b8%d1%86%d0%b8%d1%80%d0%b0%d0%bd%d0%b0-%d0%b8%d0%bd/", "text": "ДАНС отне допуска до класифицирана информация на зам.-председателя на Националното бюро за контрол на специализираните разузнавателни средства (НБКСРС) Георги Гатев. Мотивите са, че Гатев е ненадежден и не може да пази информация, информира БНТ.Заместник-шефът на бюрото за СРС-тата ще обжалва предложението. Жалбата му, заедно с материалите от ДАНС, трябва да отидат в Държавната комисия по сигурността на информацията, която ще се произнесе след собствено проучване на случая. Ако и Комисията потвърди решението, Георги Гатев може да го обжалва пред ВАС.Преди няколо дни прокуратурата внесе искане до ДАНС за отнемане на допуска на Гатев заради сигнал, че той се е срещал с обвиняеми и подсъдими магистрати и им е давал съвети как да пишат жалби до бюрото за контрол на СРС-тата, разяснявал им е процедурите и даже лично е писал и входирал заявления от тяхно име. Позицията на Гатев е, че не е нарушил служебните си задължения.", "date": "2017.07.27", "title": " ДАНС отне допуска до класифицирана информация на Георги Гатев\t\t\t"}
{"url": "https://trud.bg/%d0%bd%d0%b8%d0%bd%d0%be%d0%b2%d0%b0-%d0%b7%d0%b0-%d0%b8%d0%b7%d0%bc%d0%b8%d0%bd%d0%b0%d0%bb%d0%b8%d1%8f-%d0%bf%d0%b0%d1%80%d0%bb%d0%b0%d0%bc%d0%b5%d0%bd%d1%82%d0%b0%d1%80%d0%b5%d0%bd-%d1%81%d0%b5/", "text": "За „БСП за България“ парламентарната сесия беше наситена, много активна и динамична. Това каза лидерът на БСП Корнелия Нинова по време на отчет на ПГ на „БСП за България“ за изминалия парламентарен сезон в зала „Изток“ на Народното събрание.„Благодаря на тази парламентарна група. Може би отдавна не сме имали толкова активна, динамична, отговорна и в изпълнение на предизборната си програма работа сесия“, заяви Нинова. Лидерът на БСП заяви, че за депутатите от групата, освен да влязат в Народното събрание, е много по-важно да свършат работата, за която са избрани. По думите й също толкова важно е да се отчете какво са свършили.„От партията и парламентарната ни група винаги сме отчитали пред вас какво сме успели и какво не“, каза Нинова. Лидерът на БСП заяви, че още от нощта на изборите от БСП са се определели като опозиция. „Най-важното беше да очертаем алтернативата на управлението на ГЕРБ и „Обединени патриоти““, коментира тя.Нинова отчете, че БСП е внесла законопроекти, които не отстъпват от предизборната програма а и от политическата и идеологическата платформа на партията. По думите й те са обединени в няколко групи. „Много важна част от нашата работа беше политиката ни по отношение на образованието, борбата срещу монополите, подпомагане на българската икономика и производство“, заяви Нинова.Тя отчете, че от ПГ на „БСП за България“ са внесли 17 законопроекта за 41 заседания. „Втората част от работата ни е парламентарният контрол, тук имаме бих казала рекордни постижения, защото за тези 41 заседания имаме 304 въпроси и питания, 5 разисквания, 3 комисии, временни за НДК, за замърсяването на водата и неизплатените заплати“, коментира лидерът на БСП. По думите й за тези малко на брой заседания депутатите на БСП имат над 700 изказвания.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Нинова за изминалия парламентарен сезон: Най-важното бе да очертаем алтернативата на управлението на ГЕРБ и „Обединени патриоти“"}
{"url": "https://trud.bg/%d0%bd%d0%b0%d0%b9-%d0%b3%d0%be%d0%bb%d1%8f%d0%bc%d0%b0%d1%82%d0%b0-%d0%bf%d0%b5%d0%bf%d0%b5%d1%80%d1%83%d0%b4%d0%b0-%d0%bd%d0%b0-%d1%81%d0%b2%d0%b5%d1%82%d0%b0-%d1%81%d0%b5-%d0%b8%d0%b7%d0%bb%d1%8e/", "text": "Днес в експозиционен център „Флора“ се излюпи представител на най-едрия вид пеперуда в света Attacus Atlas, наричана за по-кратко „Атлас“. Още четири нейни какавиди може да се отворят всеки момент.Бургазлии и гостите на града имат само няколко дни да ги видят. След като се излюпят, пеперудите „Атлас“ не се хранят. Те нямат хоботче и живеят, докато им стигнат резервите, натрупани в гъсеничния период. Затова техният живот е много кратък – едва 2-3 дни.Пеперудата „Атлас“ е истински гигант. Размахът на крилете й достига до 30 см., като женските екземпляри са по-едри от мъжките. В тъмнината тази пеперуда често е бъркана с птица заради големия си размер.„Атлас“ е пеперуда с уникални умения за защита – горната част на крилете й прилича на глава на кобра. За да е още по-голяма приликата, когато се чувства несигурна, тя пада на земята, за да заприлича още повече на опасна змия. Това отблъсква враговете й. Няма нужда да пътувате до естествения хабитат на тази пеперуда – остров Борнео, Южен Китай и югоизточната част на Азия. Вижте я в Бургас!Изложбата „Живи пеперуди“ е един авторски проект на Регионален исторически музей, който се реализира съвместно с Община Бургас. Сега във „Флората“ има излюпени няколко вида прекрасни пеперуди, които дори могат да кацнат върху вас и да си направите ефектно селфи.Изложбата е отворена за разглеждане всеки ден между 09.00 и 20.00 ч. до края на месец август.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Най-голямата пеперуда на света се излюпи в Бургас"}
{"url": "https://trud.bg/%d1%82%d1%80%d1%83%d1%81-%d0%be%d1%82-25-%d0%bf%d0%be-%d1%80%d0%b8%d1%85%d1%82%d0%b5%d1%80-%d0%b5-%d1%80%d0%b5%d0%b3%d0%b8%d1%81%d1%82%d1%80%d0%b8%d1%80%d0%b0%d0%bd%d0%be-%d0%ba%d1%80%d0%b0%d0%b9/", "text": "Нов трус със сила от 2,5 по скалата на Рихтер е регистриран в 9.37 часа (местно време) в района на Охрид, показва справка на официалната интернет страница на Европейския средиземноморски сеизмологичен център.Епицентърът му е бил на шест километра североизточно от Охрид и на два километра южно от село Косел, в близост до което е разположен и единственият активен вулкан на Балканите – Дувалото. Дълбочината е била два километра.В часовете след полунощ районът бе разлюлян от още две земетресения. Първият трус е от 2.16 часа (местно време) и е със сила от два магнитуда по скалата на Рихтер, с епицентър на осем километра североизточно от Охрид и три километра източно от село Косел. Дълбочината е била два километра.Земетресение от 2,5 по Рихтер е регистрирано и в 2.47 часа (местно време) с епицентър на осем километра североизточно от Охрид. Дълбочината му е била на два километра под земната кора.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Трус от 2,5 по Рихтер е регистрирано край Охрид"}
{"url": "https://trud.bg/%d0%b4%d0%be-%d0%b4%d0%b2%d0%b0-%d0%bc%d0%b5%d1%81%d0%b5%d1%86%d0%b0-%d0%be%d0%b1%d1%89%d0%b8%d0%bd%d0%b0-%d0%b2%d0%b5%d0%bb%d0%b8%d0%ba%d0%be-%d1%82%d1%8a%d1%80%d0%bd%d0%be%d0%b2%d0%be-%d0%b2%d1%80/", "text": "В период от два месеца община Велико Търново ще върне на родителите  събраните депозити за постъпване на децата им в детските градини на територията на общината. Това решиха днес местните парламентаристи, които направиха промени в ресорната наредба по препоръка на Окръжна прокуратура. Предложението за урегулиране на отношенията между родители и община дойде от Стефан Михайлов от движение „Царевград за Велико Търново”.Така вече семействата, при постъпването на малчуганите в детските заведения, няма да плащат депозит, тъй като според магистратите събирането на подобна такса противоречи на закона. До сега за всички малчугани, приети в детските градини във Велико Търново, в срок до 10-ти септември родителите трябваше да внесат депозит от 60 лв., който се възстановяваше при напускането на детето. Прокуратурата обаче определи предварителното събиране на депозит за недопустимо, тъй като не е регламентирано в никой нормативен акт – нито в специален закон, нито в Закона за местни данъци и такси.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " До два месеца община Велико Търново връща депозитите за детските градини"}
{"url": "https://trud.bg/%d0%b5%d0%b2%d1%80%d0%be%d0%bf%d0%b5%d0%b9%d1%81%d0%ba%d0%b0%d1%82%d0%b0-%d0%ba%d0%be%d0%bc%d0%b8%d1%81%d0%b8%d1%8f-%d1%81%d1%8a%d0%b3%d0%bb%d0%b0%d1%81%d0%bd%d0%b0-%d1%80%d1%83%d1%81%d0%ba%d0%b8/", "text": "Европейската комисия е дала съгласие на България в газовия хъб „Балкан“ да постъпва и руски газ. Това става ясно от писмо на комисар Мигел Канете до министъра на енергетиката Теменужка Петкова, с което разполага „Труд“.В кореспонденцията Канете уточнява, че Брюксел продължава да подкрепя концепцията за газовия хъб „Балкан“ и че тази подкрепа е свързана с потенциала, чрез който може да се гарантират „деверсифицирани и конкурентни газови доставки“ в региона.Отговорът на Канете е вследствие на запитване от българска страна дали е допустимо рестартиране на проекта „Южен поток“ или други преки пътища за доставка на руски газ за България.България, в лицето на министър-председателя Бойко Борисов, направи важните дипломатически стъпки относно утвърждаването на проекта за газов хъб „Балкан” на международно ниво. Премиерът успя да убеди както представители на Европейската комисия, така и важни евроатлантически партньори на страната, че изграждането на проектаи интерконекторите със съседните държави ще доведат до истинска диверсификация в търговията и в преноса на природен газ. Не на последно място България подписа споразумения с редица държави, които да гарантират транзит на газ през хъба. Очакванията са в него да постъпва природен газ от Азербайджан, от Русия, от други източници, от българския шелф, в случай на положителни резултати от проучванията на двете газови находища „Хан Аспарух“ и „Силистар“.На 19 юли премиерът Бойко Борисов заяви, че очаква писмо от ЕК, в което страната ни да получи разрешение да приеме директно на своя територия отсечка от газопровода „Турски поток”. Вероятно „преките пътища за доставка на руски газ”, описани в писмото, касаят именно преминаването на руско-турския проект през България. За изграждането на газов хъб край Варна се разчита на газ от концепцията „Турски поток”. В тази точка трябваше да влиза и тръбата на неосъществения газопровод „Южен поток“, които може би намери своята нова посока.  ", "date": "2017.07.27", "title": " Европейската комисия съгласна за руски газ в хъб „Балкан“"}
{"url": "https://trud.bg/%d0%bc%d0%be%d0%bd-%d0%bf%d1%80%d0%b5%d0%b4%d0%bb%d0%b0%d0%b3%d0%b0-%d1%80%d0%b0%d0%b7%d0%b4%d0%b5%d0%bb%d1%8f%d0%bd%d0%b5-%d0%bd%d0%b0-%d0%b4%d0%b0%d1%82%d0%b8%d1%82%d0%b5-%d0%b7%d0%b0-%d0%bc%d0%b0/", "text": "МОН ПРЕДЛАГА РАЗДЕЛЯНЕ НА ДАТИТЕ ЗА ДЗИ И НВОНационалното външно оценяване в VII клас и държавните зрелостни изпити на дванадесетокласниците да се провеждат на различни дати, предвижда Министерството на образованието и науката.Провеждането на двата изпита в различни дни ще е облекчение и за учителите, които трябва да се справят с по-сложната организация за матурите, които се провеждат на модули.Предложените дати за изпитите от националните външни оценявания са максимално късни, за да се усвои повече учебен материал, както настояват и родители, и учители. В същото време е предвиден разумен срок за проверка и оценяване на изпитните работи и за спокойно приключване на училищните дейности.По-късната дата за изпита по български език и литература от националното външно оценяване за седмокласниците дава възможност за провеждане и на държавните изпити за степен на професионална квалификация в същия ден.Министерството на образованието и науката предлага и проект на график за учебното време и за ваканциите през учебната 2017-2018 г.Графикът предвижда почивки за учениците в почти всеки месец. Ваканциите са традиционните – есенна, коледна, междусрочна и пролетна, но са малко по-дълги от ваканциите през миналата учебна година. По-дълга есенна, по-дълга коледна и по-дълга пролетна ваканция ще ползват всички ученици от I до ХI клас. Така те ще бъдат задържани по-дълго в училище и ще приключат учебните си занятия с една седмица по-късно. Промяната не увеличава броя на учебните им дни и часове, а е резултат от по-дългите почивки през годината.Създадената обществена нагласа за провеждане на държавните зрелостни изпити преди 24 май налага графикът на учебното време за учениците в ХII клас да е по-различен, като за тях ваканциите ще бъдат по-кратки от тези на останалите ученици, с изключение на междусрочната ваканция. За дванадесетокласниците тя ще е по-дълга с един ден.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " МОН предлага разделяне на датите за матурите и външното оценяване след 7 клас"}
{"url": "https://trud.bg/%d1%88%d0%b2%d0%b5%d0%b4%d1%81%d0%ba%d0%b8%d1%8f%d1%82-%d0%bf%d1%80%d0%b5%d0%bc%d0%b8%d0%b5%d1%80-%d0%be%d1%81%d0%b2%d0%be%d0%b1%d0%be%d0%b4%d0%b8-%d0%be%d1%82-%d0%b4%d0%bb%d1%8a%d0%b6%d0%bd%d0%be/", "text": "Шведският премиер Стефан Льовен обяви, че министърът на вътрешните работи Андерс Игеман и министърът на инфраструктурата Анна Йохансън ще бъдат освободени от постовете си в отговор на искане на опозицията за вот на недоверие срещу трима членове на правителството, съобщава вестник Йохансон е заменен от Томас Енерхот, а задълженията на Игеман като министър на вътрешните работи ще бъдат поети от министъра на правосъдието Морган Йохансон. Министърът на отбраната Петер Хултквист, който също беше обект на предложението за вот на недоверие, ще продължи да изпълнява длъжността си.Преди няколко седмици стана ясно, че полиция за сигурност (СЕПО) разследва Агенцията по транспорта, след като ключова информация е била предоставена на ИТ служители от други държави, които не са преминали през обичайните проверки. Така се оказа, че ИТ специалисти от Чешката република са получили достъп до съхранявана информация, включително поверителни полицейски бази данни, съдържащи регистрите за съдимост и информация за хора, заподозрени в престъпления, сочат съобщения в шведските медии.  АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Шведският премиер освободи от длъжност министрите на вътрешните работи и инфраструктурата "}
{"url": "https://trud.bg/%d0%bc%d0%be%d0%bc%d1%87%d0%b5%d1%82%d0%b0-%d0%be%d0%b1%d1%80%d0%b0%d1%85%d0%b0-%d0%b1%d0%b0%d0%b1%d0%b0-%d0%bf%d0%be%d0%ba%d0%b0%d0%bd%d0%b8%d0%bb%d0%b0-%d0%b3%d0%b8-%d0%bd%d0%b0-%d0%b3%d0%be%d1%81/", "text": "Две непълнолетни момчета, живеещи в социален дом, обрали възрастна жена, която ги поканила на гости. След като били заловени, тинейджърите върнали парите, съобщиха от Областната дирекция на МВР в Монтана. В сряда следобед 84-годишната Авелинка К. от Берковица отишла да пазарува в магазина под блока, където живее. В супермаркета по същото време били и две момчета от близкия социален център. Когато бабата отворила портмонето си, за да плати, тинейджърите й поискали пари.Пенсионерката отказала да им даде, но ги поканила в дома си, за да ги почерпи. Докато жената подреждала сладкиши, едното от момчетата й отвлякло вниманието, а другото – С. Н. на 16 години, бръкнало в портфейла и задигнало 44 лева. Малко по-късно, разбрала, че е обрана, бабата подала сигнал в полицията и пазителите на реда заловили крадеца. По случая е образувано досъдебно производство. Момчето доброволно върнало парите на старицата. Досега то няма криминални прояви и ще бъде заведено на отчет в Детска педагогическа стая, казаха от полицията.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Момчета обраха баба, поканила ги на гости"}
{"url": "https://trud.bg/%d1%82%d1%80%d1%8a%d0%bc%d0%bf-%d0%b5-%d0%b4%d0%b0%d1%80%d0%b8%d0%bb-%d0%b7%d0%b0%d0%bf%d0%bb%d0%b0%d1%82%d0%b0%d1%82%d0%b0-%d1%81%d0%b8-%d0%be%d1%82-%d0%b2%d1%82%d0%be%d1%80%d0%be%d1%82%d0%be-%d1%82/", "text": "Президентът на САЩ Доналд Тръмп е дарил заплатата си от второто тримесечие в размер на 100 000 долара на министерството на образованието. Това каза говорителката на Белия дом Сара Сандърс, съобщава  Когато се кандидатира за президент, Тръмп обеща да не взема заплата. По закон обаче той трябва да получава възнаграждение, затова дарява парите, отбелязва АП.Заплатата на Тръмп през първото тримесечие бе дарена на министерството на вътрешните работи. Средствата бяха използвани за реставрация на местата от историческото сражение при Антиетам в щата Мериленд през Гражданската война в САЩ (1861-1865 г.), припомня ТАСС.Министърът на образованието Бетси Девос благодари за дарението и каза, че средствата ще бъдат използвани за лагери по наука, технологии, инженерство и математика. Междувременно администрацията на Тръмп предложи 13-процентно съкращение на бюджета на министерството на образованието.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Тръмп е дарил заплатата си от второто тримесечие в размер на 100 000 долара на министерството на образованието"}
{"url": "https://trud.bg/%d0%b4%d0%b0%d0%bd%d1%8a%d1%87%d0%bd%d0%b8%d1%82%d0%b5-%d0%bf%d0%be%d0%b3%d0%bd%d0%b0%d1%85%d0%b0-%d0%b8-%d1%81%d0%b0%d1%84%d0%b0%d1%80%d0%b8%d1%82%d0%b0%d1%82%d0%b0/", "text": "Данъчни инспектори са проверили фирми, организиращи сафарита с джипове за чужденци. Проверката ще обхване цялостната им дейност за пет години назад, съобщи Христо Узунов, главен експерт в НАП Бургас.При една от неочакваните инспекции, шофьори на джипове не могли да посочат на какви заплати са назначени, а други казали че са „на повикване“. „Секторът, предлагащ на чуждестранните туристи различни видове екскурзии във вътрешността на страната, както и разходки и пикници с джипове, е изключително рисков по отношение на деклариране на реалните приходи, с този вид активен контрол целим дисциплиниращ ефект и изсветляване в максимална степен“, коментира директорът на дирекция „Контрол“ в НАП Бургас Пенка Жекова.От началото на месец юли са извършени 1320 проверки, при които са установени 187 нарушения. Най-честите са за неиздаване на касова бележка и за разлика в касовата наличност. Само за месец са проверени и 33 хотела и къщи за гости по Южното Черноморие като шест от проверките са установили нарушения.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Данъчните погнаха и сафаритата"}
{"url": "https://trud.bg/%d0%bc%d1%8a%d0%b6-%d0%be%d1%82-%d0%ba%d1%8e%d1%81%d1%82%d0%b5%d0%bd%d0%b4%d0%b8%d0%bb-%d0%bf%d0%be%d0%bc%d0%be%d0%b3%d0%bd%d0%b0-%d0%b4%d0%b0-%d0%b1%d1%8a%d0%b4%d0%b5-%d0%bf%d1%80%d0%b5%d0%b4%d0%be/", "text": "Със съдействието на гражданин, кюстендилски полицаи предотвратиха измама за 6 000 лв. Около 17.00 часа е подаден сигнал в РУ Кюстендил от 40- годишен местен жител, съобщиха от МВР.Той съобщил, че на телефонния му номер, взет от интернет, получил обаждане да извърши дейност в полза на фирма за производство на дограма, която няма представителство в града. Като пристигнал на подадения адрес, получил ново обаждане от „фирмата“, съобщили му, че собствениците отсъстват, а парите – 1000 лв., са оставени в опаковка до контейнери за отпадъци, затиснати са с камък. След като взел пакета, 40-годишният разбрал, че вече е в схемата на измамници, съобщил нa полицията и веднага предал парите.При последвало ново обаждане от „фирмата“ с указания да се върне и да получи още 5000 лв. от същия  обект, са предприети незабавни полицейски действия. Криминалистите установили контакт с възрастните хора, обект на телефонната измама. 80-годишната жителка на областния град, била заблудена, че като предостави спестяванията си, помага на полицията за залавяне на измамници. Пакетът с 5-те хиляди лева също бил приготвен за оставяне на указано място. Парите, взети от 40-годишния мъж и предадени в РУ-Кюстендил, са върнати на възрастното семейство. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Мъж от Кюстендил помогна да бъде предотвратена телефонна измама за 6 000 лева"}
{"url": "https://trud.bg/%d0%b1%d1%83%d1%80%d0%b5%d0%bd-%d1%88%d0%ba%d0%b2%d0%b0%d0%bb-%d0%b8-%d0%b3%d1%80%d0%b0%d0%b4%d1%83%d1%88%d0%ba%d0%b0-%d0%ba%d0%b0%d1%82%d0%be-%d1%8f%d0%b9%d1%86%d0%b5-%d0%b2%d0%b8%d0%bb%d0%bd%d1%8f/", "text": "Силен шквалов вятър, който духа от всички посоки, примесен с градушка до размерите на яйце, вилня в Шумен и околните села след 20 часа в сряда. Има изкоренени дървета, паднали върху автомобили, потрошени са ел. стълбове, скъсани са жици, има щети по покриви и санирани блокове, а зеленчуковите градини в близкото село Царев брод са унищожени. От първия час на бедствието кметът на Шумен Любомир Христов и екипът му правят огледи по най-засегнатите улиците на града. В четвъртък екипи трескаво почистваха засегнатите райони в центъра, около болницата и кв.“Гривица“. На над 50 сигнала за спасяване са се отзовали шуменските огнеборци. По чудо няма ранени хора.Вятърът е бил със скорост 18 метра в секунда, а на места е стигал 24 метра според мястото, обясни Лили Велева, ръководител на метеорологичната станция в града. В Шумен ледените късове са били с размери 16 мм, но в близкото село Царев брод стигнали до размерите на малко яйце. Там масово са потрошени и пробити покриви на къщи и навеси.„Затъмни се като в кюнец, изви се страшна фъртуна. Затварям прозорците на къщата, а по тях блъска градушка, като юмруци. Много се изплашихме“, обснява 73-годишната Теменужка. Когато бурята утихнала, в градината заварила бели преспи.„За последните три дни два пъти ни удря градушка, знаете ли как се бере грозде с търмък?..“, пита съседът й Йордан/72г./. Зелени чепки и листа са на земята, нищо не е останало на асмата. В градината пък личат видими ями от небесния лед. В селото са потрошени и стъкла на автомобили. 52-годишната Александрина плаче за старичкият „Ситроен“ останал без задно стъкло и за продънения покрив на сайванта. „Нямаме застраховка, мъжът ми лежи с цироза. Какво ще стане?“, пита жената.Повече от пет населени места бяха без ток във фаталната нощ, а в четвъртък все още се отстраняваха повреди по захранването на шуменските села Войвода и Вълнари. Наводнени трафопостове и скъсани жици са причината за авариите.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Бурен шквал и градушка като яйце вилняха в Шуменско\t\t\t"}
{"url": "https://trud.bg/%d1%82%d1%8a%d1%81%d1%82-%d0%bd%d0%b0%d0%bf%d0%b0%d0%b4%d0%bd%d0%b0-%d1%81-%d0%bd%d0%be%d0%b6-%d0%b8-%d0%bf%d0%b8%d1%81%d1%82%d0%be%d0%bb%d0%b5%d1%82-%d0%b0%d0%b3%d1%80%d0%b5%d1%81%d0%b8%d0%b2%d0%b5/", "text": "49-годишен варненец бе обвинен в опит за убийство след лют битов скандал с мъжа, с когото дъщеря му доскоро живеела на семейни начала. Младата двойка имала проблеми и жената се върнала при родителите си.Отхвърленият 33-годишен зет обаче не спирал да я преследва. Във вторник около 20 ч той пристигнал в имота на семейството в местността „Крушова градина“ край с. Константиново и пак направил сцена на бившата си благоверна. Това вбесило баща й.За да отблъсне натрапника, той първо стрелял по него с газов пистолет, а после го намушкал няколко пъти с нож. Раненият е настанен в болница, няма опасност за живота му, обясниха от полицията. Нападателят прекарал в ареста едно денонощие и след разпит бил освободен. Тепърва прокуратурата ще изяснява обстоятелствата, довели до кървавата битова драма.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Тъст нападна с нож и пистолет агресивен зет"}
{"url": "https://trud.bg/%d0%b1%d0%be%d0%b9%d0%ba%d0%be-%d0%b1%d0%be%d1%80%d0%b8%d1%81%d0%be%d0%b2-%d0%bf%d0%be-%d0%b4%d0%be%d0%b1%d1%80%d0%b5-%d0%b5-%d0%b4%d0%b0-%d0%b8%d0%bc%d0%b0%d0%bc%d0%b5-%d0%b5%d0%b4%d0%bd%d0%b0/", "text": "По-добре е да имаме една стабилна Република Македония – апелирам парламента да подкрепи декларацията и нашето предложение. Това каза премиерът Бойко Борисов от трибуната на НС във връзка с Декларацията относно подписването на Договора за добросъседство между Република България и Република Македония.„Би било добре да имаме мандат да подпишем този договор. Убеден съм, че всеки от вас разбира, че по-добре да имаме една стабилна Република Македония, която да има перспектива, хората в тази държава да имат перспектива и за НАТО, и за ЕС“, добави премиерът.Той се обърна към народните представители с думите: „Голямо благодаря ще имате от нас, от правителството, ако прецените, че това може да бъде направено“.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Бойко Борисов: По-добре е да имаме една стабилна Република Македония"}
{"url": "https://trud.bg/%d0%b0%d0%b8%d0%ba%d0%b1-%d1%81%d0%bf%d1%80%d0%b5%d1%82%d0%b5-%d0%b4%d0%b0-%d0%bb%d1%8a%d0%b6%d0%b5%d1%82%d0%b5-%d0%b8-%d0%ba%d0%bb%d0%b5%d0%b2%d0%b5%d1%82%d0%b8%d1%82%d0%b5/", "text": "Асоциацията на индустриалния капитал в България (АИКБ) разпространи съобщение, в което обвинява синдикалните лидери Пламен Димитров (КНСБ) и Димитър Манолов (Подкрепа), че са сложили в устата на лидери на работодателски организации изрази, които те въобще не са изричали. Организацията настоява за извинение, особено от Пламен Димитров.Ето и текста на прессъобщението:Спрете да лъжете, клеветите и доносничите, г-н Димитров!Вчера, 26 юли 2017 година, лидерите на КНСБ и КТ „Подкрепа” – г-н Пламен Димитров и г-н Димитър Манолов са си позволили по съвършено долнопробен и недопустим начин да сложат в устата на лидери на национално представителни работодателски организации, в частност на г-н Васил Велев, председател на УС на АИКБ, твърдения и изрази, които те не са употребявали. За да не тиражираме допълнително и излишно подобни клеветнически твърдения, ще цитираме само един абзац от изявлението на господата Димитров и Манолов: „… На официална пресконференция, пред българските медии, работниците бяха наречени „търтеи, мързеливци и престъпници“ (Васил Велев, АИКБ и Божидар Данев, БСК).Всеки човек, владеещ български език, разполага с възможността да изслуша цялата пресконференция и да провери доколко подобни грозни епитети са били използвани по адрес на българските работници и служители.След прослушването му непредубеденият слушател ще се убеди, че такива неща НЕ са казвани. Безспорно, ние твърдим, че под натиска на синдикатите, включващ откровени манипулации, заплахи от типа на „камък върху камък няма да остане“, а напоследък и нагли лъжи, у нас се провежда погрешна политика по доходите. Ние наистина твърдим, че тази политика се провежда с използването на командно-административни методи, които са приложими при плановите икономики, но не и в условията на пазарна икономика. Тази политика действително (и за това ние отдавна представяме съответните доказателства) толерира и награждава ниската квалификация и нежеланието за каквото и да е професионално усъвършенстване. И така, тази политика наистина награждава мързела и ниската квалификация и наказва трудолюбивите работници, които повишават своята квалификация и производителност.Ние наистина сме доказали със статистически данни, а не с обиди и нападки, че неквалифицираният труд у нас е опасно надценен и нямаме намерение да се отказваме от тази си гледна точка. Тя обаче по никакъв начин не представлява агресия срещу работниците или пък срещу синдикатите. Това е диагноза на една ситуация, която в редица региони и отрасли е достигнала до УРОДЛИВИ и напълно неприемливи диспропорции. Отделен въпрос е, че корупционната среда, която продължава да избуява например в сферата на инвалидните пенсии, наистина отглежда търтеи, които срещу определени рушвети получават възможността да получават пари на гърба на социално осигурителната система. Това синдикатите го знаят прекрасно, и едва ли биха го отрекли. Но това НЕ е нито обида, нито нападка към честните и трудолюбиви български работници, които носят на гърба си цяла прослойка от хитреци с фалшиви инвалидни пенсии.На пресконференцията в БТА на 24.07.2017 г. работодателските организации защитиха убедително тезата си с много аргументи и факти от официалната статистика. Безсилни пред тежестта на фактите и на истината, Пламен Димитров (не за първи път) и изненадващо за нас и г-н Димитър Манолов, прибегнаха в отговор до тиражирането на чудовищни изопачавания, които просто представляват лъжи и клевети. Както подчертахме по-горе, в това може да се убеди всеки сам, благодарение на развитието на технологиите.Ние се обръщаме персонално към г-н Пламен Димитров, като към лидер на КНСБ, но и като човек, който и преди си е позволявал грозни квалификации и вербална агресия:Спрете да нагнетявате обстановката, г-н Димитров! Лъжите, клеветите и словесните манипулации не са аргументи в спора! Не приписвайте на хора, които много добре си знаят мярката на изказа, да са обиждали българските работници, както и техните организации. Председателят на УС на АИКБ, Васил Велев не е изричал подобни хули, както впрочем и г-н Божидар Данев.Всеки човек, който е свикнал да търси във всяко нещо рационална причина, би се запитал защо господата Димитров и Манолов се ангажират с твърдения, които могат толкова лесно да се опровергаят? Отговорът ние намираме във факта, че благодарение на ясната позиция на Европейската комисия и на действията на българското правителство, ние сме изправени пред приемане на нов механизъм за договаряне на минималната месечна работна заплата за страната.Този факт, очевидно не се харесва на тези представители на синдикатите, които предпочитаха досегашното непрозрачно (по оценката на Европейската комисия) определяне на МРЗ. Наистина, много по-лесно е да търгуваш социалния мир двустранно с изпълнителната власт, а на работодателските организации просто да се съобщава за резултата. Има всички изгледи това нещо да отиде в миналото. Затова някои хора може би смятат, че взривяването на социалния диалог точно в навечерието на поредния кръг на преговорите за механизма за определяне на МРЗ е „изящен тактически похват”, който да спре преговорния процес и да запази за неопределено време сегашното положение.Тук ние сме длъжни да кажем следното:Уважаеми социални партньори от синдикатите! Ние, българските работодатели високо ценим своите работници. Нашите добросъвестни и квалифицирани работници, заедно с добрия мениджмънт са изпратили нашите компании на високи позиции в класациите на българските публични дружества. Ние не преставаме да мислим как да задържим своите добри работници и служители, борим се със сивата икономика и се противопоставяме на лошите практики в страната. Ние държим на своите работници и служители. Затова не ни вкарвайте в образа на безотговорно приказващи хора. Крайно време е да спрете с лъжите, клеветите и доносите!Крайно време е г-н Димитров да се научи да слуша и други, освен своя глас, да разбира чутото и едва тогава да говори, ако има какво да каже!От името на АИКБ очакваме извинения за клеветите и доносите. Социалният диалог изисква от нас да формулираме ясно позициите си, да търсим необходимите компромиси и да постигаме съгласие. Ако сте на същото мнение – нека продължим преговорите си за преосмисляне на политиката по доходите. Ако искате социалният диалог да се трансформира в два отделени монолога, по всичко изглежда, че знаете как да го постигнете.", "date": "2017.07.27", "title": " АИКБ: Спрете да лъжете и клеветите, г-н Димитров"}
{"url": "https://trud.bg/3-%d1%82%d0%be%d0%bd%d0%b0-%d0%ba%d0%be%d0%bd%d1%82%d1%80%d0%b0%d0%b1%d0%b0%d0%bd%d0%b4%d0%b5%d0%bd-%d1%82%d1%8e%d1%82%d1%8e%d0%bd-%d0%b7%d0%b0-%d0%bd%d0%b0%d1%80%d0%b3%d0%b8%d0%bb%d0%b5-%d0%b7%d0%b0/", "text": "3 тона контрабанден тютюн за наргиле за над 1 000 000 лева задържаха служители от отдел „Митническо разузнаване и разследване“ в Митница Бургас, съобщиха от Агенция „Митници“.На пристанище Бургас пристига контейнер от Дубай/ОАЕ/, предназначен за получател в България. Според подадените към българските митнически власти обобщена декларация за въвеждане и декларация за временно складиране, съдържанието на контейнера се състои изцяло от мебели.Вчера служители на отдел „Митническо разузнаване и разследване“ в Митница Бургас селектират контейнера за рентгенова инспекция, при която установяват нехарактерна плътност на съдържанието.При последвалата щателна митническа проверка се установява, че освен редовно декларираните мебели, вътре се намират и 3000 броя кутии от по 1 килограм всяка, или общо 3 000 килограма, съдържащи тютюн за наргиле.За цялото количество задържан тютюн за наргиле дължимият акциз е в размер на 456 000 лева. Средната продажна цена на тютюна за наргиле, според регистъра за цените на тютюневите изделия, възлиза на 360 лева за килограм.По случая е образувано досъдебно производство по описа на Митница Бургас под надзора на Окръжна прокуратура Бургас. Контрабандната стока и контейнерът са задържани.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " 3 тона контрабанден тютюн за наргиле задържаха в Бургас"}
{"url": "https://trud.bg/%d0%b4%d0%b5%d0%bf%d1%83%d1%82%d0%b0%d1%82%d0%b8%d1%82%d0%b5-%d0%be%d0%b4%d0%be%d0%b1%d1%80%d0%b8%d1%85%d0%b0-%d0%b4%d0%b5%d0%ba%d0%bb%d0%b0%d1%80%d0%b0%d1%86%d0%b8%d1%8f%d1%82%d0%b0-%d0%bf%d0%be/", "text": "АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Депутатите одобриха декларацията по Договора за добросъседство с Македония, Борисов благодари за подкрепата"}
{"url": "https://trud.bg/%d0%be%d0%b1%d1%89%d0%b8%d0%bd%d0%b0-%d1%80%d0%b0%d0%ba%d0%be%d0%b2%d1%81%d0%ba%d0%b8-%d1%81%d1%80%d0%b5%d0%b4-%d0%bf%d1%80%d0%b5%d1%82%d0%b5%d0%bd%d0%b4%d0%b5%d0%bd%d1%82%d0%b8%d1%82%d0%b5-%d0%b7/", "text": "Община Раковски е сред претендентите за короната във второто издание на конкурса „Екообщина“ в  категория та „Енергийна ефективност на сградите”, съобщиха от екипа на кмета на Раковски Павел Гуджеров, който е бивш заместник-министър на околната среда и водите. Критериите за участие са за община с население под 40 000 жители с най-голям напредък в сферата на енергийната ефективност на сградите и  с население над 40 000 жители с най-голям напредък в сферата на енергийната ефективност на сградите. Инициативата се организира от Посолството на Франция в България. Целта е да се насърчи устойчивото развитие на българските общини в няколко области. Община Раковски се възползва успешно  от Програмата за енергийна ефективност както и от други програми, финансирани от Националния доверителен екофонд.В предходния мандат на местната управа  са санирани всички училища и детски градини на  територия на общината.  “ Красивото читалище в центъра на Раковски изглеждаше по много различен начин, преди да го реновираме. С 400 000 лв. направихме пълно саниране, подменихме дограмата, нов покрив. Кандидатстваме за сградата на общината и на още едно читалище. По Програмата за енергийна ефективност имаме 4 обекта – блоковете в Раковски и един в Шишманци“, коментира кметът Павел Гуджеров. Санирането на блоковете в община Раковски продължава, а стартът  бе даден през март тази година.  Проектът е изцяло финансиран от Националния бюджет, като общата стойност е  1 137 120лв. Успоредно с ремонтните дейности  по санирането , на готовите лицеви части на жилищните блокове грейна лика на Георги Сава Раковски и герба на общината.Конкурсът „Екообщина” е платформа, която за втора година ще популяризира постиженията на българските общините в категориите „Устойчиво управление на водите“, „Устойчиво управление на отпадъците“, „Устойчива градска мобилност“ и „Енергийна ефективност на сградите“. Енергийната ефективност на сградите е от основно значение, тъй като  сградите заемат първо място по енергийно потребление, изпреварвайки транспорта. Сградният фонд включва не само промишлените обекти, но и домакинствата и търговските обекти. Общините имат ключова роля със своето пряко управление на обществения сграден и стимулите, които въвеждат, за да насърчат предприятията и гражданите, на нивото на отделния жител, да инвестират в подобряването на енергийната ефективност на частния сграден фонд. В началото на октомври ще  бъдат отличени добрите практики и опитът на онези общини, които полагат системни усилия за постигане на високи екологични цели и ще се даде възможност на една община лауреат от издание 2017 на конкурса да представи инвестициите и добрите практики, които е развила, както и да сподели получения опит благодарение на учебното си посещение във Франция. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Община Раковски сред претендентите за короната в конкурса „Екообщина 2017”"}
{"url": "https://trud.bg/%d0%b2%d0%b0%d1%80%d0%bd%d0%b0-%d1%87%d0%b5%d1%81%d1%82%d0%b2%d0%b0-139-%d0%b3%d0%be%d0%b4%d0%b8%d0%bd%d0%b8-%d0%be%d1%82-%d0%be%d1%81%d0%b2%d0%be%d0%b1%d0%be%d0%b6%d0%b4%d0%b5%d0%bd%d0%b8%d0%b5%d1%82/", "text": "Варна чества 139 години от Освобождението си от турско робство с благодарствен молебен, отслужен от Варненския и Великопреславския митрополит Йоан.“Духовно-просветният център „Св.Архангел Михаил“е специално място за празника, защото тук на 27 юли 1878 г. варненци са посрещнали с хляб и сол руските войски, предвождани от генерал Столипин. Помним тяхното дело, пазим своята история, защото историята е разказ за свободата“, каза в словото си кметът на града Иван Портних.Поздравления към варненци отправи генералният консул на Руската федерация Сергей Лукьянчук.Варна се е освободила половин година след Санстефанския договор. Съдбата й се решава на масата на преговорите с тежката дума на германския канцлер Ото фон Бисмарк.Връхлитайки в резиденцията на турските делегати, той ударил по масата с ултиматум да предадат Варненската крепост на руските войни, припомниха от Музея на Възраждането в града.На празника си Варна получава дарение -Гарибалдийско знаме, притежавано от италианския професор по история Алберто Кафарелли. Знамето става част от изложбата“Аргонавти на свободата“ в Музея на Възраждането, която беше открита през месец май от Анита Гарибалди, правнучка на големия революционер.Знамето е било на Винченцо Пиетрогранде, който като младеж става доброволец в армията на своя кумир Джузепе Гарибалди.", "date": "2017.07.27", "title": " Варна чества 139 години от Освобождението си\t\t\t"}
{"url": "https://trud.bg/%d0%bf%d0%b0%d1%80%d0%bb%d0%b0%d0%bc%d0%b5%d0%bd%d1%82%d1%8a%d1%82-%d0%bf%d1%80%d0%b8%d0%b5-%d0%b4%d0%b5%d0%ba%d0%bb%d0%b0%d1%80%d0%b0%d1%86%d0%b8%d1%8f%d1%82%d0%b0-%d0%b7%d0%b0-%d0%b4%d0%be%d0%b3/", "text": "Парламентът очаква Договорът за добросъседство с Македония да постави на стабилна основа отношенията между държавите и да бъде от полза за техните граждани. Това се посочва в декларация на Народното събрание по Договора за добросъседство с Македония.„За“ декларацията гласуваха 206 народни представители, „против“ – 0 „въздържали се“ -0 . Така той бе приет единодушно.В декларацията се оценяват положително усилията на България и Македония да финализират преговорите по договора за добросъседство. Чрез нея парламентът изразява очакването си подписването да бъде осъществено в съответствие с предварителните договорености между двете страни, както и готовност да стартира ратификационни процедури в най-кратък срок.Народното събрание предлага Министерският съвет да внесе в Народното събрание ежегоден доклад за изпълнението на Договора, след неговото подписване, ратификация и влизането му в сила. В мотивите на декларацията се посочва, че България е била първата държава, която е признала независимостта на Република Македония на 15 януари 1992 г., както и че Република Македония заема специфично място в политиката на Република България в контекста на Югоизточна Европа, предвид икономическите и културните връзки, контактите между гражданите на двете страни и общата граница.Съгласно мотивите сключването на Договор за приятелство, добросъседство и сътрудничество е сред външнополитическите приоритети на българската държава. Отчита се, че от 2008 г. досега всички български правителства са демонстрирали приемственост и последователност по преговорите. Според Парламента декларацията препотвърждава и подкрепя приемствеността и последователността във водената политика спрямо Република Македония.Българският парламент показа, че би подкрепил подготвеното като текст в Договора за добросъседство с Македония с ратификация. Това каза премиерът Бойко Борисов, след като Народното събрание прие декларация по Договора за добросъседство с Македония.Премиерът Бойко Борисов благодари на Народното събрание за подкрепата. „Това е едно голямо рамо и подкрепа за правителството“, заяви Борисов.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Парламентът прие декларацията за Договора за добросъседство с Македония"}
{"url": "https://trud.bg/%d0%be%d1%83-%d1%85%d1%80%d0%b8%d1%81%d1%82%d0%be-%d1%81%d0%bc%d0%b8%d1%80%d0%bd%d0%b5%d0%bd%d1%81%d0%ba%d0%b8-%d0%b2-%d1%80%d0%b0%d0%ba%d0%be%d0%b2%d1%81%d0%ba%d0%b8-%d0%b2%d0%bd/", "text": "Основно училище „Христо Смирненски“ в град Раковски внедрява облачните технологии, за да повиши качеството на образователния процес, съобщи заместник-директорът на учебното заведение  Деяна Пейкова. Според нея облачните технологии в училище ще бъдат място за виртуално сътрудничество и комуникация между учители, ученици и родители. „Самата платформа „Microsoft Office 365“ предлага съвременно решение за управление и повишаване на качеството на образователния процес.По този начин смятаме, че ще дадем нов и модерен подход в получаването на знания, а същевременно с това ще се подобри комуникацията между учителите и учениците. Това ще осигури позитивни преживявания, съобразени с традициите на демократичното ни образование, осъвременено от духа на технологичния процес на 21-ви век. За времето от 4 години, за което продължава този наш проект, смятаме да внедрим облачната услуга във всички класове и нива в училище „Христо Смирненски“ – от подготвителната група до седми клас, също за администрацията и родителите“, заяви Деяна Пейкова.  Тя увери, че учителите ще използват всички възможности на „Microsoft Office 365“ и ще създават електронно съдържаниe със звук и картина, което да бъде на разположение на учениците навсякъде и по всяко време. „По този начин ще могат да учат със свой собствен темп, да затвърдяват наученото и да компенсират пропуски в учебния материал.В същото време учениците ще могат да развиват своето въображение и дигитални умения, използвайки различни интерактивни инструменти, предлагани от самата облачна услуга. С платформата ще се промени начина на създаване на тестове, като все по-често ще се използват електронни такива. Самата облачна услуга предлага и възможност за увеличаване на възможностите за кооперативната работа между учениците. В нея има различни инструменти, позволяващи едновременната работа на учениците върху различни групови проекти“, обясни заместник-директорът. Деяна Пейкова добави, че още през месец септември всички ученици ще започнат учебната година с акаунт в самата система. „Такъв акаунт ще имат и техните родители.Ще бъдат създадени електронни портфолиа за всички тях. Учителите ще качват техните постижения в час, а родителите ще има достъп и ще следят напредъка на децата си по всяко време на денонощието“, подчерта Пейкова.  Тя смята, че децата вече са изключително отворени към дигиталните технологии и искат да притежават компетентности за боравене с тях. „Самата тема която сме предложили, самата иновация отговаря на тези техни потребности. Това са ключови компетентности, които всяко дете трябва да умее в постоянно променящия се свят“, коментира още заместник-директорът на ОУ „Христо Смирненски“ Деяна Пейкова.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " ОУ „Христо Смирненски“ в Раковски внедрява облачните технологии, за да повиши качеството на образователния процес"}
{"url": "https://trud.bg/%d0%ba%d0%be%d1%80%d0%bd%d0%b5%d0%bb%d0%b8%d1%8f-%d0%bd%d0%b8%d0%bd%d0%be%d0%b2%d0%b0-%d0%b1%d0%be%d1%80%d0%b8%d1%81%d0%be%d0%b2-%d0%b4%d0%b0-%d0%bf%d0%be%d0%b8%d1%81%d0%ba%d0%b0-%d0%b2%d0%be%d1%82/", "text": "„Накрая сме на първата сесия на 44-то НС. За нас колкото е важно да влезем в НС, два пъти по-важно е да свършим работата, за която сме избрани и също толкова важно е да се отчете тази работа. В политиката обикновено в предизборната кампания обещаваме всичко и след това забравяме да отчитаме какво сме свършили“, коментира лидерът на БСП Корнелия Нинова.„Надяваме се този отчет да стигне до повече хора и нека те да ни оценят. Още от нощта на изборите се определихме като опозиция, но в тази сесия за нас най-важното беше да очертаем алтернативата на управлението на ГЕРБ и ОП“, посочи още Нинова.„Ние внесохме закони, които изпълняват от предизборната програма- политическата и идеологическата платформа на партията и коалиционните ни партньори. Те са обединени в няколко групи – социални въпроси за доходи, за права на работници, закон за възрастните хора, закон за млатеща и спорта, борбата срещу монополите, подпомагане на българската икономика и производство, за сигурност и борба с битовата престъпност и корупцията. Общо 17 законопроекта за 41 заседания“, обясни лидерът на БСП.По думите й втората част от работата е праламентарният контрол. „Имаме рекордно постижение – 335 въпроса и питания, 5 разисквания, предизвикани с питания, 3 временни комисии: за НДК, за замърсяването на водата и за неизплатените заплати на работниците в България.За тези 41 заседания имаме над 700 изказвания в зала. За да се оцени една работа, тя трябва да се съизмери с нещо. Ние ви представяме сравнение най-вече с управляващото мнозинство ГЕРП-ОП. Министерският съвет е внесъл 9 законопроекта, ние-17. ГЕРБ са задали 97 въпроси и питания, ОП -39 а ние- 335. За нас тази сесия беше много наситена, много активна, много динамична.“, каза още Корнилия Нинова.Тя изказа благодарност към парламентарната си група. „Може би отдавна не сме имали толкова активна, динамична, отговорна и в изпълнение на предизборната си програма работа. Надявам се от септември да продължим още по- усилено.“„Днес се прояви първото пропукване между коалиционните партньори ГЕРБ-ОП – отхвърляне на предложенията на ГЕРБ за зам.-председатели на КФН. Днес коалиционен партньор в правителство бламира мнозинството. Това показва сериозно напрежение в правителството. Като добавим и вътрешнопартийните разправии в ГЕРБ за НДК, взаимните обвинения, „Суджукгей“. Очевидно е разцеплението не само в управляващото мнозинство, но и във водещата партия. Това води до нестабилност в държавата. Г-н Борисов да поиска вот на доверие от коалиционните си партньори, след като днес го бламират.“, призова лидерът на БСП.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Корнелия Нинова: Борисов да поиска вот на доверие от коалиционните си партньори"}
{"url": "https://trud.bg/%d0%be%d0%b1%d1%89%d0%b8%d0%bd%d0%b0-%d1%80%d0%b0%d0%ba%d0%be%d0%b2%d1%81%d0%ba%d0%b8-%d0%bf%d0%be%d1%87%d0%b5%d1%82%d0%b5-%d0%bf%d0%b0%d0%bc%d0%b5%d1%82%d1%82%d0%b0-%d0%bd%d0%b0-%d0%b2%d0%be%d0%b5/", "text": "Община Раковски почете паметта на воення ветеран Никола Василев от Шишманци като преименува на негово име улицата, на която той е живял в пловдивското село. „С този жест отдаваме заслужена  почит пред подвига, саможертвата и героизма на този достоен жител на Община Раковски”, се казва в решението на местния парламент, с което досегашната улица №34 бе прекръстена на името на командира на трети взвод в първа пехотна дружина на 47-ми Ардински полк, награждаван многократно с ордени за храброст.Решението бе взето по предложение на кмета на Шишманци Костадин Иванов и в знак на уважение на починалия през пролетта на 2017 г. на 98-годишна възраст Никола Василев, който преди смъртта си бе последният жив ветеран в Община Раковски, участват във Втората световна война. Неговите наследници ще дарят записките му, медалите и наградите на  читалището в село Шишманци, за да бъдат съхранени и показвани на бъдещите поколения. Това е урок по родолюбие и патриотизъм и приемственост между поколенията, обявиха от местното кметство.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Община Раковски почете паметта на военен ветеран като преименува улица на негово име"}
{"url": "https://trud.bg/80-%d1%80%d1%8a%d1%81%d1%82-%d0%bd%d0%b0-%d1%81%d0%b2%d0%b0%d1%82%d0%b1%d0%b5%d0%bd%d0%b8%d1%82%d0%b5-%d1%80%d0%b8%d1%82%d1%83%d0%b0%d0%bb%d0%b8-%d0%b7%d0%b0-%d0%bf%d0%be%d0%bb%d1%83%d0%b3%d0%be%d0%b4/", "text": "98 са сватбите във Велико Търново през първите 6 месеца на годината. За сравнение по същото време миналата година те са били 60, като управителят на общинско дружество „Обредни дейности” Методи Петров. 70 от ритуалите са проведени в Обредната зала, 25 са изнесени в ресторант, две сватби са извършени на ВИП на площадката на „Звук и светлина“, една – в църквата „Св. 40 мъченици“. Често единият от младоженците е жител на общината, но не липсват и двойки, които предпочитат да сключат брак в Старата столица от сантимент или заради красотата на града.„Съобразяваме се с желанието на младоженците за изнесените ритуали, но и със Семейния кодекс, затова отклоняваме нетрадиционните искания.” – подчерта Методи Петров.Броят на сватбите тази година е най-голям от 2003 година насам, показва статистиката на дружество „Обредни дейности“. Близки до показателите през първото полугодие са данните за 2008, 2007, 2015 година – съответно 90, 86, 85. Най-малко са били през първото полугодие на 2013-та – 59, през 2016-та са били 60.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " 80% ръст на сватбените ритуали за полугодието в община Велико Търново"}
{"url": "https://trud.bg/%d0%b2-%d1%81%d1%82%d0%be%d0%bb%d0%b8%d0%bf%d0%b8%d0%bd%d0%be%d0%b2%d0%be-%d0%b7%d0%b0%d0%b4%d1%8a%d1%80%d0%b6%d0%b0%d1%85%d0%b0-%d0%b0%d0%b2%d1%82%d0%be%d1%80%d0%b0-%d0%bd%d0%b0-%d1%81%d0%b5%d1%80/", "text": "Служителите на Шесто РУ на МВР-Пловдив задържаха автора на серия взломни посегателства в ромския квартал “Столипиново” в града под тепетата, който се оказал 34-годишен циганин.Мъжът е с криминална регистрация и осъждан и е бил закован на местопрестъплението при опит да открадне акумулатор от лек автомобил “Мерцедес” на улица “Крайречна” в гетото.Срещу апаша е започнато бързо производство. В хода на разследването са събрани доказателства, че през нощта мъжът разбил на същата улица и “Алфа Ромео” и “БМВ”, а на съседната улица “Крайна” – лек автомобил “Опел” и магазин, от който задигнал хранителни продукти. Работата по случаите продължава.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " В Столипиново задържаха автора на серия кражби с взлом"}
{"url": "https://trud.bg/587-%d0%bc%d0%b5%d1%81%d1%82%d0%b0-%d0%b2-%d0%b7%d0%b0%d0%b1%d0%b0%d0%b2%d0%b0%d1%87%d0%ba%d0%b8%d1%82%d0%b5-%d0%b2-%d0%bf%d0%bb%d0%be%d0%b2%d0%b4%d0%b8%d0%b2-%d0%be%d1%81%d1%82%d0%b0%d0%bd%d0%b0/", "text": "587 места в детските градини в Пловдив останаха незаети и след поредното електронно класиране в града под тепетата, резултатите от което бяха обявени в четвъртък. За прием в общинските детски заведения кандидатствата 1159 малчугани, като 938 от тях са на яслена възраст, 151 – в първа възрастова група, 34 – въва втора възрастова група и само 36 за подготвителните групи (за 5- и 6-годишни деца), като част от тях участват с желание за преместване.Обявените свободни места бяха общо 940, като 296 от от тях за яслените групи , 297 за първа група, 161 за втора и 186 места за двете подготвителни групи. Броят на класираните деца обаче е едва 353, от които 251 в яслените групи, 48 за първа група, 36 за втора група и 18 за подготвителните групи. Причината за малкия брой класирани въпреки наличието на близо 600 свободни места, е в желанието на родителите децата им да бъдат приети в точно определени детски заведения, в които обаче местата не са достатъчни за всички. Данните за Пловдив показват, че като цяло към момента има недостиг на места само в яслените групи. Очаква се обаче обявяването на значителен брой места за най-малките на предстоящите класирания, защото наближава моментът, в който тригодишните ще напуснат яслите и ще постъпят в първа група в детските градини.Следващото електронно класиране в Пловдив ще се проведе на 15 август, а свободните места за него ще бъдат обявени в срок до 7 август включително. При кандидатстване за прием и подбора на детски заведения от изключително значение е родителите да се съобразят с наличните свободни места. Те следва да са по-активни, да се запознаят с местата, с адресите на яслите и градините и условията в тях, за да изберат подходящите, възможни за класиране детски заведения. При наличие на заявления със статус „подадено“ и необходимост от ново подреждане на желанията, родителите  следва да ги анулират и да подадат нови заявления. Крайният срок за подаване на заявление онлайн за следващото класиране е 13 август, а за тези, които използват помощта на директорите, срокът е 10 август, съобщиха от Община Пловдив.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " 587 места в забавачките в Пловдив останаха незаети след поредното електронно класиране"}
{"url": "https://trud.bg/%d0%b2-%d1%80%d0%b0%d0%ba%d0%be%d0%b2%d1%81%d0%ba%d0%b8-%d1%81%d0%bf%d0%b8%d0%bf%d0%b0%d1%85%d0%b0-23-%d0%b3%d0%be%d0%b4%d0%b8%d1%88%d0%b5%d0%bd-%d0%b4%d0%b0-%d0%ba%d0%b0%d1%80%d0%b0-%d0%b4%d1%80/", "text": "Полицаите от РУ на МВР-Раковски задържаха за 24 часа в ареста 23-годишен местен жител, който бил хванат на улица „Будапеща” в града да управлява мотопед “Пиаджо” без регистрационни табели и без шофьорска книжка, а проверка с драг чек установила, че младежът е и употребил наркотични вещества.Дрогиран и пиян водач са били засечени от служители на Трето РУ на МВР-Пловдив. При отработване на произшествие с материални щети на ул. “Белград” било установено, че 35-годишен мъж от Сливен е седнал зад волана на лек автомобил “Фолксваген” под въздействието на наркотици.На бул. “България” за проверка бил спрян лек автомобил “Форд” с 49-годишен шофьор, който бил тестван с дрегер за алкохол и пробата показала наличието на 1,64 промила. С полицейски заповеди двамата нарушители са задържани за едно денонощие. Образувани са бързи производства.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " В Раковски спипаха 23-годишен да кара дрогиран мотопед „Пиаджо” без регистрационни табели и без шофьорска книжка"}
{"url": "https://trud.bg/%d0%b2-%d0%bf%d0%bb%d0%be%d0%b2%d0%b4%d0%b8%d0%b2%d1%81%d0%ba%d0%b8%d1%8f-%d0%ba%d1%8e%d1%87%d1%83%d0%ba-%d0%bf%d0%b0%d1%80%d0%b8%d0%b6-%d0%be%d1%82%d0%ba%d1%80%d0%b0%d0%b4%d0%bd/", "text": "Сигнал за кражба на велосипед на стойност 2500 лева разследват служители на Първо РУ на МВР-Пловдив.Според първоначалната информация колелото било задигнато от адрес на ул. “Горно Броди” в квартал „Кючук Париж” на града под тепетата след срязване на заключващата верига.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " В пловдивския „Кючук Париж” откраднаха велосипед за 2500 лв."}
{"url": "https://trud.bg/%d1%81%d0%bf%d0%b8%d1%80%d0%b0%d1%85%d0%b0-17-%d0%b3%d0%be%d0%b4%d0%b8%d1%88%d0%b5%d0%bd-%d1%82%d1%8a%d1%80%d0%bd%d0%be%d0%b2%d0%b5%d1%86-%d1%8f%d1%85%d0%bd%d0%b0%d0%bb-%d0%bc%d0%be%d1%82%d0%be%d1%80/", "text": "Неправоспособен водач е установен във В. Търново, съобщават от Областната дирекция на МВР. Вчера следобед на ул. «Дълга лъка» в областния град пътни полицаи извършили проверка на мотоциклет, управляван от неправоспособно 17-годишно момче от същия град.В хода на проверката е установено, че водачът се е качил на мотоциклета в едногодишния срок от наказването му по административен ред за същото нарушение. По случая е започнато бързо производство.Трактор без регистрационни табели е установен в областния град. Вчера сутринта на ул. „Дълга лъка“ в областния град е извършена проверка на трактор, управляван от 39-годишния К. Д. от с. Черни връх. В хода на проверката е установено, че возилото няма регистрационни табели и не е регистрирано по установения ред.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Спираха 17-годишен търновец, яхнал мотор за втори път без книжка"}
{"url": "https://trud.bg/%d0%b3%d0%bb%d0%be%d0%b1%d0%b0-%d0%b7%d0%b0-%d0%bd%d0%b5%d0%b7%d0%b0%d0%ba%d0%be%d0%bd%d0%bd%d0%b0-%d0%ba%d0%bb%d0%b0%d0%bd%d0%b8%d1%86%d0%b0-%d1%81-%d0%bd%d0%b0%d0%b4-400-%d0%ba%d0%b3-%d0%b0%d0%b3/", "text": "468 кг агнешко месо, 81 кг субпродукти, 600 кг агнешки кожи и близо 40 кг агнешки глави са били открити при проверка на Областната дирекция „Безопасност на храните“ и икономическата полиция в Сливен.На 60-годишния собственик на незаконната кланица е била наложена глоба от 2000 лева. Районният съд в Сливен потвърди наказателното постановление, но намали глобата на 1500 лева, тъй като досега собственикът не е бил наказван за това нарушение на Закона за храните – съобщиха от съда.Проверката е извършена в 21 ч. на 11 април в сливенското с.Чокоба. В помещението са били открити прясно закланите 35 агнета. Трупното месо е било маркирано с елипсовиден BG-печат. Печатът е бил иззет, а по-късно се установило, че номерът не съответства на номера на регламентираната фирма, чието име било изписано върху него.Пред съда са били събрани доказателства, че месото е било предназначено за продажба. А помещението, където е било намерено то, не отговаря на изискванията за кланица. Случаят влезе в съда, след като собственикът поискал санкцията да бъде изцяло отменена. Жалбата му обаче е била отхвърлена с мотива, че наказателното постановление е законосоъбразно.Решението на Районния съд може да бъде обжалвано пред Административния в Сливен.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Глоба за незаконна кланица с над 400 кг агнешко"}
{"url": "https://trud.bg/%d0%bf%d0%bb%d0%be%d0%b2%d0%b4%d0%b8%d0%b2%d1%81%d0%ba%d0%be-%d1%81%d0%b5%d0%bc%d0%b5%d0%b9%d1%81%d1%82%d0%b2%d0%be-%d0%b8%d0%b7%d0%b3%d0%be%d1%80%d1%8f-%d0%b7%d0%b0%d1%80%d0%b0%d0%b4%d0%b8-4800/", "text": "Мъж и жена от Пловдив са привлечени като обвиняеми за престъпление с акцизни стоки. При проведени процесуални и следствени действия под наблюдението на Районната прокуратура разследващи от Четвърто РУ на МВР-Пловдив иззели от жилището на двамата 53-годишни местни жители общо 4800 къса цигари без български бандерол.По случая е образувано досъдебно производство по чл. 234, ал.1 от Наказателния кодекс.Бързо производство за същата незаконна дейност е започнато и срещу 47-годишна жена от Стамболийски, след като в сряда служителите на реда открили 3400 саморъчно свити нелегални папироси в стопанисвано от нея помещение.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Пловдивско семейство изгоря заради 4800 цигари без бандерол"}
{"url": "https://trud.bg/%d1%81-%d0%b4%d0%b8%d1%81%d0%ba%d1%83%d1%81%d0%b8%d1%8f-%d0%b8-%d0%bf%d1%80%d0%b0%d0%b7%d0%bd%d0%b8%d0%ba-%d0%bd%d0%b0-%d0%be%d1%82%d0%ba%d1%80%d0%b8%d1%82%d0%be-%d0%b2%d0%b5%d0%bb%d0%b8%d0%ba%d0%be/", "text": "С редица прояви във Велико Търново ще бъде отбелязана Седмицата на кърменето / 1-7 август/. От 1-ви до 4-ти август врати ще отворибезплатен акушерски кабинет по кърмене в Център за родители „Happy mums”. Центърът ще приема желаещи от 9.00 ч. до 18.00 ч. след предварително записване /тел. 0988918176 – Тони Калушкова/.На  2 август /сряда/ от 10.00 ч. ще започне празник на открито в парк „Дружба” в Старата столица с изработване и представяне на колажи по темата „Кърменето – най-доброто начало”.Дискусия на тема „Митове и легенди за кърменето” в Център за родители „Happy mums” с участието на д-р Светлана Моминска – специалист „Хранене и диететика”, ще се продеде на 4 август /петък/, от 10 ч. За най-активните участници са подготвени приятни изненади.Инициативите по повод на Световната седмица на кърменето се организират от Регионална здравна инспекция – Велико Търново и Център за родители „HAPPY MUMS” в партньорство с Община Велико Търново и Младежки дом Велико Търново.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " С дискусия и празник на открито Велико Търново ще отбележи Седмицата на кърменето"}
{"url": "https://trud.bg/%d0%bf%d0%b5%d0%b4%d0%be%d1%84%d0%b8%d0%bb%d0%b8%d1%82%d0%b5-%d0%b4%d0%b5%d0%b1%d0%bd%d0%b0%d1%82-%d1%81%d0%b2%d0%be%d0%b8%d1%82%d0%b5-%d0%b6%d0%b5%d1%80%d1%82%d0%b2%d0%b8-%d0%bd%d0%b0%d0%b9-%d1%87/", "text": "Snapchat и Musical.ly са най-предпочитаните приложения, използвани от деца и младежи, в които обаче много често дебнат педофили. Това съобщи във Велико Търново инспектор Любомир Тулев от сектор „Киберпрестъпност“ при Главна дирекция „Борба с организираната престъпност”. Той е лектор на провеждащия се старата столица семинар на тема „„Предизвикателствата по противодействие на детската сексуална експлоатация и трафика на деца чрез Интернет“, който събра над 30 експерти, работещи с деца от региона, както и служители на Областната дирекция на МВР и Районна прокуратура – Велико Търново.„Децата все повече се социализират в интернет пространството. Фейсбук вече се използва предимно от по-възрастни, средната възраст на потребителите е около 40г. А децата най-често ползват различни платформи, сайтове и приложения, които могат да инсталират на своя телефон. Две от най-актуалните приложения сега са Snapchat и Musical.ly. Проблемът при тях е, че освен функцията за споделяне на снимки и видеоклипове, те дават възможност и за личен чат с други потребители. Нашата статистика показва, че след като контактът е започнал в приложения като Snapchat, Musical.ly или Фейсбук, педофилът насочва жертвата към приложение за видеокомуникация като Скайп, където насилникът се чувства по-анонимен. Най-често педофилите карат децата да се показват голи, създават видео файл или снимки и след това изнудват и заплашват жертвите.”, коментира Любомир Тулев.Жертви стават както момичета, така и момчета, а над 70 % от детската порнография в интернет е с деца на възраст от 7 до 9 години. Другият проблем, чиито корени са в интернет, е агресията в училище: „Зачестяват случаите, в които децата извършват онлайн тормоз едно спрямо друго. Ако навремето тормозът беше само в училищния двор, сега той може да бъде 24-часов, чрез мрежата. Агресията и тормозът в интернет довеждат и до физическа разправа. Голям процент от случаите на насилие, което виждаме в различни клипове, разпространявани в социалните мрежи и в медиите, са всъщност случаи, в които децата първо са се срещнали в мрежата, отправили са си заплахи и обиди, и след това се е стигнало до физическата агресия.”, коментира още Любомир Тулев.По думите му българският родител все още не е достатъчно подготвен да предпазва децата си от онлайн насилие.Според инспектор Тулев въвеждането в училищата на специални часове за рисковете в интернет могат да редуцират насилието в мрежата: „В много страни на Запад вече има такива часове. И в България има много училища, които се свързват с наши експерти и организират беседи с учениците. Но, за съжаление, това все още не е национална политика.”Обучението във Велико Търново се организира от Местната комисия за борба с трафик на хора и Местната комисия за борба с противообществени прояви на малолетни и непълнолетни. По време на семинара експертите ще обсъдят начините за превенция на престъпленията с деца в интернет, както и речта на омразата сред подрастващите в мрежата.", "date": "2017.07.27", "title": " Педофилите дебнат своите жертви най-често в мобилните приложения"}
{"url": "https://trud.bg/%d1%82%d0%b0%d0%bb%d0%b0%d0%bd%d1%82%d0%bb%d0%b8%d0%b2%d0%b8-%d1%83%d1%87%d0%b5%d0%bd%d0%b8%d1%86%d0%b8-%d0%be%d1%82-%d1%80%d0%b0%d0%b7%d0%bb%d0%b8%d1%87%d0%bd%d0%b8-%d0%ba%d0%be%d0%bd%d1%82%d0%b8/", "text": "Над 50 души от България, Аржентина, Индия, Иран, Испания, Италия, Македония, Нова Зеландия и САЩ ще пристигнат в Благоевград, за да вземат участие XVII Международна лятна изследователска школа. Инициативата ще бъде официално открита на 31 юли от 11:00 часа в зала „22 септември“. Международната лятна изследователска школа се организира от Ученическия институт по математика и информатика, а Благоевград е домакин на инициативата за трета поредна година. Лятна изследователска школа ще продължи до 19 август.Лятната изследователска школа е насочена към талантливи ученици с изявен интерес в областта на математиката, информатиката и информационните технологии. Участниците работят по индивидуална научно-изследователска тема от предизвикателни, но интересни области като комбинаторика, теория на числата, компютърни науки, моделиране, софтуерно разработване, роботика и други, под ръководството на бивши възпитаници на УчИМИ, които в момента са студенти или докторанти във водещи университети по света, учени от Българската академия на науките и СУ „Св. Климент Охридски“.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Талантливи ученици от различни континенти пристигат в Благоевград за участие в Международна лятна изследователска школа"}
{"url": "https://trud.bg/%d0%b8%d0%b7%d0%b7%d0%b5%d1%85%d0%b0-%d0%b4%d0%b2%d0%b5-%d0%bb%d0%be%d0%b2%d0%bd%d0%b8-%d0%bf%d1%83%d1%88%d0%ba%d0%b8-%d0%be%d1%82-42-%d0%b3%d0%be%d0%b4%d0%b8%d1%88%d0%b5%d0%bd-%d0%bc%d1%8a%d0%b6/", "text": "42-годишен мъж от пловдивското село Калояново е заподозрян за незаконно съхранение на огнестрелно оръжие.При проверка в дома му полицаи от РУ на МВР-Хисаря открили и иззели две ловни пушки, които били без необходимите разрешителни документи.По случая е образувано досъдебно производство по чл. 339, ал.1 от Наказателния кодекс, а работата на разследващите случая продължава.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Иззеха две ловни пушки от 42-годишен мъж от пловдивско село"}
{"url": "https://trud.bg/%d1%80%d0%b5%d0%bc%d0%be%d0%bd%d1%82%d0%b8%d1%80%d0%b0%d1%82-%d0%be%d1%80%d0%bb%d0%be%d0%b2-%d0%bc%d0%be%d1%81%d1%82-%d0%b2-%d0%bd%d0%b0%d1%87%d0%b0%d0%bb%d0%be%d1%82%d0%be-%d0%bd%d0%b0-%d0%b0%d0%b2/", "text": "Големия ремонт, който предстои по Цариградско шосе е на площад „Орлов мост“, съобщи столичния зам.-кмет по транспорта Евгени Крусев. Очаква се ремонтът да трае между 7 и 10 дни, като това ще се случи в първата половина на август.Кръстовището няма да бъде затваряно, а ще се правят стеснения. По думите на зам.-кмета, там ще бъде сменена изцяло настилката в обхвата на самото кръстовище и няколко стотин метра нагоре в посока „Плиска“. Това се налага поради деформациите, които се появиха в последните години на самото кръстовище заради много тежкото движение, което понася то, обясни Крусев.„Това, което ние предвиждаме е да подменим изцяло асфалтовата настилка в дълбочина, така че да положи, няколко пласта асфалт, който да може да понесе тежкото движение, което минава през кръстовището“, разясни зам.-кметът.Между 200 и 250 хил. лв. е ориентировъчната цена на ремонта.Отсечката между 4-ти и 7-ми километър, където има пукнатини в настилката, ще се реновира за сметка на строителя. Това което ще се прави там ще бъде извършвано само през нощта, и то ще бъде третиране на фугите с битум който да успее да заздрави настилката трайно.Към момента цялостно преасфалтиране се обсъжда за една отсечка около пешеходния мост на „София тех парк“, но се чака мнение на специалисти за ефекта от един такъв ремонт.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Ремонтират Орлов мост в началото на август\t\t\t"}
{"url": "https://trud.bg/%d0%be%d1%81%d1%8a%d0%b4%d0%b8%d1%85%d0%b0-%d0%b5%d1%84%d0%b5%d0%ba%d1%82%d0%b8%d0%b2%d0%bd%d0%be-%d0%b4%d0%b2%d0%b0%d0%bc%d0%b0-%d0%b2%d0%b7%d0%b5%d0%bb%d0%b8-%d1%88%d0%b5%d1%81%d1%82%d1%82%d0%b5/", "text": "По обвинение на Окръжна прокуратура – Велико Търново и след постигнато в съдебно заседание споразумение двама рецидивисти са осъдени за извършен грабеж.  Георги К. е осъден на една година и шест месеца лишаване от свобода, а на Лилян Ж. е наложено наказание една година лишаване от свобода.Двамата се признаха за виновни за това, че на 24.01.2017 г. в гр. Лясковец, ул. “В. Левски”, в съучастие като извършители, отнели чужди движими вещи – 6 лева, запалка с фенерче  и  чифт обувки на обща стойност 41,20 лева, от владението на 56-годишен мъж, с намерение противозаконно да ги присвоят, като употребили за това сила.Двамата обвиняеми са осъждани  многократно за престъпления от общ характер. До момента Георги К. е с 20 влезли в сила присъди, а Лилян Ж. има 8 осъждания.Пострадалият мъж бил с тежко социално положение и извършвал почасова физическа работа. На 24.01.2017 г. се прибрал в дома и легнал да спи. Домът му нямал врати и прозорци, в стаите нямало и мебели, като спял на матрак на земята.През нощта  се събудил и видял, че в дома му двама човека се движат, като си светят с фенерчета. Стигнали до него и го осветили. Отвили го, като единият го хванал за ръцете, а другият започнал да го претърсва. Попитали го дали има пари, като пострадалият отговорил, че има 6 лв. и това са му парите за храна. Обвиняемите му взели единствените пари и една запалка, след което напуснали къщата. Отправили се към близка бензиностанция, където с парите закупили кутия цигари и едно кафе. Там двамата се сетили, че до матрака, на който спял бедния човек, били и обувките му и се върнали в къщата, за да вземат и тях. Споразумението има последици на влязла в сила присъда.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Осъдиха ефективно двама, взели шестте лева и обувките на бедняк"}
{"url": "https://trud.bg/%d0%bd%d0%b5%d0%bf%d1%80%d0%b0%d0%b2%d0%be%d1%81%d0%bf%d0%be%d1%81%d0%be%d0%b1%d0%b5%d0%bd-%d1%88%d0%be%d1%84%d1%8c%d0%be%d1%80-%d1%81%d0%b5-%d0%b1%d0%bb%d1%8a%d1%81%d0%bd%d0%b0-%d1%81-%d1%82/", "text": "26-годишен неправоспособен водач от Пловдив предизвика  катастрофа в село Маноле в 3.15 часа през нощта, след като излязъл вдясно извън пътното платно и се блъснал в бетонен мост с лек автомобил „Тойота”.Шофьорът и 17-годишен негов спътник са настанени в пловдивска болница. Причините за произшествието се изясняват в рамките на образувано досъдебно производство от полицаите в РУ на МВР-Труд.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Неправоспособен шофьор се блъсна с „Тойота” в бетонен мост в Маноле"}
{"url": "https://trud.bg/%d1%80%d0%be%d0%bc%d0%b8-%d1%81%d1%82%d0%b0%d0%b2%d0%b0%d1%82-%d0%bf%d1%80%d0%be%d0%b4%d0%b0%d0%b2%d0%b0%d1%87%d0%b8-%d0%bd%d0%b0-%d1%80%d0%b8%d0%b1%d0%b0-%d0%bc%d0%b0%d0%bc%d1%8f%d1%82-%d1%81%d1%8a/", "text": "Нова мода е плъзнала сред ромите в Бургаския квартал „Комлука“. Предприемчиви младоци използват летния сезон и мамят с риба туристите, които пътуват по Южното Черноморие. Както „Труд“ вече писа, те предлагат „ватос“ за калкан, като му режат опашката. Двете риби много си приличат, но ватосът има по-дълга опашка и за да не издаде измамата трябва да бъде премахната. разликата в цената е в пъти по- висока в полза на калкана. Затова много често наричат ватоса „софийския калкан“- защото хората, които не са от морето не могат да го разпознаят.В четвъртък сутринта, след луда гонка, полицаи са сгащили и направили актове на нова група роми, продаваща незаконно риба на пътя. Освен калкан, сред стоката били херинга и сайра. Рибата сайра често се пробутва на купувачи- аджамии като зарган. Зарганът обаче се лови чак наесен и няма как да е пресен. Рибарите припомнят, че единствената риба, която в момента се лови и е прясна е сафрид, хващат и малко попчета. Всяка друга риба е с неясен произход и вероятно стара. Затова при консумация може да е опасна за здравето.Пишман продавачите на риба обаче не могат да избягат от проверяващите, въпреки стройната организация която са измислили. Те продават най- малко по двама, като един стои зад волана, готов при нужда да натисне газта. Друг е отворил багажника и продава често разкашканата от жегата риба на евтини цени. Някои от тях дори нагло се изпречвали пред автомобилите, за да спрят и да си купят риба. Риболовците посочват, че в момента рибата е скъпа, защото се ловят само два вида. Скъпотията обаче е гаранция, че е прясна.„Проверките няма да секнат, правят се всеки ден. Нека всеки, който види шосейни търговци на риба, да ни сигнализира“, призоваха от Агенцията по храните.", "date": "2017.07.27", "title": " Роми стават продавачи на риба, мамят със сайра, продават я за зарган"}
{"url": "https://trud.bg/%d0%b3%d0%b5%d1%80%d0%bc%d0%b0%d0%bd%d0%b8%d1%8f-%d1%80%d0%b0%d0%b7%d1%80%d0%b5%d1%88%d0%b8-%d0%b4%d0%b5%d0%bf%d0%be%d1%80%d1%82%d0%b0%d1%86%d0%b8%d1%8f%d1%82%d0%b0-%d0%bd%d0%b0-%d0%bf%d0%be%d1%82/", "text": "Властите на Федерална република Германия имат право да изселват от страната граждани на други държави, които спецслужбите оценяват като потенциални терористи. Тяхната ускорена депортация е възможна дори в случаите, в които те все още не са извършили и дори не са планирали конкретно престъпление. Това се казва в единодушно приетото решение на Конституционния съд в Карлсруе, предаде „Дойче веле“.Според магистратите, съответстващият параграф в Закона за пребиваване във ФРГ на чуждестранни граждани не противоречи на Основните закон на Германия. Той позволява на органите на правосъдието да екстрадират по ускорени процедури лица, които нямат германско гражданство, с „цел отбиването на особена заплаха към сигурността на ФРГ или на терористична заплаха“, се казва в заявлението на висшия съдебен орган.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Германия разреши депортацията на потенциални терористи"}
{"url": "https://trud.bg/%d0%be%d0%b1%d0%bb%d0%b0%d1%81%d1%82%d0%bd%d0%b0-%d0%b0%d0%b4%d0%bc%d0%b8%d0%bd%d0%b8%d1%81%d1%82%d1%80%d0%b0%d1%86%d0%b8%d1%8f-%d0%b2%d0%b5%d0%bb%d0%b8%d0%ba%d0%be-%d1%82%d1%8a%d1%80%d0%bd%d0%be/", "text": "Областният управител проф. д-р Любомира Попова участва в национална среща на партньорите на най-мащабната доброволческа инициатива у нас -„Да изчистим България заедно “, която се проведе на 26 юли в София.„През 2017 г. най-мащабната национална доброволческа инициатива – „Да изчистим България заедно”, ще обедини за седми път институции, неправителствени и бизнес организации и доброволци в името на каузата за по-чиста околна среда. Под егидата на bTV Media Group цяла България ще стане част от първото по рода си масово есенно почистване у нас, което ще се проведе на 16 септември. Изборът на есенна дата за провеждането на тазгодишната инициатива цели да посрещнем зимния сезон в чиста България и да възпрепятстваме негативното въздействие, което оказват върху околната среда, затрупаните под снега отпадъци“, посочват организаторите.Почти 180 тона отпадъци бяха събрани в рамките на инициативата „Да изчистим България заедно“ на 4 юни миналата година на територията на РИОСВ – Велико Търново. Най-много отпадъци през 2016 г. бяха събрани в община Полски Тръмбеш – 117,3 тона, следвана от Свищов – 28,1 тона, Велико Търново – 17 тона, Севлиево – 8,1 тона, Дряново – 4,2 тона, Габрово – 3,620 и Сухиндол – 1,1 тона.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Областна администрация Велико Търново отново е партньор на инициативата „Да изчистим България заедно“"}
{"url": "https://trud.bg/%d0%b7%d0%b0%d1%82%d0%b2%d0%be%d1%80-%d0%bf%d1%80%d0%b8-%d1%81%d1%82%d1%80%d0%be%d0%b3-%d1%80%d0%b5%d0%b6%d0%b8%d0%bc-%d0%b7%d0%b0-%d0%bc%d0%bd%d0%b8%d0%bc%d0%b8-%d0%bf%d0%be%d0%bb%d0%b8%d1%86%d0%b0-2/", "text": "Присъди от 2 години и 6 месеца затвор при първоначален строг режим получиха двама мъже на 27 и на 25 години за кражбата на мобилен телефон за 303 лева, извършена в условията на опасен рецидив и с употребата на сила. Наказанията на Т. Т. от Стара Загора и  Т. Д. от новозагорското с.Езеро бяха определени от Окръжния съд в Сливен, след като обвиняемите подписаха споразумение с прокуратурата. Кражбата е извършена на 6 септември миналата година, като двамата извършители са се представили за полицаи пред жертвата си.Преди престъплението Тодор отишъл на гости при приятеля си в с.Езеро. Пили, дрогирали се със синтетичен наркотик. Отишли с такси до Сливен. Решили да ограбят някого, за да изкарат пари. Случайно срещнали 23-годишния младеж. Мнимите полицаи му заявили, че провеждали акция срещу наркодилъри. „Проверили” чантата му, но в нея имало портфейл само с 3 лева. Поискали личната му карта, взели мобилния му телефон „Самсунг Галакси” уж, за да видят какви са били последните проведени разговори. На неосветен участък младежът получил няколко удара с юмрук в лицето си и бил силно блъснат на земята. На следващия ден телефонът бил оставен в заложна къща на половин цена, срещу 150 лева.Пострадалият е бил с кръвонасядания и оток в областта на лявата скула, сътресение на мозъка, протекло с вегетативни и временни психични прояви – е заключението на съдебно-медицинската експертиза. Телефонът е бил иззет от заложната къща и му е върнат.  Осъдените са със средно образование, не работят, имат стари присъди. Определението на Окръжния съд в Сливен не подлежи на обжалване.", "date": "2017.07.27", "title": " Затвор при строг режим за мними полицаи, откраднали телефон след побой"}
{"url": "https://trud.bg/%d0%b8-%d0%b2-%d1%81%d0%bb%d0%b8%d0%b2%d0%b5%d0%bd%d1%81%d0%ba%d0%b8%d1%8f-%d0%b1%d0%b0%d0%bb%d0%ba%d0%b0%d0%bd-%d0%bc%d0%b5%d1%87%d0%ba%d0%b0/", "text": "Кафява мечка е била забелязана в Балкана над Сливен – съобщи началникът на Планинската спасителна служба Николай Сотиров. Информацията е предоставена от турист, който в събота бил на поход към местността Карандила. „Човекът не е пострадал. Изплашил се е, разбира се. Но е успял по-късно да направи снимки на следите, оставени от мечката“ – съобщи за „Труд“ Сотиров.Дивото животно е било видяно до горната станция на лифта. Съоръжението се използва от туристите, които отиват на излет в планината. Мечката се е придвижвала от лифтената станция към хижа „Карандила“, в участъка до асфалтовия път край телевизионната кула. „На очевидеца му се е сторило, че е мярнал и малко мече. Но не беше категоричен“ – добави ръководителят на спасителите. Планинари с дългогодишен стаж съобщиха, че не са виждали мечки от десетилетия насам. През последните месеци обаче започнаха да се появяват сигнали, че те са се завърнали в гората. Първото съобщение дойде преди няколко месеца от Ловно-рибарското дружество, а след това и от служители на „Пътнически превози“.И в двата случая дивото животно било забелязано недалеч от града, в единия – отново до лифтената станция. „Допускаме, че мечката е мигрирала в нашия район. Вероятно е слязла по-надолу, защото е привлечена от храната, която туристите оставят след себе си в планината“ – коментираха от Планинската спасителна служба. От там призоваха, ако бъде забелязана мечката, да не се пресича пътя й.  Спасителите посъветваха в никакъв случай да не се обръща гръб. „Ако все пак разстоянието ни от нея е критично малко, трябва да се правят само бавни движения, да се говори монотонно и тихо. Да се изчака, докато тя се оттегли, или много бавно да се измъкваме назад, без да изпускаме поглед от нея и да се внимава да не се спънем, защото падането на земята най-вероятно ще провокира атака“ – казаха още те.", "date": "2017.07.27", "title": " И в Сливенския балкан – мечка!"}
{"url": "https://trud.bg/83-%d0%b3%d0%be%d0%b4%d0%b8%d1%88%d0%b5%d0%bd-%d0%ba%d0%b0%d1%80%d1%83%d1%86%d0%b0%d1%80-%d0%b1%d0%b5%d1%80%d0%b5-%d0%b4%d1%83%d1%88%d0%b0-%d0%b2-%d0%b1%d0%be%d0%bb%d0%bd%d0%b8%d1%86%d0%b0-%d1%81/", "text": "83-годишен пенсионер от Дълбок извор е приет в пловдивска болница с опасност за живота след пътен инцидент на пътя между селата Поройна и Леново, сигналът за който е постъпил в РУ на МВР-Първомай около 5 часа сутринта.Според предварителните данни микробус “Форд” застигнал и блъснал отзад каруца, в която били 83-годишният мъж пенсионер и 85-годишната му съпруга от село Дълбок извор. Двамата били откарани в кабинет за спешна медицинска помощ и след прегледи е установено, че мъжът е с охлузни рани по главата, а жената – със счупен глезен. Впоследствие обаче състоянието на възрастния мъж се влошило и той бил транспортиран с линейка в пловдивска болница.Шофьорът на микробуса, който е на 55 години от Първомай, е тестван с дрегер за алкохол, а резултатът е отрицателен. Работата по образуваното досъдебно производство продължава разследващ полицай от районното управление в Първомай.", "date": "2017.07.27", "title": " 83-годишен каруцар бере душа в  болница след катастрофа с микробус в Първомайско"}
{"url": "https://trud.bg/%d1%8f%d0%bd%d0%b5-%d1%8f%d0%bd%d0%b5%d0%b2-%d1%81%d0%ba%d0%be%d1%87%d0%b8-%d1%81%d1%80%d0%b5%d1%89%d1%83-%d0%be%d0%b1%d0%b5%d0%b4%d0%b8%d0%bd%d0%b5%d0%bd%d0%b8%d0%b5%d1%82%d0%be-%d0%bd%d0%b0-%d0%b1/", "text": "Лидерът на РЗС Яне Янев, който е общински съветник в Сандански, избухна и разпространи гневна декларация срещу гласуваното обединение на двете болници в Сандански и Петрич.Според него обеденинението ще доведе до ликвидация на общинската болницата „Св. Врач” в Сандански. „ Взеха решение да се създаде ново общинско ООД с фалиралата общинска болница в Петрич с равни дялове – по 49 %, при абсолютно нарушение на закона. Това е безпрецедентен акт на политическо безумие, наглост и меркантилност. С гласуването в ОбС на практика се слага край на болница със 77 годишна история ще висят на стената на позора докато градът ни съществува. Окончателно се доказа, че модела „Котев” е по-лошото продължение на управлението на Тотев. Ликвидирането на нашата болница чрез схемата за сливане с тази в Петрич е най-тежкия удар нанасян върху град Сандански за целия преход. Без да е взето мнението на лекарите и медицинския персонал в болниците на Сандански и Петрич се взе безумно решение срещу здравеопазването в целия регион. По всичко личи, че целта е в близко бъдеще прекрасния терен на болницата намиращ се в сърцето на парка на гр. Сандански да бъде грабнат от групировка близка до това управление. Втората цел е чрез сливането с фалиралата болница „Рокфелер” в Петрич да се заличат следите на кражбите и в двете болници през последните години, се казва в декларацията на Яне Янев, която РЗС разпространи до медиите.„РЗС ще предприеме всички необходими действия да обжалва по съдебен ред това пагубно за града ни решение. През септември сме готови да организираме протести в подкрепа на гражданите на Сандански за да имат свое болнично заведение, се казва още в декларацията.", "date": "2017.07.27", "title": " Яне Янев скочи срещу обединението на болниците в Петрич и Сандански"}
{"url": "https://trud.bg/%d0%be%d0%b1%d0%bb%d0%b0%d1%81%d1%82%d0%bd%d0%b8%d1%8f%d1%82-%d1%83%d0%bf%d1%80%d0%b0%d0%b2%d0%b8%d1%82%d0%b5%d0%bb-%d0%bd%d0%b0-%d1%81%d0%bb%d0%b8%d0%b2%d0%b5%d0%bd-%d0%bf%d0%b8%d1%82%d0%b0-%d0%b2/", "text": "Областният управител на Сливен Чавдар Божурски внесе запитване в Министерството на икономиката и в Изпълнителната агенция по околна среда към екоминистерството относно ликвидацията и рекултивацията на урановите мини в региона, както за и актуалните данни от радиологичния мониторинг в районите на бившите уранови рудници в Сливен.  Поводът за това е обществения интерес и безпокойството на гражданите, тъй като двата обекта в областта – рудник „Сливен” и участък „Сборище”, община Твърдица – са в непосредствена близост до жилищни постройки.Уранодобивната дейност е била прекратена с Постановление на МС в далечната 1992 година, а шест години по-късно ликвидирането на последствията са били възложени на държавната фирма „Екоинженеринг-РМ”ЕООД-София. Тя е била натоварена с техническата и биологичната рекултивация на бившите мини и свързаните с тях дейности. „През годините в област Сливен има непрекъснат обществен интерес към  държавното дружество и как са били изпълнени дейностите му. Затова се обърнах към министъра на икономиката, който е принципал на „Екоинженеринг – РМ“, а относно мониторинга – към Изпълнителната агенция по околната среда” – обясни още той.Само преди няколко месеца бившият миньор от рудник „Сливен” Христо Христов съобщи, че жителите на вилната зона в областния град, която е до закритата уранова мина,  са подложени на лъчение. Христов още заяви, че за рекултивацията през 2003 г. били отпуснати 200 хил. лева, но тя не била извършена заради отказ за съдействие от общината.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Областният управител на Сливен пита в две министерства за урановите мини"}
{"url": "https://trud.bg/85-%d0%b3%d0%be%d0%b4%d0%b8%d1%88%d0%bd%d0%b0-%d0%bf%d0%bb%d0%be%d0%b2%d0%b4%d0%b8%d0%b2%d1%87%d0%b0%d0%bd%d0%ba%d0%b0-%d0%b8%d0%b7%d0%b3%d0%be%d1%80%d1%8f-%d1%81-6000-%d0%bb%d0%b2-%d0%b7%d0%b0%d1%80/", "text": "В Пловдив не минава и ден, в който телефонните измамници да не ударят поредния джакпот в играта на късмета и с „жокер от публиката” в лицето на наивни дядовци или бабачки. Поредната им жертва този път е 85-годишна пенсионерка от квартал „Кършиака”, която изгоря с 6000 лв. заради „съдействие на полицията”, след като била заблудена от ало бандитите по добре познатия сценарий, който в града под тепетата се превръща в безкраен сапунен сериал.Възрастната жена получила телефонно обаждане от мним служител на реда, а когато си потърсила хвърлените през терасата пачки с 6000 лв. в найлонов плик, разбрала каква я е свършила в желанието си да бъде стриктна и изпълнителна гражданка. По случая в Трето РУ на МВР-Пловдив е образувано поредното досъдебно производство срещу неизвестен извършител. Област за прикачени файлове", "date": "2017.07.27", "title": " 85-годишна пловдивчанка изгоря с 6000 лв. заради „съдействие на полицията”"}
{"url": "https://trud.bg/%d0%bc%d0%b8%d0%bd%d0%b8%d1%81%d1%82%d1%8a%d1%80-%d0%ba%d0%b0%d1%80%d0%b0%d0%ba%d0%b0%d1%87%d0%b0%d0%bd%d0%be%d0%b2-%d1%83%d0%b2%d0%b0%d0%b6%d0%b8-%d0%bf%d1%80%d0%be%d0%b8%d0%b7%d0%b2%d0%be%d0%b4/", "text": "51 курсанти и 48 кадети от Випуск 2017 на Националния военен университет „Васил Левски“ бяха удостоени с първите си военни звания. Тържествената церемония по производството се състоя в центъра на Велико Търново, а дъждът и лошото време не изплашиха стотиците присъстващи. Сред гостите бяха кметът на старопрестолния град Даниел Панов, вицепремиерът и министър на отбраната Красимир Каракачанов, висши военнослужещи от редиците на българската армия, представители на институции, много жители и гости на града, близки и роднини на курсантите и кадетите.Курсантите от випуск „Левски” на Националния военен университет „Васил Левски” вече носят офицерски пагони, а кадетите от Професионалния сержантски колеж към висшето учебно заведение – сержантски нашивки.Кметът Даниел Панов поздрави младите хора, завършили висшето си и професионално военно образование във Велико Търново. „Като човек, който е имал честта да служи на България в строя на родната ни армия, знам отлично колко голямо е вълнението ви в този момент. Това вълнение е предизвикано от съзнанието колко голяма отговорност поемате пред вашите командири и учители, пред вашите родители и пред българския народ. Бъдете достойни български войници и горди последователи на нашите славни предци – генерали, офицери, сержанти, войници, служили в този строй преди нас и достойно защитавали Отечеството. Следвайте заветите както на великите Асеневци, чиято династия 208 години е управлявала България от славния Търновград, така и на Апостола на свободата Васил Левски, чието име носи Националният военен университет. Бъдете смели и отговорни, за да бъде България сигурна, независима и равноправна европейска държава. Помнете, че на сабите на българските офицери някога е бил гравиран надписът :“ С нами Бог“, обърна се към курсантите и кадетите Даниел Панов.Приветствени думи отправиха също вицепремиерът Красимир Каракачанов, заместник-началникът на отбраната генерал-лейтенант Пламен Атанасов и ректорът на НВУ „Васил Левски“ бригаден генерал Пламен Богданов,. Те наградиха първенците на Випуск 2017..", "date": "2017.07.27", "title": " Министър Каракачанов уважи производството на младите офицери във Велико Търново"}
{"url": "https://trud.bg/%d0%bf%d0%be%d0%bb%d0%b8%d1%86%d0%b0%d0%b8-%d0%b7%d0%b0%d1%81%d1%8f%d0%ba%d0%be%d1%85%d0%b0-%d0%bf%d0%b8%d1%8f%d0%bd-%d1%80%d0%be%d0%ba%d0%b5%d1%80-%d1%81-%d1%8f%d0%bc%d0%b0%d1%85%d0%b0/", "text": "Пиян рокер с мотоциклет „Ямаха” бе засечен тази нощ в 0,35 часа на булевард „Христо Ботев” в Пловдив, където пътни полицаи спрели 29-годишния местен жител за проверка.С дрегер било установено, че мъжът е употребил алкохол – 1,34 промила.  С полицейска заповед той е задържан във Второ РУ на МВР-Пловдив, където по случая е образувано бързо производство.", "date": "2017.07.27", "title": " Полицаи засякоха пиян рокер с „Ямаха” на пловдивски булевард"}
{"url": "https://trud.bg/60-%d0%b3%d0%be%d0%b4%d0%b8%d1%88%d0%b5%d0%bd-%d0%bc%d0%b0%d0%b9%d1%81%d1%82%d0%be%d1%80-%d0%be%d1%82-%d0%b3%d0%be%d1%80%d0%bd%d0%b0-%d0%be%d1%80%d1%8f%d1%85%d0%be%d0%b2%d0%b8%d1%86%d0%b0-%d0%bf/", "text": "Мaйcтop нa пoкpиви oт Гopнa Оpяхoвицa, пaднaл пo cтълби пo вpeмe нa peмoнт нa жилищнa кooпepaция, стана поредния донор благодарение съгласието на своите близки.Майсторът, който е 60-годишен, пoлyчил тeжкa мoзъчнo-чepeпнa тpaвмa. В кpитичнo cъcтoяниe мъжът e зaкapaн в нeвpoхиpypгиятa нa вeликoтъpнoвcкaтa бoлницa „Д-р Стефан Черкезов”, нo кoнтyзиятa e билa мнoгo тeжкa и мъжът изпaднaл в мoзъчнa cмъpт. Въпреки преместването му в ОАИЛ и усилията на медиците, последните не успели да го върнат към живота. Тогава близкитe мy взели благородното решение да дадат съгласието си тoй дa cтaнe дoнop.Tъй кaтo инцидeнтът с 60-гoдишният paбoтнитe е тpyдoвa злoпoлyкa, пpoкypaтypaтa e нaзнaчилa cъдeбнo-мeдицинcкa eкcпepтизa. Слeд зaключeниeтo нa лeкapитe за нещастен случай, дoкyмeнтитe зa дoнopcтвo са били оформени. Днec в МОБАЛ пpиcтигнa мeдицинcки eкип oт Сoфия, зa дa eкcплaнтиpa opгaнитe.", "date": "2017.07.27", "title": " 60-годишен майстор от Горна Оряховица, паднал от покрив, стана донор"}
{"url": "https://trud.bg/%d0%ba%d1%80%d0%b8%d1%81%d1%82%d0%b8%d0%b0%d0%bd-%d0%ba%d0%b5%d1%80%d0%bd-%d0%b5%d1%81-%d0%bd%d0%b5-%d0%b1%d0%b8-%d0%bc%d0%be%d0%b3%d1%8a%d0%bb-%d0%b4%d0%b0-%d0%bf%d0%be%d0%bd%d0%b5%d1%81%d0%b5/", "text": "Европейският съюз „никога изобщо” не би могъл да понесе икономическото въздействие от присъединяване на Турция, заяви австрийският канцлер Кристиан Керн, цитиран от Асошиейтед прес.Думите му открояват още веднъж твърдата линия на Виена срещу турското членство в ЕС.Австрия е сред най-отявлените критици на Анкара в ЕС и се обявява за замразяване на преговорите на Турция за членство.„Би трябвало да е оправдано да се каже: „Ти просто не си кандидатка за членство”,коментира Керн пред германския в. „Франкфуртер алгемайне цайтунг”.Австрия е представила не само аргументи за състоянието на турската демокрация, но и икономически основания, посочи още той.„В чисто икономически план Европа не би могла никога изобщо да преглътне присъединяването на Турция. Как се предполага, че ще се случи това?,” попита той.Канцлерът на Австрия заяви още, че „Турция е преминала почти всички червени линии”, що се отнася до въпроси като отношение към журналистите и депутатите.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Кристиан Керн: ЕС не би могъл да понесе икономическото въздействие от присъединяване на Турция"}
{"url": "https://trud.bg/%d0%b1%d0%b5%d0%b1%d0%b5-%d0%bd%d0%b0-%d0%b3%d0%be%d0%b4%d0%b8%d0%bd%d0%ba%d0%b0-%d0%b8-%d0%be%d1%89%d0%b5-%d1%87%d0%b5%d1%82%d0%b8%d1%80%d0%b8%d0%bc%d0%b0-%d0%bf%d0%be%d1%81%d1%82%d1%80%d0%b0%d0%b4/", "text": "Момиченце на една годинка и още четирима души пострадаха в сряда около 10.30 часа сутринта при автомобилна катастрофа с участието на три коли в района на пътен възел „Царацово” край автомагистрала „Тракия” и Пловдив.На място служителите от РУ на МВР-Труд установили, че лек автомобил “Фиат” отнел предимството и блъснал “Опел”, който се отклонил наляво и ударил челно товарен автомобил “Сеат”. В болница за наблюдение е настанен 45-годишен мъж от Пловдив, водач на сеата. Взета му е кръвна проба за алкохол. Прегледани и освободени за домашно лечение са четирима души, пътували с опела – 62-годишният шофьор от Раковски, две жени – на 52 и 22 години, и бебенце на годинка. Мъжът и 58-годишна пловдивчанка, която управлявала фиата, са тествани с дрегер, но резултатите са отрицателни. Произшествието е отработено по административен ред.", "date": "2017.07.27", "title": " Бебе на годинка и още четирима пострадаха при катастрофа на пътен възел „Царацово”"}
{"url": "https://trud.bg/%d1%81%d0%b8%d1%82%d0%b8-%d1%81%d0%bf%d0%b5%d1%87%d0%b5%d0%bb%d0%b8%d1%8f-%d0%bf%d1%8a%d1%80%d0%b2%d0%b8%d1%8f-%d1%82%d1%83%d1%80-%d1%81-%d1%80%d0%b5%d0%b0%d0%bb/", "text": "Кой е по-богат? Кой ще извади повече за Килиън Мбапе? Дуелът е директно между „Манчестър Сити“ и „Реал“.И докато босовете се надцакват с милиони, на терена англичаните разгромиха европейския шампион с 4:1. Мачът се игра на стадион „Лос Анджелис Колизеум“, а присъствалите 89 000 души са рекорд за футболен мач на арената.За последно „Реал“ не вкара гол в официален мач именно срещу „Сити“ – в полуфинал на Шампионската лига през 2016 година. Сега беше на крачка да се повтори. Чак в добавеното време младокът Оскар заби много красиво с далечен и прехвърлящ удар. Преди това Кевин де Бройне се развихри. Белгиецът направи асистенции при головете на Николас Отаменди, Рахим Стърлинг и Джон Стоунс.В същото време германският национал Лерой Сане изненадващо зачеркна емблемата на „Манчестър Сити“ от впечатляваща татуировка на гърба си. 21-годишният нападател изрисува през май цяла снимка – как се радва след гол срещу „Монако“ в Шампионската лига. Сега вместо емблемата на „Сити“ има черно петно. Явно Сане не изключва възможността да премине и в друг клуб.За „Реал“ пък престои още по-голям сблъсък. В събота срещу неделя българско време „кралете“ се изправят срещу „Барселона“.", "date": "2017.07.27", "title": " “Сити“ спечелия първия тур с „Реал“"}
{"url": "https://trud.bg/%d0%bc%d0%be%d0%bc%d0%b8%d1%87%d0%b5-%d0%b2%d0%bb%d0%b8%d0%b7%d0%b0-%d0%b2-%d0%b7%d0%b0%d1%82%d0%b2%d0%be%d1%80%d0%b0-%d0%b7%d0%b0-%d1%88%d0%be%d1%84%d0%b8%d1%80%d0%b0%d0%bd%d0%b5-%d1%81-163-%d0%bf/", "text": "20-годишно момиче получи ефективна присъда от 3 месеца затвор и глоба от 200 лева за това, че е управлявала автомобил с 1,63 промила алкохол – определи Районният съд в Нова Загора.  Престоят на бургазлийката зад решетките е удължен с още 6 месеца, тъй като нарушението е било извършено в изпитателния срок на наложено общо условно наказание за кражби.Нарушителката била установена от полицията в Нова Загора на 2 юли, след като се блъснала с „Фолксваген голф” в дърво на една от централните улици в града. Употребата на алкохол е била регистрирана с дрегер.  Освен пияна, младата жена е седяла зад волана без да има шофьорска книжка. Тя е била изправена пред съда по бързото производство.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Момиче влиза в затвора за шофиране с 1,63 промила алкохол"}
{"url": "https://trud.bg/%d1%81%d0%ba%d0%b0%d0%bd%d0%b4%d0%b0%d0%bb%d0%b5%d0%bd-%d1%81%d1%8a%d0%b4%d0%b8%d1%8f-%d0%bd%d0%b0-%d0%b1%d0%be%d1%82%d0%b5%d0%b2-%d1%86%d1%81%d0%ba%d0%b0/", "text": "Рефер, за когото е искано доживотно изваждане от футбола, ще свири дербито на третия кръг „Ботев“ – ЦСКА в неделя. Миналия сезон Валентин Железов ощети тежко „Дунав“ в мача срещу „Верея“, когато позволи на Амаду Сукуна от старозагорците да спре топката с ръка и после да вкара гол. Въпреки воплите от Русе наказание не последва.Очевидно съдийската комисия на БФС е доволна от арбитъра. В миналия кръг Железов свири двубой точно на „Дунав“ – срещу „Берое“, завършил 1:1.ЦСКА изригна срещу съдията Ивайло Стоянов точно в миналия рунд на първенството при загубата с 0:1 от „Лудогорец“. Сватбата не получи наряд за мач от третия кръг.В същото време кондиционният треньор на „червените“ Томас Нойберт гарантира, че отборът е в отлична физическа форма. „Борусия“ (Дортмунд) при Юрген Клоп работил по същата програма, както и ЦСКА. „В момента имаме само леки болежки, но не и контузии“, заяви германският специалист.", "date": "2017.07.27", "title": " Скандален съдия на „Ботев“ – ЦСКА"}
{"url": "https://trud.bg/%d0%be%d0%b1%d1%89%d0%b8%d0%bd%d0%b0-%d0%bd%d0%b5%d1%81%d0%b5%d0%b1%d1%8a%d1%80-%d0%b8-%d0%b4%d0%b0%d1%80%d0%b8%d1%82%d0%b5%d0%bb%d0%b8-%d0%bf%d0%be%d0%bc%d0%be%d0%b3%d0%bd%d0%b0%d1%85%d0%b0-%d0%bd/", "text": "Община Несебър и дарители са помогнали на 900 руски деца, дошли на лагер у нас.Малчуганите пристигнали на нашето море да летуват, но внезапно се оказало, че има затруднения с това да бъдат изхранени. Фирмата, която трябвало да се грижи за тях по време на престоя им у нас обаче изведнъж се оказала с проблем. Починал собственикът и и нямало кой да оперира със сметките.На свое заседание общинарите в Несебър, начело с кмета Николай Димитров, са гласували парична помощ, която да позволи безпроблемното пребиваване у нас на децата.При възникване на кризисната ситуация с липсата на пари за храна почиващите у нас руски деца 900 на брой. Повечето от тях вече са в родината си. Сега в лагера са останали последните, които също скоро ще си отидат у дома.", "date": "2017.07.27", "title": " Община Несебър и дарители помогнаха на руски деца"}
{"url": "https://trud.bg/%d0%b1%d1%8a%d1%80%d0%b7%d0%be-%d0%bf%d1%80%d0%be%d0%b8%d0%b7%d0%b2%d0%be%d0%b4%d1%81%d1%82%d0%b2%d0%be-%d1%81%d1%80%d0%b5%d1%89%d1%83-45-%d0%b3%d0%be%d0%b4%d0%b8%d1%88%d0%b5%d0%bd-%d0%bc%d1%8a%d0%b6/", "text": "Бързо производство по член 325, алинея 1 от Наказателния кодекс за хулиганство е образувано в РУ на МВР-Стамболийски срещу 46-годишен местен жител, който около 15 часа в сряда в района на жп гарата отправил обиди и нанесъл удари на двама свои съграждани, съответно на 65 и 40 години. За случая е уведомена Районна прокуратура – Пловдив.През последното денонощие на територията на Областна дирекция на МВР – Пловдив са регистрирани 14 криминални престъпления – 2 кражби, наркотици и 11 други. Разкрити са 10 престъпления.", "date": "2017.07.27", "title": " Бързо производство срещу 45-годишен мъж от Стамболийски за побой над двама съграждани"}
{"url": "https://trud.bg/%d0%b4%d0%b2%d0%b5-%d0%bf%d0%b5%d1%88%d0%b5%d1%85%d0%be%d0%b4%d0%ba%d0%b8-%d1%80%d0%b0%d0%bd%d0%b5%d0%bd%d0%b8-%d0%bf%d1%80%d0%b8-%d0%b8%d0%bd%d1%86%d0%b8%d0%b4%d0%b5%d0%bd%d1%82%d0%b8-%d0%b2-%d0%bf/", "text": "Две пешеходки са били ранени при пътни инциденти в Пловдив и Карлово, станали в сряда. Около 11 часа на улица “Гладстон” в областния град 80-годишна пенсионерка била блъсната от лек автомобил “Нисан” с 41-годишна местна шофьорка зад волана.Два часа по-ранов сряда на кръстовище в Карлово автомобил от същата марка с водачка на същата възраст пък ударил пресичащата пътното платно 70-годишна жена. Двете пострадали пенсионерки са под лекарско наблюдение в пловдивска болница. Алкохолните проби на дамите шофьорки са отрицателни. На местопроизшествията са извършени огледи. В рамките на образувани досъдебни производства се изясняват причините и обстоятелствата около двете катастрофи.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Две пешеходки ранени при инциденти в Пловдив и Карлово"}
{"url": "https://trud.bg/%d1%85%d0%b8%d0%bb%d1%8f%d0%b4%d0%b8-%d1%81%d0%b5-%d1%80%d0%b5%d0%b4%d1%8f%d1%82-%d0%bd%d0%b0-%d0%be%d0%bf%d0%b0%d1%88%d0%ba%d0%b0-%d0%bf%d1%80%d0%b5%d0%b4-%d0%bc%d0%be%d1%89%d0%b8%d1%82%d0%b5-%d0%bd/", "text": "Патриарх Неофит и хиляди богомолци се поклониха по време на храмовия празник на столичната църква „Св. Седмочисленици“ на донесените от Света гора чудодейни мощи на Свети Панталеймон.Патриархът отслужи в храма света литургия в памет на светите Седмочисленици.Мощите пристигнаха вчера от едноименния манастир в Света гора. Те бяха донесени от монаси от манастира, начело с игумена архимандрит Евлогий.Цял ден има голяма опашка от хора, които чакат да влязат в храма и да се поклонят пред мощите.", "date": "2017.07.27", "title": " Хиляди се редят на опашка пред мощите на Свети Панталеймон"}
{"url": "https://trud.bg/%d0%be%d0%b1%d1%89%d0%b8%d0%bd%d0%b0-%d1%81%d0%b2%d0%b8%d1%89%d0%be%d0%b2-%d0%b8%d0%b7%d0%b3%d0%be%d1%82%d0%b2%d1%8f-%d0%b8%d0%bd%d0%b2%d0%b5%d1%81%d1%82%d0%b8%d1%86%d0%b8%d0%be%d0%bd%d0%bd%d0%b8/", "text": "Инвестиционни проекти за близо 1,2 млн. лв. изготвя Община Свищов, като средствата са за реконструкция и рехабилитация на част от водопроводната мрежа в града и четири населени места. Проектите обхващат шест улици в Свищов и захранващите водопроводи на селата Драгомирово, Морава, Хаджидимитрово и Козловец. Силно компрометираната водопроводна мрежа в град Свищов и недостигът на вода в следствие амортизираните захранващи водопроводи към селата са дългогодишен проблем за община Свищов, който създава редица проблеми за жителите на Общината и служителите на ВиК. По тази причина ВиК „Йовковци“ и община Свищов взеха решение да се изготвят инвестиционни проекти за реконструкция и рехабилитация на най-компрометираната част от водопроводната мрежа в града на стойност до 700 хил. лв. и захранващите водопроводи към четирите населени места на стойност до 350 хил. лв.Вътрешната водопроводна мрежа в град Свищов в по-голямата си част е изпълнена от манесманови и етернитови тръби от 1940 до 1985 г., сградните водопроводни отклонения са стари, изградени от поцинковани тръби. Водопроводната мрежа по ул. „Ал. Божинов“; ул. „Тинтява“; ул. „Пирин“; ул. „Искър“; ул. „Киряк Цанков“ и ул. „Черни връх“ отдавна е амортизирана, поради което са налице чести аварии, свързани със спиране на водоподаването и влошаване на качеството на питейната вода. Честите ремонти за отстраняване на авариите затрудняват движението на МПС и създават неудобство за живущите на прилежащите улици. По мнение на ВиК експертите, това налага извършване на основен ремонт на водопроводната мрежа на конкретните, често авариращи улици. За изпълнението на такъв ремонт община Свищов изготвя инвестиционен проект, в Поименния списък за капиталови разходи за 2017 г.: „Изготвяне на инвестиционен проект за обект: „Реконструкция и рехабилитация на вътрешно водопроводна мрежа в гр. Свищов, по улици: ул. „Ал. Божинов“; ул. „Тинтява“; ул. „Пирин“; ул. „Искър“; ул. „Киряк Цанков“ и ул. „Черни връх“.С изготвените проекти община Свищов ще кандидатства към ПУДООС за отпускане  на необходимите средства, с които да се решат сериозните проблеми с водопреносната мрежа в Общината. След ремонта на силно компрометираните участъци, ще предстои преасфалтиране на конкретните улици.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Община Свищов изготвя инвестиционни проекти за близо 1,2 млн. лв."}
{"url": "https://trud.bg/%d0%b4%d0%b2%d0%b0%d0%bc%d0%b0-%d0%be%d1%82-%d1%88%d0%b5%d0%ba%d0%b5%d1%80-%d0%bc%d0%b0%d1%85%d0%b0%d0%bb%d0%b0-%d1%80%d0%b0%d0%b7%d0%b1%d0%b8%d1%85%d0%b0-%d0%b8-%d0%be%d0%b1%d1%80%d0%b0%d1%85%d0%b0/", "text": "29-годишен мъж и 14-годишно момче от Шекер махала в Пловдив са били задържани, непосредствено след кражба от микробус „Ситроен”, паркиран на улица „Георги Бенев” в града под тепетата.Двамата стари познайници на полицията били отведени в сряда сутринта в ареста на Трето РУ на МВР-Пловдив в резултат на предприети незабавни заградителни и издирвателни действия по сигнал от 35-годишен шофьор. Около 9.30 часа той установил, че му е микробусът “Ситроен”, от който липсвали фирмени документи и касов апарат.  Предстои материалите по образуваното досъдебно производство да бъдат внесени в Районна прокуратура-Пловдив. ", "date": "2017.07.27", "title": " Двама от Шекер махала разбиха и обраха микробус в Пловдив"}
{"url": "https://trud.bg/%d0%be%d1%82-%d1%80%d0%b0%d0%b7%d0%b3%d1%80%d0%b0%d0%b4-%d0%bf%d1%80%d0%b5%d0%b4%d1%83%d0%bf%d1%80%d0%b5%d0%b4%d0%b8%d1%85%d0%b0-%d0%bd%d0%b5-%d0%bd%d0%b8-%d0%be%d1%82%d0%bf%d0%b8%d1%81%d0%b2%d0%b0/", "text": "От лагера на „Лудогорец“ размахаха пръст към своя противник от Израел и заявиха, че нищо не е решено. Тимът от Разград загуби с 0:2 от „Апоел“ и се нуждае от чиста победа с поне 3:0 в реванша след седмица, за да продължи към плейофите в Шампионската лига.„Никакво предаване – каза Георги Дерменджиев, треньорът на „Лудогорец“. – Има още 90 минути, във футбола всичко е възможно. Ще се подготвим и ще направим един мач, след който да излезем победители.“Подобен оптимизъм изрази и Ангел Петричев, изпълнителен директор в „Лудогорец“.„Можем да излезем от този удар – каза шефът. – Ние все пак сме „Лудогорец“! Никой не трябва да ни отписва. Резултатът е лош, но следва двубой в Разград. Ще направим луд мач след седмица.“Светослав Дяков, капитанът на „орлите“, също продължава да вярва, че със съотборниците му имат сили да вземат скалпа на „Апоел“.", "date": "2017.07.27", "title": " От Разград предупредиха: Не ни отписвайте, не се предаваме"}
{"url": "https://trud.bg/%d0%bb%d0%b5%d0%b2%d1%81%d0%ba%d0%b8-%d1%81%d1%82%d0%b0%d0%bd%d0%b0-%d0%bf%d0%be%d0%b1%d0%b5%d0%b4%d0%b8%d1%82%d0%b5%d0%bb-%d0%b2%d1%8a%d0%b2-%d0%b2%d1%82%d0%be%d1%80%d0%b8%d1%8f/", "text": "Отборът на столичния „Левски“ стана победител във Второто издание на детския футболен турнир в памет на Трифон Иванов, срещите от който се играха на стадион „Ивайло“ във Велико Търново. На финала сините победиха с резултат 3:0 „Черноморец“ /Бургас/. Призът „Железен защитник“ получи състезателят на победителите Александър Малинов, а голмайстор на турнира стана Георги Стоянов от третия в крайното класиране „Берое“.Призьорите бяха поздравени и наградени от министъра на отбраната Красимир Каракачанов, кмета на Велико Търново Даниел Панов и съотборниците на Трифон Иванов от националния отбор Емил Костадинов, Петър Хубчев, Бончо Генчев, Илиян Киряков и Ивайло Йорданов. За финала на турнира и за церемонията специално дойде и майката на Трифон Иванов.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " „Левски” стана победител във втория детски футболен турнир „Трифон Иванов”"}
{"url": "https://trud.bg/15-%d0%bf%d0%b0%d1%86%d0%b8%d0%b5%d0%bd%d1%82%d0%b8-%d0%bf%d1%80%d0%b5%d0%bc%d0%b8%d0%bd%d0%b0%d1%85%d0%b0-%d1%83%d1%81%d0%bf%d0%b5%d1%88%d0%bd%d0%be-%d0%bb%d1%8a%d1%87%d0%b5%d0%bb%d0%b5%d1%87%d0%b5/", "text": "15 пациенти са преминали успешно лъчелечение с единствената в страната система за радиохирургия Cyberknife (кибернож) Accuray, разположена в Клиниката по лъчелечение (КЛЛ) на УМБАЛ „Свети Георги“ в Пловдив през първите 100 дни, откакто модерният апарат заради през месец април тази година. „До момента са оперирани пациенти с доброкачествени тумори на мозъка или с единични метастази. Първоначално при нас се записват пациенти с доброкачествени и злокачествени формации на неподвижни органи. Сред тях са злокачествени новообразувания на носоглътката (назофаринкс), пириформения синус, окото и неговите придатъци (ретина, хориоидея, орбита), главния мозък и мозъчните обвивки, ендокринната система – хипофиза, епифиза, доброкачествени новообразувания на главния мозък и мозъчните обвивки, хипофиза, епифиза, както и вторични злокачествени новообразувания на главния мозък и костен череп”, обясни д-р Мария Влайкова, началник на клиниката по лъчечение на УМБАЛ „Свети Георги”.От началото на месец юли обаче в най-голямата държавна болница в Югоизточна България вече се лекуват и пациенти с доброкачечствени и злокачествени формации на гръбначния стълб. За тяхното лечение се използва програмата SpineTracking, която позволява постоянно проследяване по време на облъчването. Съвсем скоро там ще се лекуват и пациенти с тумори на кости на таза. „До края на годината се предвижда да стартира лечение с кибернож и на пациенти с формации на подвижни органи, след поставяне на фидюшъли (импланти, които се поставят в и/или около тумор на меките тъкани, за да бъдат ориентация по време на облъчването. Обикновено се поставят под компютъртомографски контрол, което се извършва от хирургичните клиники. Става дума за първични и вторични злокачествени новообразувания на черния дроб и интрахепаталните пътища, белия дроб, простатата, надбъбречната жлеза, както и на доброкачествени новообразувания на черния дроб”, допълва д-р Влайкова.Според началника на Клиниката по лъчелечение на УМБАЛ „Свети Георги” с въвеждането в експлоатация на CyberKnife изчезва необходимостта пациентите да се препращат към различни онкологични центрове в Европа, което забавяше и многократно оскъпяваше лечението им. „Убедени сме, че благодарение на новата роботизирана стереотактична система за радиохирургия ще допринесем за по-бързото и по-ефикасно лечение и значително ще подобрим лъчелечебните възможности за онкоболните пациенти в страната”, твърди д-р Влайкова. Киберножът представлява безболезнен, безкръвен и бърз метод на лечение, при който има несравнимо щадене на здравите органи и тъкани поради рязкото спадане на дозния градиент. Планира се с 4D компютър-томограф – симулатор, като се извършва fusion с ядрено-магнитен резонанс (ЯМР), стари образи от СТ или ПЕТ – СТ. Затова е добре на пациентите да се направят всички необходими образни изследвания, съветват от клиниката в Пловдив.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " 15 пациенти преминаха успешно лъчелечение с киберножа в УМБАЛ „Свети Георги“ в Пловдив"}
{"url": "https://trud.bg/%d0%bb%d0%b5%d0%ba%d0%b0-%d0%ba%d0%be%d0%bb%d0%b0-%d1%81%d0%b5-%d0%b7%d0%b0%d0%b1%d0%b8-%d0%b2-%d1%86%d0%b8%d1%81%d1%82%d0%b5%d1%80%d0%bd%d0%b0-%d0%bd%d0%b0-%d1%85%d0%b0%d0%b8%d0%bd%d0%b1%d0%be%d0%b0/", "text": "Катастрофа между лек автомобил и цистерна стана в четвъртък следобед на Хаинбоаз край Велико Търново. Цистерната е била пълна с 30 тона дизелово гориво. За щастие, няма пострадали при инцидента.Вероятни причини за удара са несъобразена с мократа настилка скорост или неправилно изпреварване. Движението в района по трасето Велико Търново – Гурково е затруднено, шофьорите да се движат с повишено внимание.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Лека кола се заби в цистерна на Хаинбоаз"}
{"url": "https://trud.bg/%d0%b7%d0%b0%d0%ba%d0%be%d0%bf%d1%87%d0%b0%d1%85%d0%b0-%d0%bf%d0%bb%d0%be%d0%b2%d0%b4%d0%b8%d0%b2%d1%87%d0%b0%d0%bd%d0%b8%d0%bd-%d0%bf%d0%be%d1%81%d1%80%d0%b5%d1%89%d0%bd%d0%b0%d0%bb-%d0%bf%d0%be/", "text": "38-годишен пловдивчанин е задържан за 24 часа в ареста на Пето РУ на МВР в града под тепетата за проявена агресия към полицаи. Час след полунощ на улица “Съединение” на жк “Тракия” подпийналият мъж нарушил обществения ред и посрещнал явилите се по сигнал униформени служители на реда с нож в ръка, отправяйки към тях обиди и закани.След като бабаитът бил обезоръжен, без да има пострадали, полицаите му щракнали белезниците зад гърба и го отвели в близкото районно управление. Материалите по образуваното бързо производство по чл. 325, ал.2 от Наказателния кодекс вече са докладвани в Районна прокуратура-Пловдив.", "date": "2017.07.27", "title": " Закопчаха пловдивчанин, посрещнал полицаи с нож в ръка"}
{"url": "https://trud.bg/%d0%bf%d0%b0%d0%be%d0%bb%d0%be-%d0%b4%d0%b6%d0%b5%d0%bd%d1%82%d0%b8%d0%bb%d0%be%d0%bd%d0%b8-%d0%b4%d1%8a%d1%80%d0%b6%d0%b0%d0%b2%d0%b8%d1%82%d0%b5-%d1%87%d0%bb%d0%b5%d0%bd%d0%ba%d0%b8-%d0%b2-%d0%b5/", "text": "В четвъртък министър-председателя на Италия Паоло Джентилони отново подчерта, че целият Европейски съюз трябва да помогне, за да се разреши мигрантската криза в Средиземно море, предава ANSA.„Нашето послание е, че трябва да се поеме общ ангажимент“, подчерта Джентилони след срещата си с председателя на Германската социалдемократическа партия Мартин Шулц в Рим.„Ние няма да се примирим с идеята, че свързаните с миграцията предизвикателства, включително икономическите мигранти, могат да бъдат оставени на отделни страни, избрани по случайност или по географско положението“, допълни италианският премиер.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Паоло Джентилони: Държавите членки в ЕС трябва да поемат общ ангажимент за мигрантската криза"}
{"url": "https://trud.bg/%d0%be%d1%81%d0%b8%d0%b3%d1%83%d1%80%d1%8f%d0%b2%d0%b0%d1%82-%d0%b4%d0%be%d0%bf%d1%8a%d0%bb%d0%bd%d0%b8%d1%82%d0%b5%d0%bb%d0%bd%d0%be-%d0%b2%d0%be%d0%b4%d0%be%d1%81%d0%bd%d0%b0%d0%b1%d0%b4%d1%8f%d0%b2/", "text": "„В и К“ в Сливен осигурява допълнително водоснабдяване за 6 балкански села, които страдат от хроничен недостиг на вода по време на лятната суша. С възстановяването на стар водоизточник в котленското с.Тича се осигурява допълнително снабдяване за още три котленски села – Топузово, Соколарци и Малко село – съобщиха от дружеството. В момента се работи и по изграждането на допълнителен водопровод за сливенските села Градско и Новачево. Проектът е на стойност 1,5 млн.лева.  Свлачище в района на двете населени места е скъсало подпорна стена, но до селата е доведена вода с подмяната на 200-метрова тръба.В същото време от „В и К“ в Сливен предупредиха жителите на селата в Сливенска област да пестят питейната вода и да не поливат частните си насаждения без мярка.", "date": "2017.07.27", "title": " Осигуряват допълнително водоснабдяване за 6 села в Сливенско"}
{"url": "https://trud.bg/%d0%b4%d0%b2%d0%b0%d0%bc%d0%b0-%d0%bd%d0%b5%d0%bf%d1%8a%d0%bb%d0%bd%d0%be%d0%bb%d0%b5%d1%82%d0%bd%d0%b8-%d0%be%d1%82%d0%ba%d1%80%d0%b0%d0%b4%d0%bd%d0%b0%d1%85%d0%b0-%d1%81%d0%ba%d1%8a%d0%bf-%d0%b0/", "text": "Столични полицаи предприеха незабавни оперативни действия след получен сигнал за откраднат скъп автомобил. Непосредствено след противозаконното отнемане на „Ауди А4“ са задържани двама непълнолетни, на възраст 16 и 17 години, от София, съобщават от МВР.Сигналът за извършена кражба от столичен фитнес клуб на пари, ключове от лек автомобил „Ауди А 4”, а в последствие – и на аудито, паркирано пред сградата, е получен в столичната полиция вчера  около 15.30 часа. Служителите от сектор „Престъпления свързани с МПС”-СДВР, съвместно с колегите им от отдела за специализирани полицейски сили предприели светкавични заградителни мероприятия. След кратко преследване, в района на ж. к.„Красна поляна” полицаите задържали   двамата бегълци,  докато шофират противозаконно отнетия лек автомобил.  Непосредствено преди задържането, извършителите ударили леко с аудито полицейския  автомобил.По случая е образувано досъдебно производство. Събраните материали са докладвани в Софийска районна прокуратура.  АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Двама непълнолетни откраднаха скъп автомобил в столицата, арестувани са след гонка с полицията\t\t\t"}
{"url": "https://trud.bg/%d1%83%d1%80%d0%b0%d0%b3%d0%b0%d0%bd%d0%b5%d0%bd-%d0%b2%d1%8f%d1%82%d1%8a%d1%80-%d1%81%d0%b2%d0%b0%d0%bb%d0%b8-%d0%b8%d0%b7%d0%be%d0%bb%d0%b0%d1%86%d0%b8%d1%8f%d1%82%d0%b0-%d0%bd%d0%b0-%d1%81%d0%b0/", "text": "Ураганен вятър в Севлиево откърти голямо парче от изолацията на фасада на блок, саниран преди около година по Националната програма за енергийна ефективност. Снимка от разрушенията публикува на стената си във Фейсбук Гергин Борисов:Пострадалият при бурята блок се намира в жилищния комплекс „Митко Палаузов“ в Севлиево, а щетите се изразяват от съсипани 60 квадратни метра от изолацията.Констатираните щети ще бъдат отстранени от фирмата-изпълнител, тъй като в договора изрично е упоменат срок, в който фирмата носи отговорност за качеството на изпълнение.Бурята, продължила по-малко от час снощи в района на община Севлиево, е нанесла и други сериозни материални щети. Пострадали хора няма.", "date": "2017.07.27", "title": " Ураганен вятър свали изолацията на саниран блок в Севлиево"}
{"url": "https://trud.bg/16-%d0%b3%d0%be%d0%b4%d0%b8%d1%88%d0%b5%d0%bd-%d0%b7%d0%b0%d0%b4%d1%8a%d1%80%d0%b6%d0%b0%d0%bd-%d1%81-%d0%bc%d0%b0%d1%80%d0%b8%d1%85%d1%83%d0%b0%d0%bd%d0%b0-%d0%b2-%d0%b1%d1%80%d0%b5%d0%b7%d0%be%d0%b2/", "text": "16-годишен тийнейджър от Брезово попадна в полицейския арест заради притежание на наркотици. В хода на специализирана операция срещу незаконната дейност  служителите на реда в Брезово заловили 16-годишно момче да носи в себе си пакет с марихуана. Извършителят е задържан за едно денонощие в РУ – Раковски, а по случая е образувано бързо производство и е уведомена Районна прокуратура – Пловдив.", "date": "2017.07.27", "title": " 16-годишен задържан с марихуана в Брезово"}
{"url": "https://trud.bg/%d0%b7%d0%b0%d0%bf%d0%be%d1%87%d0%b2%d0%b0%d1%82-%d0%be%d1%82%d0%bd%d0%be%d0%b2%d0%be-%d1%80%d0%b0%d0%b7%d0%ba%d0%be%d0%bf%d0%ba%d0%b8-%d0%bd%d0%b0-%d1%82%d1%83%d0%b8%d0%b4%d0%b0-%d0%b2-%d1%81/", "text": "Регионалният исторически музей в Сливен възобновява проучванията на късноантичната и ранносредновековната крепост „Туида”. „Разчитаме на помощта на доброволци, като най-вече се надяваме да се включат гимназисти с интерес към историята и археологията“ – каза археологът Николай Сираков, директор на музея. Той ще е и ръководител на новите проучвания.„Досега е изследвана укрепителната система на съоръжението. Идеята е да се довърши проучването и на централната административна сграда, да влезем в центъра на крепостта. Очакваме, че ще получим нови данни за създаването й, както и за това дали е имало живот на хълма, макар че вече има сведения за това” – обясни Сираков. Работата ще започне в средата на септември.Крепостта заема хълмист терен от десетки декари площ. „Туида” бе реновирана преди няколко години за 5 млн.лева по европейски проект и е най-новият туристически обект в Града под Сините камъни.  Проучванията ще се извършват паралелно с дейността на екипа на „Туида” и вероятно ще направят още по-атрактивни посещенията на туристите.Местността Хисарлъка, където се намира крепостта, е била  обитавана от тракийски племена, антични римляни, средновековни българи. Съоръжението е имало важна отбранителна роля, разрушавано е неведнъж и е възстановявано. На него е имало култов и жилищен комплекс, казарми, зърнохранилища, административна сграда. Сред откритите находки са тракийски светилища, печат на княз Борис I, колективна находка от железни оръдия на труда, богата керамика и други артефакти, както и кости на няколко вида птици, част от които са вече изчезнали в местната природа. През 2012 г. “Туида” за пореден път влезе в националните новини, след като Николай Сираков и колегите му разкриха, че крепостта е имала подземен тунел, който я свързвал с река Новоселска. Стръмният тунел от 5-6 век е бил използван за доставяне на вода от реката, както и за бягство при нападения. В една от нишите на тунела бе намерена запазена свещ за осветление.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Започват отново разкопки на „Туида“ в Сливен, музеят търси ученици-доброволци"}
{"url": "https://trud.bg/%d1%86%d0%b8%d0%b3%d0%b0%d0%bd%d0%b8%d0%bd-%d0%b1%d0%bb%d1%83%d0%b4%d1%81%d1%82%d0%b2%d0%b0%d0%bb-%d1%81-12-%d0%b3%d0%be%d0%b4%d0%b8%d1%88%d0%bd%d0%be-%d0%bc%d0%be%d0%bc%d0%b8%d1%87%d0%b5%d0%bd%d1%86/", "text": "Районна прокуратура – Троян внесе в съда обвинителен акт срещу 24-годишен мъж за блудство с малолетно момиче. Обвинението срещу Милан Ж. е за това, че на  18.04.2017 г., около 20,25 часа в гр. Троян, област Ловешка направил опит да възбуди и удовлетвори полово желание, без съвукопление с лице от женски пол – ненавършило 14 години момиче, без нейно съгласие, като е използвал сила и заплашвал, че ще е я убие.Пострадалото момиче е на 12 години. На 18.04.2017г.  около 17- 18.00 часа била в дома си заедно с приятелката си. Малко по–късно гостенката си тръгнала, като помолила момичето  да я изпрати.  След като изпратила приятелката си, двете се разделили и пострадалата   тръгнала  сама да се прибира към дома си.  Било около 20.25 часа, но още не се било стъмнило. Когато се намирала срещу сградата на „Военно формирование„ 24430 гр. Троян,  видяла отстрани до пътя да стои мъж.  В момента в който преминала покрай него, обвиняемият  я  хванал за ръката и я попитал „дали знае какво е секс“.  Малолетната започнала да се дърпа, за да се освободи, но не успяла. Тогава обвиняемият я заплашил, че ако не отиде с него, „ще я застреля, защото имал пистолет“ и я задърпал към брега на  реката. Докато извършвал насилието бил  заловен от двама полицай.Полицаите били изпратени по сигнал, подаден на тел. 112 от гражданка, която живеела в района. Около 20.25 часа жената  била на терасата на апартамента си и забелязала лице от ромски произход, което се намирало от другата страна на реката и  „мастурбирало“. След това видяла, че същото  лицето дърпа момиче към реката, а то се съпротивлява и веднага  сигнализирала за случая на тел.112.Предстои насрочване на делото за разглеждане от съда.", "date": "2017.07.27", "title": " Циганин, блудствал с 12-годишно момиченце, отива на съд"}
{"url": "https://trud.bg/%d1%82%d0%b8%d1%80-%d1%81%d0%b5-%d0%be%d0%b1%d1%8a%d1%80%d0%bd%d0%b0-%d0%b8-%d1%83%d0%b4%d0%b0%d1%80%d0%b8-%d0%b4%d0%b2%d0%b5-%d0%ba%d1%8a%d1%89%d0%b8/", "text": "ТИР се обърна на ляв завой и удари две къщи на главната улица в плевенското село Писарово. Катастрофата станала около 19,20 ч сряда и по чудо се разминала без убити и ранени хора. Тежкият камион пътувал в посока към Горни Дъбник и 34-годишният му шофьор от търновското село Церова кория нямал обяснение каква е причината за инцидента. Пробата му за алкохол е отрицателна.", "date": "2017.07.27", "title": " ТИР се обърна и удари две къщи"}
{"url": "https://trud.bg/%d1%81%d1%82%d0%be%d0%b8%d1%87%d0%ba%d0%be%d0%b2-%d0%b5-%d0%bf%d0%be-%d0%b4%d0%be%d0%b1%d1%8a%d1%80-%d0%be%d1%82-%d0%b8%d0%b1%d1%80%d0%b0%d1%85%d0%b8%d0%bc%d0%be%d0%b2%d0%b8%d1%87/", "text": "Христо Стоичков получи поредно световно признание. Този път дойде от авторитетното издание „FourFourTwo“. Според британското списание Камата е сред топ 100 на най-добрите играчи в света за всички времена. Легендата на „Барселона“ бе нареден на 89-то място, изпреварвайки имена като Роберто Карлош (90-и), Филип Лам (93-и), Златан Ибрахимович (94-и).Изданието се мотивира защо слага Стоичков толкова напред. Причините са горещият темперамент, шестте гола на мондиала в САЩ, фактът, че е част от „дрийм тима“ на Йохан Кройф, и убийственият тандем с Ромарио. Все още не е обявена призовата десетка в класацията. През 2014 година британското издание „Guardian” нареди Стоичков сред 100-те най-велики футболисти в историята на световните първенства. През 2004 г. ФИФА също призна гения на българина и го включи сред 125-те най-велики играчи в историята. Две години по-късно Пеле на свой ред посочи Стоичков в своите лично подбрани топ 100 за всички времена.В класацията на „FourFourTwo“ е и настоящият играч на „Барселона“, бразилецът Неймар. Нападателят продължава да бележи за каталунците, въпреки че френският „Екип“ обяви за сигурен трансферът му в ПСЖ. Юношата на „Сантос“ вкара единственото попадение в приятелския мач с „Манчестър Юнайтед“ (1:0). Мачът се игра в Мериленд (САЩ), а след двубоя мениджърът на „червените дяволи“ Жозе Моуриньо нареди своя играч Пол Погба сред най-добрите в света.„Има само един Меси и само един Неймар – призна португалският мениджър. – Суарес, Пике, Иниеста, Роналдо, Бейл, Модрич, Тони Кроос, всички са уникални, но могат да играят за един клуб. Един от моите футболисти – Пол Погба, е част от същото ниво. Той има тези качества.“ Моуриньо направи и интересно признание, разкривайки че е доволен от факта, че неговият отбор е загубил от каталунците: „Много е важно да паднеш поне един мач в предсезонната подготовка. Мисля, че щеше да бъде лошо за нас да си тръгнем без загуба от САЩ, след като сме играли с отбори като „Реал“, „Барселона“ и „Сити“.“", "date": "2017.07.27", "title": " Стоичков е по-добър от Ибрахимович"}
{"url": "https://trud.bg/%d0%b2%d0%b8%d1%86%d0%b5%d0%bf%d1%80%d0%b5%d0%b7%d0%b8%d0%b4%d0%b5%d0%bd%d1%82%d1%8a%d1%82-%d0%b9%d0%be%d1%82%d0%be%d0%b2%d0%b0-%d0%be%d1%82-%d0%bf%d0%bb%d0%b8%d1%81%d0%ba%d0%b0-%d0%ba%d0%b8%d1%80/", "text": "„Кирилицата е дело на българската държава. Именно от тези святи места тръгват кирилските букви“, това обяви при посещението си в първопрестолна Плиска в четвъртък вицепрезидентът Илияна Йотова.Навръх Денят на Светите Седмочисленици тя откри новопостроената Крепост „Кирилица“, която е пълна с дърворезби на буквите и с восъчни фигури на българските владетели. По повод на разнопосочните коментари откъде е тръгнала кирилицата и чия е, Йотова каза, че „дали те са плод на политическа конюнктура или недостатъчно познаване на историческите факти е без значение“, но който оспорва истина, оспорва нашата българска идентичност. И когато се питаме какво сме дали на света, можем с гордост да заявим, че сме дали азбуката, на която днес пишат над 300 милиона човека.Йотова напомни, че след няколко месеца България ще ръководи Европа и съдбата си знае своето, защото ние трябваше да председателстваме Съвета на ЕС през втората половина на 2018 г., а обстоятелствата ни изместиха в първата половина. Тогава има две славни дати – 3 март и 24 май.„Като нация трябва да направим всичко възможно 24 май да стане много голям, блестящ европейски празник на културата и писмеността. Ние българите ще покажем откъде е тръгнала европейската цивилизация и колко много днешна Европа дължи на един малък народ, който е горд със своята над 1300-годишна история. Българин означава нещо велико“, каза Йотова пред стотиците дошли за откриването в Плиска. Тя поздрави създателят на Крепост „Кирилица“ Карен Алексанян за инициативата. 30 каба гайди огласиха уникалния културно-исторически комплекс и над него полетя гласът на Валя Балканска, а Йотова не се стърпя на „Хубава си моя горо“ и запя.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Вицепрезидентът Йотова от Плиска: Кирилицата е дело на българската държава"}
{"url": "https://trud.bg/%d0%b7%d0%b0%d0%bf%d0%be%d1%87%d0%bd%d0%b0-%d1%84%d0%b5%d1%81%d1%82%d0%b8%d0%b2%d0%b0%d0%bb%d1%8a%d1%82-%d0%bd%d0%b0-%d1%82%d0%b2%d0%be%d1%80%d1%87%d0%b5%d1%81%d0%ba%d0%b8%d1%82%d0%b5-%d0%b7%d0%b0/", "text": "Днес започна четиридневният Фестивал на творческите занаяти и изкуство Царево 2017От 27 до 30 юли, минавайки през павираната част на ул. „Хан Аспарух“, пред СУ „Никола Вапцаров“ценителите на ръчно сътвореното и наречено с любов творчество имат възможност да се потопят в автентична атмосфера на грънчарство, плъстене на вълна, играчки от плат, рисувано стъкло, хартиено изкуство и аромат на вкусна здравословна хранаИдеята и основната цел на фестивала са отново да събере участници от всички кътчета на България и да отвори пространство за една симбиоза между действието на създаването и създателя, твореца и творчеството, посетителя и артиста.Доброто настроение и приятната атмосфера ще бъдат гарантирани с  музикални и артистични изпълнения", "date": "2017.07.27", "title": " Започна фестивалът на творческите занаяти в Царево"}
{"url": "https://trud.bg/%d0%b7%d0%b0%d0%bb%d0%be%d0%b2%d0%b8%d1%85%d0%b0-47-%d0%bd%d0%b5%d0%bb%d0%b5%d0%b3%d0%b0%d0%bb%d0%bd%d0%b8-%d0%bc%d0%b8%d0%b3%d1%80%d0%b0%d0%bd%d1%82%d0%b8-%d0%bd%d0%b0%d1%82%d0%be%d0%b2%d0%b0%d1%80/", "text": "Служители на Областна дирекция на МВР-Пловдив заловиха 47 нелегални мигранти в четвъртък сутринта около 4.30 часа на бензиностанция край село Труд на пътя за Карлово. Бежанците били натоварени в два буса, а 16 от тях били деца. Пред служителите на реда мигрантите са се представили за иракчани. Чужденците са подложени на проверка в сектор „Миграция“ и след това ще бъдат изпратени в приемни центрове.Шофьорите на двата буса са задържани за 24 часа, като предстои арестът им да бъде удължен на 72 часа и срещу тях да бъдат повдигнати обвинения за нелегален трафик на чужденци на територията на страната.Това е вторият разкрит канал на територията на Пловдивска област през последните 5 дни, като при първия случай в събота вечерта бяха задържани шестима души за трафик на двама сирийци и трима иракчани. Петима от тях останаха за постоянно в ареста до началото на съдебния процес срещу тях с мярка за неотклонение „задържане под стража”, а Пловдивският районен съд пусна на свобода срещу подписка лидера на НФСБ-Костинброд Анелия Велева заради липса на неопровержими доказателства, че е замесена в трафика и е част от схемата, в която участвал Калин Василев – мъжът, с който 30-годишната жена живее на семейни начала.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " Заловиха 47 нелегални мигранти, натоварени в два буса, край село Труд\t\t\t"}
{"url": "https://trud.bg/10-%d1%80%d1%8a%d1%81%d1%82-%d0%bd%d0%b0-%d0%bf%d1%8a%d1%82%d1%83%d0%b2%d0%b0%d0%bd%d0%b8%d1%8f%d1%82%d0%b0-%d0%bd%d0%b0-%d0%b1%d1%8a%d0%bb%d0%b3%d0%b0%d1%80%d0%b8-%d0%b2-%d1%87%d1%83%d0%b6%d0%b1/", "text": "Пътуванията на българи в чужбина през юни са 618.9 хил. или с 9.5% повече спрямо година по-рано, отчита Националният статистически институт (НСИ).Най-много са пътуванията на нашенци към Италия – с 30.2%, Испания – с 19.4%, Австрия – с 15.3% и Чехия – с 14.5%. Повишен интерес има и към страни като Румъния – с 12.5%, Белгия – с 12.5%, Сърбия – с 10.2%, Франция – с 6.9%, Гърция – с 6.7%, Македония – с 6.6%, Германия – с 6.6% и Турция – с 1.3%. Същевременно намаляват пътуванията към Израел – със 7.1%, САЩ – с 4.1% и Полша – с 1.8%.Най-голям относителен дял от общия брой пътувания на българи зад граница през юни 2017 г. формират пътуванията с цел гостуване, обучение, посещение на културни или спортни мероприятия- 45.5%, следвани от пътуванията с цел почивка и екскурзия – 30.6%, и пътуванията по работа – 23.9%. През юни 2017 г. посещенията на чужденци в България са 1 448.6 хил., или с 6.9% повече в сравнение с юни 2016 година. Регистрирано е увеличение при пътуванията с други цели – с 20.4%, и с цел почивка и екскурзия – с 5.9%, докато тези със служебна цел намаляват със 17.1%.Увеличават се посещенията на граждани от Холандия – с 35.1%, Обединеното кралство – с 27.9%, Франция – с 25.5%, Полша – с 16.0%, Белгия – с 13.7%, Румъния – с 2.3%, Германия – с 1.1%, и други. Същевременно намаляват посещенията на граждани от Унгария – с 11.5%, Чешката република – с 2.4% и Гърция – с 1.8%.", "date": "2017.07.27", "title": " 10% ръст на пътуванията на българи в чужбина"}
{"url": "https://trud.bg/41-%d0%b3%d0%be%d0%b4%d0%b8%d1%88%d0%b5%d0%bd-%d0%be%d1%82-%d0%b3%d0%be%d1%80%d0%bd%d0%b0-%d0%be%d1%80%d1%8f%d1%85%d0%be%d0%b2%d0%b8%d1%86%d0%b0-%d0%b5-%d0%b7%d0%b0%d0%b4%d1%8a%d1%80%d0%b6%d0%b0%d0%bd/", "text": "Днес около обед служителите на реда в Русе получили сигнал за осъществена телефонна измама по сценария“подпомагане на полицията за залавяне на телефонни измамници“. 35-годишна русенка получила обаждане по телефона от непознати, представили се като полицаи, които поискали да им съдейства за задържането на група измамници. Успели да я убедят, че тя ще е поредната им жертва. Така русенката се съгласила да предаде около 60 хил. лева и друга сума във валута, както и около 200 грама златни накити, които изхвърлила в плик през терасата на дома си, съобщава МВР.Скоро обаче се убедила, че е измамена и веднага позвънила в полицията. Незабавно е създадена организация и са предприети оперативно-издирвателни действия. На изхода от Русе, в посока Плевен служителите на реда спрели лек автомобил, управляван от 41-годишния П.П. от  Горна Оряховица, криминално проявен включително и за телефонни измами. В автомобила са открити пари в левове и валута, златни накити. П.П. е задържан за 24 часа.По случая е образувано досъдебно производство, случаят е докладвани на Русенската районна прокуратура.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.07.27", "title": " 41-годишен от Горна Оряховица е задържан с 60 хиляди лева и златни накити след телефонна измама"}
{"url": "https://trud.bg/%d0%b8%d0%b7%d0%b4%d0%b8%d1%80%d0%b2%d0%b0%d1%82-%d0%ba%d1%80%d0%b0%d0%b4%d0%b5%d1%86-%d0%bd%d0%b0-10-%d0%ba%d0%b0%d1%80%d1%82%d0%b8%d0%bd%d0%b8-%d0%be%d1%82-%d1%85%d0%be%d1%82%d0%b5%d0%bb%d0%b8/", "text": "Полицията издирва сериен крадец на картини от хотели. От началото на годината той успял да задигне 10 платна, без да се притеснява от охранителните камери на рецепцията и във фоайетата.Засега се знае само, че обирджията е от София, но не и кой е той. Вчера бяха разпространени записи, на които се вижда лицето му. Криминалистите се надяват хората, които го разпознаят, да им съобщят подробности, за да се разкрие самоличността му.Младият мъж действал с един и същи номер. Представял се за служител от архитектурно бюро, който трябва да организира голяма изложба за представяне на проекти. Носел голяма папка и тръгвал да оглежда фоайетата. Свалял картини от стените, пъхал ги в папката и после си заминавал. Така успял да задигне 6 платна в София, 2 в Плевен  и 2 във Велинград.Обикновено си слагал очила и мека шапка. Само веднъж не успял да прикрие външността си, когато бил придружаван от приятелка в СПА-център във Велинград.Според ченгетата крадецът най-вероятно е наркоман, или има зависимост към хазарта. Изглежда има осигурен купувач, който е готов му дава 100-200 до 500 лв. за картини, които иначе струват не повече от 1000-2000 лв.", "date": "2017.07.27", "title": " Издирват крадец  на 10 картини от хотели\t\t\t"}
{"url": "https://trud.bg/%d0%b4%d0%be%d0%bd%d1%87%d0%b5%d0%b2-%d0%bf%d0%be%d0%b4%d0%bf%d0%b8%d1%81%d0%b0%d0%bb-%d0%bf%d1%80%d0%b0%d0%b7%d0%b5%d0%bd-%d1%87%d0%b5%d0%ba-%d0%bd%d0%b0-%d0%b1%d0%be%d1%80%d1%88%d0%be%d1%88/", "text": "“Вицепремиерът Томислав Дончев е подписал празен чек на Мирослав Боршош след отпадането на ограничението от 50 000 лева, над които той е трябвало да иска разрешение за харченето на по-големи суми”. Това заяви депутатът от БСП Жельо Бойчев по време на дебатите по доклада на временната комисия за НДК.Съпартиецът му Румен Гечев обяви, че на 9 септември 2016 г. вицепремиерът Томислав Дончев е дал финансова свобода на Мирослав Боршош с една-единствена промяна в устава на НДК, който не бил променян от 2011 г.. Гечев каза, че Дончев на практика е  уволнил Съвета на директорите, а самият той не е можел да контролира харченето на пари.Гечев изчисли, че общите загуби на НДК по време на управлението на Мирослав Боршош е общо 30,5 милиона лева.“Каква е тази божествена сила над още по-божествения премиер, която е успяла да накара Бойко Борисов първо да разреши на Лиляна Павлова да уволни Боршош, а после да го възстанови на поста”, попита Гечев. “Известно е, че в НДК няма пари, неизвестно е къде са парите. Известно е, че върху Боршош има чадър, неизвестно е на какво се дължи великанското търпение на вашия премиер и искрено се надявам, че ако не става въпрос на зависимости, мерките ще ги видим в най-скоро време”, обърна се към ГЕРБ Велислава Кръстева.Диана Йорданова от ГЕРБ припомни, че не друг а служебният вицепремиер от БСП Деница Златева е освободила Боршош от финансова отговорност, подписала е без да има право финансовия отчет на НДК за 2016 г. и е вдигнала харчовете с 4 млн. лв.След два часа бурни дебати депутатите приеха доклада на временната комисия и отказаха на БСП да бъде удължен срокът є на действие.", "date": "2017.07.27", "title": " Дончев подписал празен чек на Боршош"}
{"url": "https://trud.bg/%d0%bf%d1%83%d1%82%d0%b8%d0%bd-%d0%be%d0%bf%d1%80%d0%b5%d0%b4%d0%b5%d0%bb%d0%b8-%d0%ba%d0%b0%d1%82%d0%be-%d0%b0%d0%bd%d1%82%d0%b8%d1%80%d1%83%d1%81%d0%ba%d0%b0-%d0%b8%d1%81%d1%82%d0%b5%d1%80%d0%b8/", "text": "Президентът на Русия Владимир Путин заяви, че според него разследването на възможната руската намеса в американските президентски избори е антирурска истерия.„Според мен това не е разследване, тъй като разследването предполага цялостно изясняване на всички обстоятелства чрез изучаване на причините и изслушване на различните мнения. Ние виждаме само как нараства антируската истерия. Преди всичко това е използване на русофобски инструменти във вътрешнополитическата борба, в дадения случай противопоставянето между президента Тръмп и неговите политически противници в САЩ“, подчерта Путин пред , след преговорите с президента на Финландия Саули Нийнистьо.Руският президент определи, като „особен цинизъм“ новите антируски санкции на САЩ.", "date": "2017.07.27", "title": " Путин определи като „антируска истерия“ разследването за намесата на президентските избори в САЩ"}
{"url": "https://trud.bg/%d0%b1%d0%bb%d0%b0%d0%bc%d0%b8%d1%80%d0%b0%d1%85%d0%b0-%d0%b3%d0%b5%d1%80%d0%b1-%d0%b7%d0%b0-%d0%b7%d0%b0%d0%bc-%d1%88%d0%b5%d1%84%d0%be%d0%b2%d0%b5-%d0%bd%d0%b0-%d0%ba%d1%84%d0%bd/", "text": "За първи път в 44-ото НС коалиционният партньор Обединените патриоти бламираха предложение на ГЕРБ. Националистите гласуваха “въздържал се” и провалиха избора на заместник-председатели на  Комисията за финансов надзор (КФН). “За” двамата кандидати гласуваха едва 90 депутати, 110 бяха “против” и 15 се въздържаха.Румен Соколов и Йордан Чомпалов бяха предложени от председателя на надзора Карина Караиванова. Соколов трябваше да оглави управление “Надзор на инвестиционната дейност”, а Чомпалов – управление “Осигурителен надзор”.В биографичната справка за Соколов се казва, че до 2006 г. е работил като журналист в “Капитал”, “Дневник” и “Инвестор”. През последните 11 години кариерата му е свързана с Българската фондова борса. Чомпалов е дългогодишен адвокат, практикуващ в правото на ценните книжа и финансовите пазари. Славчо Атанасов от ОП коментира, че двете кандидатури предварително не били съгласувани с тях. Жельо Бойчев от БСП коментира, че в КФН има стремеж да се наложи едноличен тип на управление.“Коалиционен партньор бламира предложение на правителството. Като се добавят и вътрешнопартийните проблеми в ГЕРБ – “суджукгейт”, битката на лобитата, разделението за НДК, това създава допълнителна нестабилност и може би е редно премиерът Бойко Борисов да поиска вот на доверие от коалиционния си партньор”, коментира Корнелия Нинова.", "date": "2017.07.27", "title": " Бламираха ГЕРБ  за зам.-шефове на КФН\t\t\t"}
{"url": "https://trud.bg/%d1%86%d0%b2-%d1%86%d0%b2%d0%b5%d1%82%d0%b0%d0%bd%d0%be%d0%b2-%d0%b7%d0%b0-%d1%80%d0%b0%d0%b7%d0%bb%d0%b8%d0%ba%d0%b0-%d0%be%d1%82-%d0%b1%d1%81%d0%bf-%d0%b3%d0%b5%d1%80%d0%b1-%d0%b5-%d0%bf%d0%b0/", "text": "За разлика от БСП, ГЕРБ е партия, която веднага решава възникналите проблеми. Това заяви пред журналисти във Варна председателят на Парламентарната група (ПГ) на ГЕРБ и зам.-председател на партията Цветан Цветанов, за аферата със суджуците, който забърка Живко Мартинов.„Действително това уронва престижа на партията, на политическата система. Затова проведохме разговори с г-н Живко Мартинов и неговото решение е да напусне парламента. Той вече не е народен представител.Разликата между ГЕРБ и БСП е, че БСП не предприемат подобни политически решения. В момента има народен представител – Манол Генов, който по време на кампанията е разговарял със затворник, излежаващ присъда, за да могат да организират купуване на ромски гласове, за да може да стане народен представител, а БСП да получат по-висока избирателна активност. Смятате ли, че това е достатъчно добро като поведение, за да дават БСП оценка на Живко Мартинов, който вече не е народен представител“, попита Цветан Цветанов.", "date": "2017.07.27", "title": " Цв. Цветанов: За разлика от БСП, ГЕРБ е партия, която веднага решава възникналите проблеми"}
{"url": "https://trud.bg/%d0%bd%d0%be%d0%b2-%d1%81%d0%bf%d0%b0%d0%b4-%d0%bd%d0%b0-%d0%bb%d0%b8%d1%85%d0%b2%d0%b8%d1%82%d0%b5-%d0%bf%d0%be-%d0%b4%d0%b5%d0%bf%d0%be%d0%b7%d0%b8%d1%82%d0%b8-%d0%b8-%d0%ba%d1%80%d0%b5%d0%b4%d0%b8/", "text": "Нов спад на лихвите по кредити и депозити отчете Българската народна банка /БНБ/.През юни средният лихвен процент по новите левови депозити, предлагани от банките у нас се понижава с 0.39 процентни пункта., до 0.44%, а по тези в евро – с 0.36 пр.п., до 0.30% 2017 г. спрямо година по-рано.При депозитите договорени в левове той спада с 0.74 пр.п., до 0.67%, а по тези в евро – с 0.65 пр.п., до 0.55%.През юни 2017 г. спрямо същия месец на 2016 г. средният лихвен процент по кредитите, предоставени чрез кредитни карти, извън безлихвен гратисен период, в левове се повишава с 0.07 пр.п. до 18.27%, а по тези в евро намалява с 0.30 пр.п. до 18.13%.Продължава и поевтиняването на жилищните кредити за домакинствата. През юни банките вече предлагат левови ипотечни заеми при лихва от 3,93% и 3,92% в евро, спрямо 4,97% и 5,75% преди година. Средната лихва по новите потребителски кредити в родна валута е 7,78%, а при евровите – 5,07%, което е понижение съответно с 1,73 пр.п. и 1,62 пр. п.Годишният процент на разходите (ГПР) в който освен лихвите, влизат и всички такси и комисиони, за година се понижава с 0.76 пр.п. до 9.66% при потребителските кредити в левове, а по заемите в евро – спадът е с 1.83 пр.п. до 5.59%.През юни 2017 г. годишният процент на разходите по жилищните кредити в левове се намалява спрямо юни 2016 г. с 1.03 пр.п. до 4.37%, а по жилищните в евро – с 1.94 пр.п. до 4.24%.", "date": "2017.07.27", "title": " Нов спад на лихвите по депозити и кредити"}
{"url": "https://trud.bg/%d0%b2%d1%8a%d1%82%d1%80%d0%b5%d1%88%d0%bd%d0%b8%d1%8f%d1%82-%d0%bc%d0%b8%d0%bd%d0%b8%d1%81%d1%82%d1%8a%d1%80-%d1%80%d0%b0%d0%b4%d0%b5%d0%b2-%d0%bf%d1%80%d0%b5%d1%81%d1%82%d1%8a%d0%bf%d0%bd%d0%be/", "text": "Усещането за безнаказаност в обществото, породено от множеството инциденти в последно време, е лъжовно, защото престъпността намалява, а разкриваемостта се увеличава, Това обяви в студиото на „Още от деня“ по министърът на вътрешните работи Валентин Радев заяви. Като пример той даде статистика за броя на умишлените убийства от 90-те години, сравнени с тези от последните години.Вътрешният министър подчерта, че ситуацията с престъпността не е такава, каквато изглежда на повърхността. Въпреки това той отрече да има задкулисен или конспиративен заговор.„Безкомпромисни сме по отношение да намерим всички убийци и побойници. Нормално е да искаме да разберем максимално бързо какво се случва, но не бива да бързаме.“, каза Радев и обясни, че един от най-важните елементи на обществената сигурност е превенцията на престъпленията, както и дейното участие на обществото в разкриването на престъпленията.„Не можем навсякъде да сложим камери, но гражданите имат по две очи и уши, на тях можем да разчитаме най-много. Работим, но се надяваме всички да сме съпричастни – става дума и да превенция.“, коментира вътрешният министър и припомни, че в изграждането на авторитет на служителите на реда участват както самите те, така и обществото и медиите.", "date": "2017.07.27", "title": " Вътрешният министър Радев: Престъпността намалява, а разкриваемостта се увеличава"}
{"url": "https://trud.bg/1000-%d0%bb%d0%b2-%d0%b3%d0%bb%d0%be%d0%b1%d0%b0-%d0%b7%d0%b0-%d0%ba%d0%b0%d1%80%d0%b0%d0%bd%d0%b5-%d0%b2-%d0%b0%d0%b2%d0%b0%d1%80%d0%b8%d0%b9%d0%bd%d0%b0-%d0%bb%d0%b5%d0%bd%d1%82%d0%b0-%d0%bd%d0%b0/", "text": "Шофирането в аварийната лента на магистрала да се наказва с 1000 лева глоба и 3 месеца отнемане на книжката. Санкцията се приравнява към тази, която  в момента се налага на водач, който кара в насрещното платно на аутобана. Това е една от идеите за промени в Закона за движение по пътищата (ЗДвП), приети по принцип от депутатите в Транспортната комисия на последното им заседание преди лятната ваканция. Вчера обаче тази поправка, предложена от БСП, не бе включена в общия законопроект, депозиран от шефа на комисията Халил Летифов. Най-вероятно тя ще влезе допълнително преди гласуванията през септември.В момента няма санкция за шофиране в аварийната лента, а глобата е 20 лв. като за общо нарушение. Ако е създадена опасност от катастрофа – глобата е от 20 до 100 лв.Депутатите приеха също предложение на Обединените патриоти, което забранява на водачите да карат „след употреба на наркотични вещества”. В действащия в момента ЗДвП текстът е „под въздействие”. Ако поправката се приеме, шофьори ще бъдат наказвани и ако наркотестовете на КАТ засекат употреба на дрога от предишни дни. Това обаче важи само за налаганите санкции по ЗДвП – парична глоба, отнемане на книжка, дерегистрация на автомобила, рязане на точки и др. В Наказателния кодекс (чл. 343б, ал.3) текстът за дрогираните зад волана е „след употреба на наркотични вещества и техни аналози”. Тоест – и сега, ако при проби на кръв, слюнка или урина се открие дрога, шофирането е престъпление, което е наказва със затвор от 1 до 3 г.Комисията се съгласи също да бъде изравнен статута за предимство на автобусите и тролеите от градските линии с този на релсовите превозни средства – трамваите. Прието бе и предложението неправилно паркиралите автомобили, на които са поставени скоби, да бъдат принудително вдигани с „паяк” след 19.00 ч, когато изтича времето за синя или зелена зона. Депутатите обаче бяха против гражданите, които нямат у себе си 30 лева, за да платят за махането на скобата, да получат фиш на КАТ и да си заминат с колата, вместо да ходят да си я освобождават  от наказателен паркинг.", "date": "2017.07.27", "title": " 1000 лв. глоба за каране  в аварийна лента на магистралата\t\t\t"}
{"url": "https://trud.bg/%d0%bc%d0%b8%d0%bd%d0%b8%d1%81%d1%82%d1%8a%d1%80-%d0%ba%d1%80%d0%b0%d0%bb%d0%b5%d0%b2-%d0%be%d1%82%d0%ba%d1%80%d0%b8%d0%b2%d0%b0%d0%bc%d0%b5-%d0%bd%d0%b0-%d0%b4%d0%b8%d0%bc%d0%b8%d1%82%d1%80%d0%be/", "text": "Новата спортна зала на многократната европейска и световна шампионка Станка Златева ще бъде открита на празника на Сливен, Димитровден. Това обяви в Сливен министърът на младежта и спорта Красен Кралев, който заедно с кмета Стефан Радев се запозна на място с изграждането на спортното съоръжение – съобщиха от общината. Утре обектът ще получи Акт 15. Предстои приключване на строителната дейност и въвеждането на сградата в експлоатация. „Залата много бързо беше вдигната. На 1 март направихме първа копка, а сега виждам много добър резултат. Много съм доволен, че това е първата специализирана зала за борба, която правим в България“ – каза министърът.Кметът на Сливен Стефан Радев заяви, че инвестициите в спорта са много важни, заради резултатите в дългосрочен план. „Радвам се, че се работи в тази посока и се случват добри неща, които години наред не са се случвали, включително и за нашия град. Благодарен съм на министър Кралев  за това, че всичко, за което сме говорили, се реализира“ – допълни Радев.  От своя страна Станка Златева каза, че няма търпение да приключи строителството и да започнат тренировките. „Залата става уникална и много красива, надявам се да има шампиони“ – призна тя.Предстои да бъде положена саморазливна подова замазка, да се поставят врати, гранитогрес и боя.  Обектът се намира в парк „Юнак“, общата му застроена площ е 1 250 кв. м.  Теренът е предоставен безвъзмездно от Община Сливен. Министерството на младежта и спорта отпусна 631 хиляди лева за изграждането на първия етап на залата  по проект на клуба на Станка Златева. Съоръжението  ще се използва основно за тренировъчна дейност по борба. Наред с това могат да се организират състезания, семинари и спортни срещи. В залата ще има два тепиха със зона за изчакващи спортисти и треньорска ложа, съблекални, складови помещения, офиси и санитарни възли.", "date": "2017.07.27", "title": " Министър Кралев: Откриваме на Димитровден първата специализирана зала за борба у нас"}
{"url": "https://trud.bg/%d0%b0%d1%80%d0%b5%d1%81%d1%82%d1%83%d0%b2%d0%b0%d1%85%d0%b0-%d0%b3%d0%be%d1%80%d0%bd%d0%be%d0%be%d1%80%d1%8f%d1%85%d0%be%d0%b2%d1%87%d0%b0%d0%bd%d0%b8%d0%bd-%d1%81-%d0%ba%d1%80%d1%83%d0%bf%d0%bd/", "text": "41-годишен горнооряховчанин е арестуван днес с крупна сума пари и златни накити след телефонна измама. Около обяд служителите на реда в Русе получили сигнал за осъществена телефонна измама по сценария „подпомагане на полицията за залавяне на телефонни измамници“.35-годишна русенка получила обаждане по телефона от непознати, представили се като полицаи, които поискали да им съдейства за задържането на група измамници. Успели да я убедят, че  тя ще е поредната им жертва. Така русенката се съгласила да предаде около 60 хил. лева и друга сума във валута, както и около 200 грама златни накити, които изхвърлила в плик през терасата на дома си. Скоро обаче се убедила, че е измамена и веднага позвънила в полицията. Незабавно е създадена организация и са предприети оперативно-издирвателни действия. На изхода от Русе, в посока Плевен служителите на реда спрели лек автомобил, управляван от 41-годишния П.П. от  Горна Оряховица, криминално проявен включително и за телефонни измами. В автомобила са открити пари в левове и валута, златни накити. П.П. е задържан за 24 часа. По случая е образувано досъдебно производство, случаят е докладвани на Русенската районна прокуратура.", "date": "2017.07.27", "title": " Арестуваха горнооряховчанин с крупна сума пари и златни накити след телефонна измама"}
{"url": "https://trud.bg/%d0%b2%d0%b8%d0%b6%d1%82%d0%b5-%d0%b0%d0%ba%d1%86%d0%b5%d0%bd%d1%82%d0%b8%d1%82%d0%b5-%d0%be%d1%82-%d0%b1%d1%80%d0%be%d1%8f-%d0%bd%d0%b0-%d0%b2%d0%b5%d1%81%d1%82%d0%bd%d0%b8%d0%ba-%d1%82-8/", "text": "Режат лятната ваканцияПо-дълги ваканции и седмица по-кратко лято за учениците предвижда графикът, предложен от Министерството на образованието и науката за следващата учебна година. Ваканциите са традиционните – есенна, коледна, междусрочна и пролетна. Есенната ще е с ден по-дълга от миналата година – от 28 октомври до 1 ноември, коледната за учениците до 11-и клас ще е с 4 дни повече – от 23 декември до 7 януари Бламираха ГЕРБ за зам.-шефове на КФНЗа първи път в 44-ото НС коалиционният партньор Обединените патриоти бламираха предложение на ГЕРБ. Националистите гласуваха “въздържал се” и провалиха избора на заместник-председатели на Комисията за финансов надзор (КФН). “За” двамата кандидати гласуваха едва 90 депутати, 110 бяха “против” и 15 се въздържаха. 1000 лв. глоба за каране в аварийна лента на магистралатаШофирането в аварийната лента на магистрала да се наказва с 1000 лева глоба и 3 месеца отнемане на книжката. Санкцията се приравнява към тази, която в момента се налага на водач, който кара в насрещното платно на аутобана. Това е една от идеите за промени в Закона за движение по пътищата (ЗДвП), приети по принцип от депутатите в Транспортната комисия на последното им заседание преди лятната ваканция. И Витоша е цяла, и Вардар си тече…ВМРО-ДПМНЕ ще се опита да провали споразумението – анализ на Костадин Филипов   Божидар Данев, изпълнителен председател на БСК, пред „Труд“: Крайно време е да падне таванът на пенсиитеКлас „прослужено време“ е дискриминация към младите    Гюле гюле, посланик Гьокче!Орисникът на ДОСТ отива в Гватемала, но не е ясно това, което посади у нас, как ще порасне – коментар на Емил Спахийски", "date": "2017.07.27", "title": " Вижте акцентите от броя на вестник „Труд“ в петък, 28 юли"}
{"url": "https://trud.bg/%d0%bf%d0%be%d0%bb%d0%b8%d1%86%d0%b8%d1%8f%d1%82%d0%b0-%d1%82%d1%8a%d1%80%d1%81%d0%b8-%d0%bf%d0%be%d0%bc%d0%be%d1%89-%d0%b8%d0%b7%d0%b4%d0%b8%d1%80%d0%b2%d0%b0-62-%d0%b3%d0%be%d0%b4%d0%b8%d1%88%d0%bd/", "text": "Столичното Седмо РУ издирва Младенка Радкова Митова (на 62 години) от София, съобщи МВР.Жената е напусналата дома си в ж.к.“Младост“ на 15 юни и оттогава е в неизвестност.Тя е висока около 164 см, с права, кестенява коса и зелени очи.От МВР се обръщат към всички, които могат да дадат информация за жената, да се обадят на тел.112, 02/9828760, 02/9828727, 02/9828731 или в най-близкото районно управление на МВР.", "date": "2017.07.27", "title": " Полицията търси помощ, издирва 62 годишна жена от София"}
{"url": "https://trud.bg/%d0%bb%d0%b5%d0%b3%d0%b5%d0%bd%d0%b4%d0%b0-%d0%bd%d0%b0-%d0%b0%d1%80%d1%81%d0%b5%d0%bd%d0%b0%d0%bb-%d0%ba%d1%8a%d0%bc-%d0%b0%d1%80%d1%81%d0%b5%d0%bd-%d0%b2%d0%b5%d0%bd%d0%b3%d0%b5/", "text": " Легендарният страж на „Арсенал“ от 90-те години Дейвид Сиймън призна, че неговият любим клуб се нуждае от още нови попълнения, за да се бори за място в топ 4.“Те взеха Лаказет и това е добър трансфер, но мисля, че се нуждаят от още две такива попълнения – сподели пред „Goal.com“ бившият английски национал. – Мисля, че им трябва централен полузащитник, играч от типа на Патрик Виейра. Някой със силно присъствие и физическа мощ, със способност да контролира мачовете, както го правеше Патрик. Може би също и централен бранител. Гледайки съставите на други отбори, мисля, че за да спечели титлата, „Арсенал“ трябва да вземе още играчи. Мисля, че им трябват не повече от двама нови.“В същото време на „Емирейтс“ представиха новия резервен екип на тима за предстоящия сезон. Именно с него възпитаниците на Арсен Венгер ще играят срещу „Бенфика“ на 29 юли в приятелска среща в Лондон.Трикото бе представено на официалния сайт на клуба от Ектор Беларин, Тео Уолкът и Месут Йозил.В Англия пък определиха това като знак, че германецът остава в Лондон и през новата кампания и се очаква в най-скоро време двете страни да подпишат новия договор.", "date": "2017.07.27", "title": " Легенда на „Арсенал“ към Арсен Венгер:  Търси новия Виера"}
{"url": "https://trud.bg/%d0%bc%d0%b8%d0%bd%d0%b8%d1%81%d1%82%d1%8a%d1%80-%d0%b0%d0%bd%d0%b3%d0%b5%d0%bb%d0%ba%d0%be%d0%b2%d0%b0-%d0%bf%d1%80%d0%b8-%d0%be%d1%82%d0%ba%d1%80%d0%b8%d0%b2%d0%b0%d0%bd%d0%b5-%d0%bd%d0%b0-%d0%bc/", "text": "Министерството на туризма неслучайно залага на културно-историческия и балнео- и СПА туризма, защото искаме страната ни да стане туристическа дестинация за четири сезона. Разработваме балнео- и СПА маршрути за територията на България, които ще могат да се комбинират и надграждат със създадените вече осем културно-исторически дестинации. Това заяви в Девин министърът на туризма Николина Ангелкова при откриването на термалния аквапарк „Персенк“ към едноименния петзвезден СПА хотел, съобщиха от пресцентъра на Министерството на туризма. Надявам се Девин да се присъедини към тази наша нова инициатива за балнеомаршрутите. Предвиждаме всички тези дестинации да допълнят и Регистъра на туристическите атракции на България, каза министърът. По думите й новият аквапарк безспорно ще допринесе съществено за развитието на Девин като интересна и предпочитана туристическа дестинация. За периода януари-юни 2017 г. ръстът на чуждестранни туристи, посетили България, е над 7,7%, обяви министърът и допълни, че това означава над 3 млн. гости от чужбина за първото полугодие. Тя оцени това като много голям успех, като се има предвид, че 2016 г. бе рекордна за туризма ни, откакто се води официална статистика. Вече работим с големите туроператори и за лято 2018 г., отбеляза министър Ангелкова. Тя подчерта ролята на община Девин за устойчивото развитие на туризма в Смолянска област. За 2016 г. в местата за настаняване в областта са пренощували 12% повече туристи спрямо 2015 г., като броят на реализираните нощувки е с 9% ръст, а приходите от тях са приблизително 22 млн. лв. Тези резултати се затвърждават и през настоящата година – за периода януари-май 2017 приходите от нощувки в областта са вече над 13 млн. лв. – над 14% ръст спрямо същия период на миналата година. Областният управител на Смолян Недялко Славов припомни, че правителството подпомогна Девин за рехабилитация на водопровода за минерална вода до Бедински бани, което привлече още повече туристи. Той уточни, че и вчера Министерският съвет е гласувал средства и за други важни проекти на общината, което ще подобри облика й.", "date": "2017.07.27", "title": " Министър  Ангелкова при откриване на модерен аквапарк в Девин: Съчетаваме културните маршрути с нови СПА дестинации"}
{"url": "https://trud.bg/%d1%80%d0%b5%d0%b2%d0%b0%d0%bd%d1%88-%d1%81-%d1%86%d0%b5%d0%bd%d0%b0-3-%d0%bc%d0%b8%d0%bb%d0%b8%d0%be%d0%bd%d0%b0-%d0%b5%d0%b2%d1%80%d0%be/", "text": "Реваншът от третия квалификационен кръг в Шампионската лига между „Лудогорец“ и „Апоел“ (Беер Шева) е с цената 3 млн. евро. Минимум толкова ще получи тимът, който стигне до плейофната фаза на турнира. Три милиона е бонусът от УЕФА на отбор, загубил последната битка преди груповата фаза. Победителят обаче ще прибере далеч по-голяма сума. Става въпрос за 2 млн. евро само за успеха в тази фаза плюс още 12,7 млн. за влизането в групите.За да стигне до милионите, „Лудогорец“ трябва да навакса изоставане от два гола. „Апоел“ победи родния ни шампион с 2:0 на своя стадион в Израел с голове на Антъни Нуакаеме и Михаел Охана. Нигериецът не можеше да бъде спрян от защитата на „Лудогорец“. Именно тъмнокожият таран Нуакаеме се очаква да бъде най-голямата опасност за вратата на „орлите“ в Разград.Ако българският шампион отпадне в третия квалификационен кръг, ще прибере 420 000 евро от наградния фонд. Досега „Лудогорец“ вече заработи 320 хиляди за отстраняването на „Жалгирис“. При положение, че „Апоел“ продължи в Шампионската лига, то тимът от Разград отива на плейофи, но в Лига Европа. Там „Лудогорец“ може да атакува групите, където за влизане УЕФА дава 2,6 млн. евро.", "date": "2017.07.27", "title": " Реванш с цена 3 милиона евро"}
{"url": "https://trud.bg/%d0%bf%d0%be-%d0%b4%d1%8a%d0%bb%d0%b3%d0%b8-%d0%b2%d0%b0%d0%ba%d0%b0%d0%bd%d1%86%d0%b8%d0%b8-%d0%b8-%d0%bf%d0%be-%d0%ba%d1%80%d0%b0%d1%82%d0%ba%d0%be-%d0%bb%d1%8f%d1%82%d0%be-%d0%b7%d0%b0-%d1%83%d1%87/", "text": "По-дълги ваканции и седмица по-кратко лято за учениците предвижда графикът, предложен от Министерството на образованието и науката за следващата учебна година. Ваканциите са традиционните – есенна, коледна, междусрочна и пролетна. Есенната ще е с ден по-дълга от миналата година – от 28 октомври до 1 ноември, коледната за учениците до 11-и клас ще е с 4 дни повече – от 23 декември до 7 януари, а дванайсетокласниците ще се върнат в клас по-рано – на 2 януари.Междусрочната почивка до 11-и клас ще е от 8 до 11 февруари, а за 12-и клас – от 3 до 7 февруари. Пролетната ваканция ще бъде по-рано тази година – от 31 март до 9 април, а за зрелостниците – от 6 до 9 април.Неучебните дни ще са пет, с един повече от миналата година – 21, 23 и 25 май, 6 и 8 юни. Лятната ваканция за децата от 1 до 4 клас ще започне на 8 юни, вместо както досега на 1 юни. Седмокласниците също ще завършат годината седмица по-късно – на 22 юни, а тези в спортните училища на 6 юли.Учениците от 8-и до 11-и клас също ще излязат в почивка на 7 юли вместо на 1 юли. Промяната не увеличава броя на учебните им дни и часове, а е резултат от по-дългите почивки през годината, посочват от МОН.Създадената обществена нагласа за провеждане на държавните зрелостни изпити преди 24 май налага графикът на учениците в 12 клас да е по-различен, като за тях ваканциите ще бъдат по-кратки, с изключение на междусрочната ваканция, аргументират се още от просветното ведомство.Изпитите ще бъдат на различни дати Разделят матурите и външното оценяванеНационалното външно оценяване в VII клас и държавните зрелостни изпити на дванадесетокласниците да се провеждат на различни дати, предвижда още проектът, качен на сайта на Министерството на образованието и науката.Според графика така държавният зрелостен изпит по български език и литература ще е на 21 май, а вторият – на 23 май.Националното външно оценяване по БЕЛ за седмокласниците ще бъде на 6 юни, а по математика – на 8 юни.Провеждането на двата изпита в различни дни ще е облекчение и за учителите, които трябва да се справят с по-сложната организация за матурите, които се провеждат на модули, посочват от МОН.Предложените дати за изпитите от националните външни оценявания са максимално късни, за да се усвои повече учебен материал, както настояват и родители, и учители. В същото време е предвиден разумен срок за проверка и оценяване на изпитните работи и за спокойно приключване на училищните дейности, аргументират се още от ведомството.По-късната дата за изпита по български език и литература от националното външно оценяване за седмокласниците дава възможност за провеждане и на държавните изпити за степен на професионална квалификация в същия ден.През тази година матурите по БЕЛ за дванайсетокласниците и външното оценяване по предмета за седмокласниците се проведоха на 19 май, а тези по математика – на 22 май.", "date": "2017.07.27", "title": " Режат лятната ваканция\t\t\t"}
{"url": "https://trud.bg/%d1%87%d0%be%d0%b2%d0%b5%d0%ba%d1%8a%d1%82-%d0%b4%d0%b0%d0%bb-4-%d1%82%d0%be%d0%bd%d0%b0-%d1%81%d1%83%d0%b4%d0%b6%d1%83%d0%ba-%d0%bf%d1%80%d0%be%d0%b3%d0%be%d0%b2%d0%be%d1%80%d0%b8-%d0%ba%d0%be/", "text": "Човекът,  дал 4 тона суджук,  проговори: „Когато накрая отказах да изпълнявам поръчките на Мартинов,  ми фалираха бизнеса“.  Свидетелят на обвинението, чиято самоличност не се  разкрива по негово настояване, разказва пред екип на , как историята със суджука започва през 2011 година, когато Мартинов, по това време лидер на ГЕРБ в Добрич, го посещава.„Убеди ме, че съм в някакъв списък, който трябва да си плащаме, трябва да финансираме партията. Бяхме задължени да го правим, защото иначе имаше и думите-ще ви съсипя бизнеса, приключва мача за вас и т.н.“, казва мъжът.Мартинов поискал суджук, който по думите му бил за премиера Бойко Борисов.„И искаше да бъде направен по определена рецепта от него, как да бъде направен, защото суджука е за еди кой си, ако не му харесал суджука, после всички сме умрели“, споделя още свидетелят.След три години, когато бизнесменът решил да откаже да изпълнява поръчките Мартинов изпълни заплахите, с които преди това само ме плашеше. Написаха ни актове от НАП и направо ни разбиха. Приключих с бизнеса. Хората, които работиха във фирмата останаха на улицата и това е“.Свидетелят твърди, че не е подавал сигнал до нито една институция, защото Мартинов контролирал всички институции в областта. „До когото и да пусна, бумеренгът ще се върне с десет пъти по-голяма сила върху мене“, коментира той.Скандалът нямаше да избухне, ако Кирил Костов не беше подал сигнал до главния прокурор. Костов твърди, че и семейството му е сред потърпевшите. Заведение на съпругата му е затворено след проверки от Агенцията по храните.„Впоследствие съдът отмени заповедта на г-жа Брайкова, директорката на агенцията по храните. Въпросната г-жа Брайкова е назначение на г-н Живко Мартинов, поне по негови твърдения. И ред други началници на държавни институции, той твърди че се негови назначения и изпълняват неговата воля“, казва Кирил Костов.В Областната служба по безопасност на храните тече проверка от Инспектората на министерството на земеделието.", "date": "2017.07.27", "title": " Човекът,  дал 4 тона суджук,  проговори: Когато накрая отказах,  ми фалираха бизнеса"}
{"url": "https://trud.bg/%d0%b1%d0%be%d0%b9%d0%bd%d0%b8-%d0%bc%d0%b0%d1%88%d0%b8%d0%bd%d0%b8-%d0%bd%d0%b0-%d0%b0%d0%bc%d0%b5%d1%80%d0%b8%d0%ba%d0%b0-%d0%b7%d0%b0-%d0%b1%d1%8a%d0%bb%d0%b3%d0%b0%d1%80%d0%b8%d1%8f/", "text": "Американски бойни машини на пехотата „Страйкър” за пръв път пристигнаха в столицата. Вчера само за два часа бяха показани в двора на военна академия „Г.С. Раковски”. Входът бе свободен и софиянци и гости на столицата дойдоха да видят основната бойна техника, с която воюва щатския пехотинец. Най-голям интерес проявиха татковците и малчуганите. Децата с наивно любопитство разглеждаха машините, задаваха въпроси и гледаха с възторг тежковоърожените американски войници. Някой с удоволствие се снимаха с тях. Сержант госпожица Рос „увековечи” пребиваването си у нас с фото с малък палавник.Бойните машини „Страйкър”, които видяха софиянци, идват от Германия. Базата им е в гр. Вилсек. Там е дислоциран 2-ри кавалерийски полк от Сухопътните сили на САЩ в Европа. За да дойдат у нас, щатските бойци прекосиха Унгария и Румъния, като бойната техника измина 3000 км. на собствен ход. В тези натовски държави рейнджърите участваха в учения и също показваха на местното население с какво са въоръжени. Това е втората група от полка, която преинава през тиреторията на нашата страна. Тя се придвижва чрез 5 конвоя, всеки от около 20 машини. Бойците преминаха през Русе, където също бе организиран показ. Първата група от полка от 800 души и близо 200 машини пък премина в началото на месеца през „Дунав мост-1” и от там през Черно море на кораби се отправи за Грузия за участие в маневри.В столицата рейнджърите имаха две нощувки и днес, на разсъмване, тръгват за Македония, където ще участват в тренировки с македонската армия. Действията в западната ни съседка са финалът на учението „Dragoon Guardian”, което е част от големите маневри в Черноморския регион „Saber Guardian 2017”. В София щатските рейнджъри бяха настанени в района на бившата танкова бригада в Горна Баня. „Труд” научи, че ние, като домакини, сме осигурявали само вода за рейнджърите. US редник Артьом Солодовников:Искам да почивам у вас на Черно мореЩатският редник Артьом Солодовников бе от групата на 2-ри Кавалерийски полк от Сухопътните сили на Сащ в Европа, която бе в столицата. Той бе любезен да разговаря с представител на „Труд”.– Артьом, откъде си родом? – Аз съм роден в Казахстан, но съм етнически руснак. На 23 години съм.Така се получи, че навремето, моите родители са пристигнали в Казахстан. Имам и по- малък брат, който сега е при мен в САЩ, учи и му помагам.– Откога си в американската армия и какво е условието да служиш в нея? – Служа в американската армия от година и половина, моят договор е за четири години. Едно от най-важните условия е да си американски гражданин. След като те одобрят, няма проблем да станеш професионален войник.– Каква е твоята специалност? – Аз съм член на екипажа на бойна специализирана машина „Страйкър”. Моята специалност е химик. Ние вървим пред войските, ние сме първи, за да проверим дали има химическо или радиационно заразяване на даден район, да го обозначим и предпазим нашите колеги. Не е леко, но това е професионалната ми съдба.– Как се разбираш с другите членове на екипажа? – О, за това няма никакъв проблем. Тук е така. Нашата машина има 4 души екипаж- аз съм руснак, другият е филипинец а останалите двама са американци. Но всички сме граждани на САЩ и сме равни пред законите. Разбираме се, суровите условия на воинската служба ни сплотяват. В другата бойна машина пък има панамец и т.н. Тук, в Америка, на никой не прави впечатление кой откъде е.– А защо реши да станеш платен войник? – Живея в Питсбърг. Уча в университет. Таксите са високи. Остава ми един семестър, за да зъвърша. Реших да стана войник и поради тези съображения. Няма проблем след това да зъвърша образованието си.– Каква е заплатата ти? -Аз съм редник трети клас и получавам 2000 долара. Храната и кваритрата са ми безплатни.– Имаш ли си приятелка, искаш ли пак да дойдеш в България? – Имах приятелка американка, но се разделихме. Искам да дойда в България, за да видя вашето Черно море. Почивах на него, но в Турция.", "date": "2017.07.27", "title": " Бойни машини на Америка за България\t\t\t"}
