{"url": "https://trud.bg/%d0%bc%d0%b8%d0%bd%d0%b8%d1%81%d1%82%d1%8a%d1%80%d1%8a%d1%82-%d0%bd%d0%b0-%d0%bf%d1%80%d0%b0%d0%b2%d0%be%d1%81%d1%8a%d0%b4%d0%b8%d0%b5%d1%82%d0%be-%d1%86%d0%b5%d1%86%d0%ba%d0%b0-%d1%86%d0%b0%d1%87-2/", "text": "АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "29.06.2017", "title": " Министърът на правосъдието Цецка Цачева откри съдебна зала в Затвора Бургас"}
{"url": "https://trud.bg/%d0%b2%d0%b8%d1%86%d0%b5%d0%bf%d1%80%d0%b5%d0%b7%d0%b8%d0%b4%d0%b5%d0%bd%d1%82%d1%8a%d1%82-%d0%b8%d0%bb%d0%b8%d1%8f%d0%bd%d0%b0-%d0%b9%d0%be%d1%82%d0%be%d0%b2%d0%b0-%d0%bd%d0%b0%d0%b4%d1%8f%d0%b2/", "text": "„  е начин, по който цялата истина може да излезе пред обществото. Надявам се да си свършат работата много качествено. Това е важно, за да можем наистина, ако не сега, то поне през есента, всичките тези скандали да са приключили във всички национални институции, пред цялото българско общество. За това да покажем пред света и пред Европа, че България е модерна европейска държава.“ Това заяви в четвъртък в Павликени вицепрезидентът Илияна Йотова. „Няма как да се радваме на подобни новини, които за съжаление всеки ден ни засипват. Надявам се, да не се отрази кой знае колко много на подготовката за българското председателство на ЕС, макар че тя се наблюдава от всички страни“, каза още вицепрезидентът. Йотова допълни, че би била щастлива, ако в следващите дни се сложи ред в големия скандал около НДК. „Аз твърдо вярвам, че сигналите, които са дадени на прокуратурата. Вярвам, че в прокуратурата ще си свършат своята работа и ще кажат има ли нарушение или не, в тази кавалкада от взаимни обвинения и съмнения. Действително НДК е част от големия проект за председателството на България, оттук нататък да вървим по чист път“, заяви Йотова. Тя е подчерта, че институционалните противоречия и конфронтации, не са добър белег за развитието и имиджа на България като европейска държава. „Ще има анкетна комисия в Народното събрание. Искрено препоръчвам на колегите народни представители съвестно да си свършат работата, да излезе цялата истина пред българското общество да се види кой как и какви ангажименти е поемал, поемал ли е изобщо и оттук нататък да вървим наистина към подготовката ни за председателството, защото това е най-важният национален приоритет в този момент“, категорична е Илияна Йотова. Тя бе гост на празника на Павликени, който днес отбелязва 74 години от обявяването си за град. Сутринта в залата на Общинския съвет бе подписано двустранно споразумение за побратимяване между Павликени и руския град Стародуб от кметовете инж. Емануил Манолов и Димитрий Винокуров.", "date": "29.06.2017", "title": " Вицепрезидентът Илияна Йотова: Надявам се комисията „НДК“ да си свърши работата много качествено"}
{"url": "https://trud.bg/%d1%84%d0%b5%d0%bd%d0%be%d0%b2%d0%b5%d1%82%d0%b5-%d0%bd%d0%b0-%d0%b1%d0%be%d1%82%d0%b5%d0%b2-%d0%bf%d0%b4-%d0%be%d1%82%d0%b2%d0%be%d1%80%d0%b8%d1%85%d0%b0-%d1%80%d0%b0%d0%b1%d0%be/", "text": "Феновете на „Ботев” (Пд) отвориха в четвъртък доста работа на полицията в Македония на път за Албания за първия мач от първия предварителен кръг на Лига Европа срещу „Партизани” (Тирана). Наложи се дори консулът Венцислав Цветанов от посолството на България в Македония да бие път на пожар до полицейското управление на град Крива паланка за решаване на конфликта с привържениците на „канарчетата”, пътуващи с три автобуса за Тирана, за да подкрепят своите любимци на стадион „Стелман Стемашъ”. Екшънът започнал на бензиностанция край град Куманово около 3 часа през нощта, където автобусите спрели за кратка почивка. Четирима от жълто-черните ултраси пък изрисували графити и свастики върху сградите в района на бензиностанцията, като действията им били записани на камерите за видеонаблюдение. Веднага на място пристигнали полицаи, които съставили административно наказателни актове на нарушителите и декларирали, че няма да ги пуснат да продължат пътуването си, докато не си платят глобите. С мотива, че нямат толкова пари, феновете на „Ботев” отказали да платят, а в знак на солидарност с тях останали и всички останали от жълто-черната агитка. Едва след намесата на консула Венцислав Цветанов било намерено решение на проблема и автобусите с привърженици на „канарчетата” продължили към границата с Албания под полицейски ескорт. От фенклуба на „Ботев” (Пд) пък финтираха пловдивската полиция, че екскурзия за мача в Тирана с „Партизани” няма да има, тъй като се били записали едва шестима желаещи. По този начин те искали да избегнат евентуални проверки от органите на реда под тепетата при тръгването си от паркинга край хотел „Санкт Петербург” в сряда късно вечерта. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "29.06.2017", "title": " Феновете на „Ботев” (Пд) отвориха работа на македонската полиция на път за Тирана"}
{"url": "https://trud.bg/%d0%b7%d0%b0%d0%bb%d0%be%d0%b2%d0%b8%d1%85%d0%b0-%d0%b0%d0%bd%d0%b3%d0%bb%d0%b8%d1%87%d0%b0%d0%bd%d0%b8%d0%bd-%d0%bf%d0%b5%d1%80%d0%b2%d0%b5%d1%80%d0%b7%d0%bd%d0%b8%d0%ba-%d0%b1%d0%bb%d1%83%d0%b4/", "text": "Полицията залови английски турист, блудствал с две деца в асансьора на хотел. Той се казва Филип Робъртсън и вече е зад решетките. След драмата с шведа Ралф, който ритна в главата камериерка, това е вторият случай на чудовищно насилие, упражнено от чужденци в курорта Слънчев бряг. Британецът пристигнал на нашето море със съпругата си на 16 юни и никой не подозирал за гадните му наклонности, разкриха хора от персонала на хотела, пожелали анонимност. Камерите обаче показали как на два пъти той блудства с две малки момиченца в асансьора. Първото дете било от Дания, второто- момиченце от Швеция, на 11 години. Перверзният англичанин вместо да ходи на плаж, стоял около асансьора и дебнел децата. Качвал се заедно с тях и започвало пътуване на ужасите. Чужденецът буквално се нахвърлял и грозно опипвал децата по най- интимните части от телцата им. Не желаем да споделим подробности, защото те са отвратителни, казаха служителите на хотела.  Полицията се намесила, когато второто потърпевшо семейство се оплакало. Родителите на първото момиченце- на 10 години,буквално онемели от ужас, когато то им разказало какво се е случило и набързо стегнали куфарите си да се прибират, дори отказали да подават жалба. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "29.06.2017", "title": " Заловиха англичанин-перверзник, блудствал с деца в асансьор"}
{"url": "https://trud.bg/%d0%bd%d0%b5%d0%bc%d0%b5%d1%86-%d1%81-%d0%bd%d0%be%d0%b6-%d0%b2%d0%b8%d0%bb%d0%bd%d1%8f-%d0%b2-%d0%b7%d0%b0%d0%b2%d0%b5%d0%b4%d0%b5%d0%bd%d0%b8%d0%b5-%d0%ba%d1%80%d0%b0%d0%b9-%d0%b2%d0%b0%d1%80%d0%bd/", "text": "20-годишен немски турист стана клиент на прокуратурата, след като вилня в заведение в курорта Св. Св. Константин и Елена. 40 минути след полунощ в сряда чужденецът започнал да чупи бутилки и друг инвентар, размахал нож и започнал да плаши персонала и клиентите със саморазправа. Полицаи задържали агресивния турист за 24 часа. Срещу него са повдигнати обвинения за хулиганство и унищожаване на чужда собственост, а по случая е образувано досъдебно производство под надзора на районната прокуратура, уточниха от полицията. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "29.06.2017", "title": " Немец с нож вилня в заведение край Варна"}
{"url": "https://trud.bg/9-%d0%be%d0%b1%d0%b2%d0%b8%d0%bd%d1%8f%d0%b5%d0%bc%d0%b8-%d0%b7%d0%b0-%d0%b1%d0%be%d1%8f-%d0%bc%d0%b5%d0%b6%d0%b4%d1%83-%d0%b3%d1%80%d0%b5%d0%b1%d1%86%d0%b8-%d0%b8-%d1%86%d0%b8%d0%b3%d0%b0%d0%bd%d0%b8/", "text": "Утре Районна прокуратура-Асеновград ще внесе искане в съда за вземане на мярка за неотклонение „Задържане под стража“ спрямо Яшар С., на 27 г., Исмет Л., на 34 г., Славчо М., на 41 г., Ангел М., 20 г., Васил И., на 19 г., Костадин М., 39 г., Емрал Р., на 28 г., Абдраман А., 24 г., Стефан Д., на 33 г., привлечени като обвиняеми за хулиганство, извършено с особена дързост и цинизъм, в съучастие. Това съобщиха от пресцентъра на държавното обвинение. На 26 юни 2017 г. е възникнал   край Асеновград, който е прераснал в масово сбиване на различни места – край язовира, по-късно в центъра на Асеновград и край болницата. Пострадали са седем лица, които са били откарани в болница за преглед. По делото са назначени съдебно-медицински експертизи за нанесените телесните повреди на пострадалите, като до момента е установено, че един от тях е с фрактура на китката на ръката, а друг с два счупени прешлени. Под ръководството на Районна прокуратура-Асеновград се провеждат непрекъснати активни процесуално-следствени действия – извършени са разпити на 17 свидетели, 12 разпознавания, като в момента се правят още четири, три огледа на местопроизшествие, при което са иззети брадви, лопата и дървени тояги. Деветимата обвиняеми са задържани за срок от 72 часа с постановление на наблюдаващия прокурор. Предстои повдигане на нови обвинения, като за двама от задържаните те ще бъдат за нанесени средни телесни повреди. Утре, 30 юни 2017 г., Районен съд-Асеновград ще заседава по искането на прокуратурата за вземане на мярка за неотклонение „задържане под стража“ спрямо деветимата обвиняеми. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "29.06.2017", "title": " 9 обвиняеми за боя между гребци и цигани в Асеновград"}
{"url": "https://trud.bg/%d0%be%d0%b1%d1%89%d0%b8%d0%bd%d0%b0-%d0%b2%d0%b5%d0%bb%d0%b8%d0%ba%d0%be-%d1%82%d1%8a%d1%80%d0%bd%d0%be%d0%b2%d0%be-%d1%83%d0%b2%d0%b5%d0%bb%d0%b8%d1%87%d0%b8-%d0%b4%d0%b2%d0%be%d0%b9%d0%bd%d0%be/", "text": "От 150 000 лв. на 300 000 лв. се увеличава общинската субсидия за ФК „Етър”, реши на сесия в четвъртък Общинският съвет във Велико Търново. Предложението беше направено от общинска администрация и бе подкрепено от 29 съветника от общо 30 съветници. Въздържа се единствено д-р Мавродий Калейнски. „Виолетовите” влязоха в Първа лига и така постигнаха отдавна лелеяното желание не само на Общината, но и на хилядите си фенове. „Аз подкрепям това предложение, защото така ще дадем скромния си принос Велико Търново да има футболен клуб и футболна история, каквато заслужава. Също така искам да поздравя общинската администрация за това, че от месец и половина се полагат усилия за терена на бившата ледена пързалка. Благодаря за бързата реакция и добрата организация“, каза Николай Илчев, съветник от АБВ. Стоян Витанов от групата на БСП поздрави пък колегата си от ГЕРБ Александър Нанков, който беше президент на футболния клуб, за хъса и всичко, което е дал от себе си футболистите днес да са в Първа лига. Петко Тюфекчиев, също от БСП, настоя община Велико Търново да предприеме действия и да стане съдружник в клуба, тъй като в момента се явява само спонсор. „Субсидия за ФК „Етър” ще се дава поетапно на траншове, което ще става с промени в бюджета“, поясни заместник-кметът Снежана Данева – Иванова. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "29.06.2017", "title": " Община Велико Търново увеличи двойно финансирането за ФК „Етър”\t\t\t"}
{"url": "https://trud.bg/%d0%b1%d0%be%d0%ba%d1%81%d0%be%d0%b2%d0%b0-%d0%bb%d0%b5%d0%b3%d0%b5%d0%bd%d0%b4%d0%b0-%d0%be%d1%82%d0%b2%d0%b0%d1%80%d1%8f-%d0%bd%d0%be%d0%b2%d0%b0-%d1%81%d0%bf%d0%be%d1%80%d1%82%d0%bd%d0%b0-%d0%b7/", "text": "Боксовата легенда Александър Христов отваря този уикенд нова спортна зала в Пловдив, където се установи след прекратяването на активна състезателна дейност след олимпиадата в Атланта през 1996 година. Световният шампион от „Тампере -1993”, двукратен първенец на Европа, носител на Световната купа и олимпийски вицешампион най-напред създаде боксов клуб „Пловдив 98”, който впоследствие прекръсти на БК „Александър Христов” (Пловдив). Тъй като досегашната зала, в която се подготвяха боксовите таланти на Пловдив отесня, Александър Христов изгради нов спортен комплекс на улица „Нестор Абаджиев” в близост до най-големия християнски храм в пловдивския район „Тракия” – „Свето Преображение Господне”. Официалното откриване и освещаване с водосвет на новата боксова зала ще е тази събота от 10 часа, като събитието ще бъде уважено от кмета на район „Тракия” Костадин Димитров, който е вицепрезидент на Българската федерация по таекуон-до, и известни пловдивски спортисти, шампиони и медалисти от Олимпийски игри, световни и европейски първенства. „Можех да остана в чужбина, но предпочетох да работя за възраждането на родния спорт“, сподели шампионът Александър  Христов, който изкара няколко години на гурбет в Германия. От своя страна кметът на „Тракия” Костадин Димитров  заяви, че всяка добре аргументирана инициатива, свързана със спортуването и здравословния начин на живот на хората от района, може да разчита на пълната му подкрепа. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "29.06.2017", "title": " Боксова легенда отваря нова спортна зала в Пловдив"}
{"url": "https://trud.bg/%d0%be%d1%82%d0%ba%d1%80%d0%b8%d1%85%d0%b0-%d0%bd%d0%b5%d0%bb%d0%b5%d0%b3%d0%b0%d0%bb%d0%bd%d0%b0-%d1%84%d0%b0%d0%b1%d1%80%d0%b8%d0%ba%d0%b0-%d0%b7%d0%b0-%d1%82%d1%8e%d1%82%d1%8e%d0%bd-%d0%b2-%d0%bf/", "text": "Служители на агенция „Митници”-Пловдив разкриха нелегална фабрика за тютюн, която се помещавала в складова база на територията на града под тепетата. При извършената на място проверка било установено, че в помещенията се извършват дейности по производство на тютюн за пушене – обезжилване и машинно рязане на тютюневи листа чрез две електрически машини. Митничарите иззели няколко бали на листа, като 16 кг от тях били нарязан и годен за пушене  тютюн. Малко по-рано същия ден – на 27 юни (вторник),в багажника на лек автомобил „Фолксваген Пасат”, управляван от 28-годишния Веселин Р., били открити 190 кг ситно нарязан тютюн, разпределен в 20 чувала. Разследващите установили, че тютюнът бил нарязан в склада и предоставен на Веселин Р. от 33-годишния Александър Р.  Районна прокуратура-Пловдив привлече като обвиняеми Александър Р. и 19-годишната Гюлхан А. за държане на акцизни стоки без бандерол при предварителен сговор – престъпление по чл.234 ал.2 т.2 във връзка с чл.234 ал.1 от Наказателния кодекс. С постановление на наблюдаващия прокурор двамата обвиняеми са задържани за срок от 72 часа. Веселин Р. пък е задържан за срок от 24 часа по Закона за МВР и предстои Районна прокуратура-Пловдив да го привлече като обвиняем за държане на акцизни стоки без бандерол – престъпление по чл.234 ал. 2 т. 2 от Наказателния кодекс. По делото се извършват активни процесуално-следствени действия – огледи, разпити на свидетели, предстои назначаване на физико-химична експертиза.  Иззет е лекият автомобил „Фолксваген Пасат“, двете електрически машини за рязане и тютюнът. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "29.06.2017", "title": " Откриха нелегална фабрика за тютюн в Пловдив"}
{"url": "https://trud.bg/%d0%be%d0%ba%d0%be%d0%bb%d0%be-4-%d0%bd%d0%b0-%d1%81%d1%82%d0%be-%d0%be%d1%82-%d0%b1%d1%8a%d0%bb%d0%b3%d0%b0%d1%80%d0%b8%d1%82%d0%b5-%d1%81%d0%b5-%d1%87%d1%83%d0%b2%d1%81%d1%82%d0%b2%d0%b0%d1%82/", "text": "Около 4 на сто от българите се чувстват самотни и няма с кого да споделят личните си проблеми, показват данни от проучване на за възрастното население в ЕС през 2015 г. По този показател средно около 6 процента от възрастните хора в ЕС се чувстват самотни и няма от кого да потърсят помощ, ако се наложи, показва анализът. Ако се приложи процентът на самотните българи спрямо общия брой на населението у нас, излиза, че над четвърт милион българи са изпаднали в изолация и самота. По данни на НСИ от последното преброяване у нас – има тенденция за увеличаване на домакинствата без деца. Според родната статистика най-висок е бил у нас процентът на едночленните домакинства – около 30 на сто, двучленните домакинства са били 28 на сто, а домакинствата с едно, две или повече деца, съответно – 20 на сто, 13 на сто и 7 на сто.  При последното преброяване домакинствата у нас са били около 2,8 милиона. Около 73 на сто от домакинствата у нас живеят в градовете, а 27 процента – в селата. В селата е регистриран и най-висок дял самотно живеещи хора у нас. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "29.06.2017", "title": " Близо 4 на сто от българите се чувстват самотни"}
{"url": "https://trud.bg/%d1%84%d0%b0%d0%bd%d0%b4%d1%8a%d0%ba%d0%be%d0%b2%d0%b0-%d0%bf%d0%b0%d0%b2%d0%b0%d0%b6%d0%bd%d0%b0%d1%82%d0%b0-%d0%bd%d0%b0%d1%81%d1%82%d0%b8%d0%bb%d0%ba%d0%b0-%d0%bf%d0%be-%d0%b4%d0%be%d0%bd/", "text": "Паважната настилка по бул. „Дондуков“ ще бъде запазена, като в едното платно ще се изгради двупосочна велоалея с павета. Това каза пред журналисти кметът на София Йорданка Фандъкова след обявяването на Програмата и основните приоритети на „София – Европейска столица на спорта“ за 2018 г. „Преди няколко дни внесохме предложение за промяна в проекта, който вече беше съгласуван. Знаете, от Министерството на културата бяха с настояване за запазване на паважната настилка. То съгласува промяната, която предвижда в едното платно да се изгради двупосочна велоалея с павета, които да бъдат равни. На крак занесохме материала, който предлагаме, така че експертите да го видят и да могат да преценят. Министърът на културата подкрепи това предложение“, обясни Фандъкова. По думите й ще бъде реализиран и този проект. „Настилката ще е с павета, включително и по трамвайните линии, където сега има бетон. Тротоарите ще са с унипаваж. Велоалеята също ще е с унипаваж, който е предвиден да бъде подходящ за изграждане на велоалея“, поясни кметът на София. Фандъкова допълни, че там, където в момента се реконструират улици и булеварди и има възможност, навсякъде се маркират или изграждат велоалеи. „В момента предстои да започне работа по подготовката за разширението на бул. „Монтевидео“ в район „Овча купел“. Там също ще продължи велоалеята, която вече изградихме с реконструкцията на първия етап. Предвиждаме и в един участък по ул. „Георги С. Раковски“ също такава. Участъкът не е тесен – той е там, където в момента спират коли, но не трябва да го правят. Това е участъкът малко след бул. „Цар Освободител“ до бул. „Патриарх Евтимий“ при Френската гимназия. Вече в другия участък е разрешено паркирането и там е малко по-трудно“, каза още Йорданка Фандъкова. От началото на юли се увеличават автобусите на градския транспорт до Витоша, посочи столичният кмет на профила си във фейсбук. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "29.06.2017", "title": " Фандъкова: Паважната настилка по „Дондуков“ ще бъде запазена\t\t\t"}
{"url": "https://trud.bg/%d0%bf%d1%8a%d1%82%d0%bd%d0%b8%d1%87%d0%b5%d1%81%d0%ba%d0%b8%d1%8f%d1%82-%d0%b2%d0%bb%d0%b0%d0%ba-%d0%be%d1%82-%d1%81%d0%bb%d0%b8%d0%b2%d0%b5%d0%bd-%d0%b7%d0%b0-%d0%b1%d1%83%d1%80%d0%b3%d0%b0%d1%81/", "text": "Около 09:35 ч., в участъка между гарите Сливен и Желю войвода, локомотивната бригада на пътническия влак № 80143 от Сливен за Бургас забелязва дим, който излиза от машинното отделение на локомотива, съобщават от пресцентъра на БДЖ. Машинистите своевременно са предприели незабавни превантивни действия с цел гарантиране на безопасността на пътниците във влака, като са задействали противопожарната система на локомотива и са използвали наличните пожарогасителни средства. Локомотивът е отделен на безопасно разстояние от пътническите вагони. Подаден е сигнал до Национална служба „Пожарна безопасност и защита на населението”. За пътниците от влака ще бъде осигурен превоз с автобуси за придвижване до крайната гара на маршрута. В пътническата композиция пътуват около 30 пътника. С променен маршрут ще се движат два бързи влака между София и Бургас. Тези влакове ще бъдат отклонени през Стара Загора. Възникналото запалване в машинното отделение на локомотива по никакъв начин не е застрашило живота и здравето на пътниците във влака и превозния персонал. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "29.06.2017", "title": " Локомотив на пътнически влак за Бургас се запали\t\t\t"}
{"url": "https://trud.bg/%d1%84%d1%83%d1%80%d0%b0%d0%b6%d0%be%d0%bc%d0%b5%d0%bb%d0%ba%d0%b0-%d0%b8%d0%b7%d0%bf%d0%b5%d0%bf%d0%b5%d0%bb%d0%b8-%d0%ba%d1%8a%d1%89%d0%b0/", "text": "Късо съединение във фуражомелка подпали къща в шуменското село Лозево. Домът на Атанас Куманов е унищожен напълно от пламъците, които лумнали към 16,30 часа в сряда. Веднага бил подаден сигнал към пожарникарите в Шумен и към ул.“Цар Симеон Велики“ в близкото до града населено място били насочени два противопожарни екипа. Пожарът се разпространил бързо до тавана на къщата. Огнеборците хвърлили 26 тона за потушавенето му. Унищожени са 150 кв.м. покривна конструкция, изгоряли 20 бали люцерна и фуражомелката. 76-годишният собственик живеел сам в имота, който вече е необитаем. В съседство е къщата на брат му и най-вероятно ще бъде приютен там, предполагат местни хора.", "date": "29.06.2017", "title": " Фуражомелка изпепели къща"}
{"url": "https://trud.bg/%d0%b2%d0%b0%d0%bb%d1%8f-%d0%b0%d1%85%d1%87%d0%b8%d0%b5%d0%b2%d0%b0-%d0%b0%d0%b2%d1%82%d0%be%d1%80-%d0%b8-%d0%b2%d0%be%d0%b4%d0%b5%d1%89-%d0%bd%d0%b0-%d0%be%d1%82%d0%ba%d1%80%d0%b8%d1%82/", "text": "– Може би въпросът е: Какво се случи след разследванията за този паралелен износ, защото има и новина по темата. В последното ни разследване ние показахме, че фирмата „Трейднет-България“ на рускинята Нина Катченко (тя е едноличен собственик и управител на тази фирма от 21 септември 2012 г. досега), с пълномощник Веска Марешка и с преупълномощени лица – депутатът от „Воля“ Пламен Христов и Снежана Филипова от София, всъщност е действала с пълномощни с изтекъл срок. Става дума за пълномощни представени пред ИАЛ. До днес няма представени други валидни пълномощни в досието на фирмата там. – Това означава, че след като срокът на генералното пълномощно на Веска Марешка е изтекъл през септември 2015 г. , една група лица са осъществявали търговия с лекарства без представителна власт. Т.е. не са никои към днешния момент. И точно в тази връзка е новината. След като в БНТ разкрихме, че е извършван паралелен износ на медикаменти от лица, с изтекли пълномощни, Изпълнителната агенция по лекарствата (ИАЛ) е изпратила писмо до фирмата „Трейднет-България“ и до Веска Марешка, до Снежана Филипова и до Пламен Христов. В писмото се посочва, че след като е изтекъл срокът на пълномощните, спират действията на тези хора в търговията с лекарства. Такива действия могат да бъдат извършвани само от управителя на дружеството, т.е. от Нина Катченко. – Възниква и друг въпрос – дали оборотите, които са осъществявани от септември досега са действителни. Ако оборотите са фиктивни, дали не е нарушен законът за ДДС? Дали не е ползван данъчен кредит, който не се следва. Ние открихме склад във Велико Търново, който се намира на една площадка със склада на другата фирма дистрибутор на фамилията Марешки – „Фармнет“ АД. Беше му направена снимка от инспекторите на ИАЛ през дупката на вратата, защото тя беше заключена с катинар. Складът на снимката е празен. Виждаме, в един друг документ на ИАЛ, изпратен до Националната агенция по приходите (НАП), че проверката им е установила следното: Складът на „Трейднет-България“ във Велико Търново не функционира. Същият за дълъг период от време е бил без складови наличности. – Това трябва да установят от НАП. В разследването, излъчено по БНТ, ние изнесохме и данни за оборотите, които са от информационните системи на НАП. От тях става ясно, че само за първите три месеца на тази година фирмата „Трейднет-България“ е направила оборот от 5 млн. лв. ,т.е. на тази стойност е изнесла лекарства за европейски държави. И сега след като ИАЛ пише, че този склад не функционира и че дълго време е бил без наличност на лекарствени продукти, наистина възниква въпросът фиктивни ли са тези сделки. Ние установихме, че една партида лекарства най-напред се продава от „Фармнет“ на „Трейднет“, а след това „Трейднет“ го продава на „Фармнет“. И това става в рамките на два дни – на единия се продава, а на другия се връща обратно стоката. Кога се прави това? – Това може да бъде установено единствено от НАП, защото няма кой друг да има тази информация. Проблемът с паралелния износ на лекарства, е че контролът е разпокъсан между НАП, митниците, ИАЛ, както и здравната каса, макар че тя е с публични средства. Какво се оказва на практика? Всеки влиза в една аптека и проверява това, което е по неговия закон. Ако проверката се извършва от ИАЛ, те ще видят само имената на лекарствата. Те нямат право да видят движението им като стока. Това ще го вземе като информация НАП, но те няма да знаят какви са разрешителните режими. А здравната каса знае за пациентите и количествата лекарства, които са необходими за определени категории от тях. Този разпокъсан контрол създава проблема с паралелния износ. Да, паралелният износ не е незаконен, но когато се използва измама или се извършва от хора, които нямат представителна власт, или някой се е скрил зад лицето или личните данни на друг, тогава се появява проблем и страдат болните. – Да. Но ИАЛ само вижда намеренията на фирмата, вижда списъците със скъпоструващи лекарства за онкологични заболявания, за диабет, за артрит режимът е само уведомителен. Те не знаят дали е осъществен този износ. Това трябва да го установи НАП. Сега от агенцията по лекарствата питат НАП дали тези лекарства са изнесени. – По документи оборотът за 5 млн. лв. за първите три месеца на тази година е изнасян за Румъния, Германия , Чехия и Англия. Като най-голям, почти за 3 млн. лв. е износът за Румъния. Професор Николай Данчев, който е шеф на националния съвет по реимбурсиране, изрази съмнения в разследването ни, като каза, че няма логика да отиват в Румъния. Обясни, че там цените са същите, като у нас и дори в някои случаи са по-ниски. Според него твърде вероятно било от Румъния да се изнасят за Германия. – Да, но на много по-ниска цена. Дадохме примери с „Хумира“ (ампула за артрит). В България тя се плаща от здравната каса 1600 лв. Тя пристига от Германия в страната ни на тази специална цена. В Германия ампулата струва 1878 евро. т.е. дистрибуторът получава това лекарство по договор за България и след това го изнася в Германия. И той печели, а болните губят. – Това няма как да го знаем и няма как да градим хипотези. Ние знаем факта, че пазарът е оголен откъм скъпоструващи лекарства, че са нарушени правата на болните, които нямат достъп до скъпоструващо лечение, след като медикаментите за него липсват. След като тези лекарства са били доставени в страната ни и след това са изнесени, трябва да се намери механизъм, пазарът да е наситен. Ако има излишъци, нека да ги изнасят, където искат. Аз останах много изненадана от изслушването ми в парламентарната комисия по сива икономика. Първа точка беше изслушване на финансовото министерство, на зам.-министър Бойко Атанасов по промените в ДОПК. Промените засягат ограничаването на финансови престъпления при прехвърляне на фирми. Депутатите от комисията гласуваха промените. А те възпрепятстват изкупуването на дялове от фирми с цел източване на ДДС. Става въпрос за прехвърляне на фирми на клошари, или на някой много беден, или на някой, който не може да чете и пише и той дава пълномощно на някой друг, който започва да точи ДДС… Оказва се, че НАП не може да направи нищо на пълномощника. Не може да направи нищо и на първия собственик с дългове към бюджета. Промените, които бяха гласувани, правят пълномощника отговорно лице, за това което върши. Случаят с пълномощниците на „Трейднет-България“ и рускинята Нина Катченко , който аз представих пред комисията в НС, не е ли същият? На следващия ден депутатите започнаха да обясняват, че случаят не бил за тяхната комисия, а за здравната, защото бил за лекарствата. Защо прехвърлят топката? По първа точка гласуваха контролът да стане ефективен за пълномощниците, които не носят отговорност, а по втората точка не откриха аналогия с руската гражданка и с изтеклите пълномощни. Питам защо след като предаването бе излъчено на 8 юни и се разбра, че пълномощните в досието на ИАЛ са изтекли, а руската гражданка не е издала нови? Това означава, че има нещо нередно. Не мога да си обясня и опита на депутатите да си прехвърлят топката. Страхуват ли се, или има и нещо друго?… – Там беше шефът на здравната комисия Даниела Дариткова. Очаквах, че е донесла пълна папка със сигналите на болни, които бомбардират здравното министерство и ИАЛ от началото на годината, заради липса на скъпоструващи медикаменти и невъзможност да се лекуват. Тя не само, че не носеше такава папка, но и ми зададе парадоксален въпрос: „Кажете, има ли престъпление?“. Нито аз, нито госпожа Дариткова сме прокурори, за да кажем дали има престъпление. Аз като журналист съм открила три пълномощни с изтекъл срок в ИАЛ и чрез тях се извършва търговия с лекарства. Представяйки този факт на компетентните органи, те ще кажат кой, какво престъпление е извършил. Озадачава ме поведението на депутатите, които казват – това не е наш проблем. А по първа точка, за клошарите и точенето на ДДС, гласуват промените. Когато се търгува с лекарства без документ, това не попада ли в нерегламентираната търговия? – Той е законен, но създава проблем. Поведението на народните представители по време на изслушването за мен е необяснимо. По първа точка гласуваха да не се вършат лоши неща от клошари, взели някой лев, а по втората точка не трябвало да се занимават с рускинята от чието име група хора осъществява търговия с лекарства за милиони левове, без да имат право на това според ИАЛ. – Ако някой открие данъчно престъпление отговорност би следвало да носи рускинята Нина Катченко. Няма да носи, отговорност нито предишният мажоритарен собственик Веска Марешка, няма да носят нито пълномощниците – Веска Марешка, Пламен Христов и Снежана Филипова. Сега компетентните органи трябва да търсят рускинята, за да я питат. Но доколкото знам, Катченко не е идвала в България. – НАП съобщиха, че фирмите „Фрамнет“ и „Трейднет-България“ използват една и съща счетоводна кантора и от един и същ IP адрес пристигат всички документи. Предполага се, че това е счетоводната къща, свързана със Светлана Марешка . – От НАП трябва да кажат. Чака се какво ще отговорят от приходната агенция за склада на „Трейднет-България“ във Велико Търново. След като ИАЛ са установили, че този склад не функционира, трябва да стане ясно откъде са тръгвали лекарствата за паралелния износ. – Да, това са установили от агенцията по лекарствата. А тъй като складовете на „Трейднет-България“ и на „Фрамнет“ се намират на една площадка, каквито и сделки да има, излиза, че кашончетата с лекарствата трябва от единия склад да се прехвърлят в другия и после обратно. Интересна ситуация! В България по сегашния закон никой не носи отговорност – само рускинята от Дубовка край Волгоград Нина Катченко.   Валя Ахчиева е автор и водещ на предаването за разследваща журналистика „Открито“ по БНТ. Автор е на поредица от разследвания в областта на здравеопазването, сивата икономика, контрабандата с горива. След разследването на Ахчиева за внесените ваксини от Турция бяха повдигнати три обвинения на бившия здравен министър Петър Москов.", "date": "29.06.2017", "title": " Валя Ахчиева, автор и водещ на „Открито“ по БНТ, пред „Труд“: Агенцията по лекарствата спря действията на кръга “Марешки” по паралелния износ"}
{"url": "https://trud.bg/%d1%82%d0%be%d0%b2%d0%b0-%d0%b5-%d0%bf%d0%be%d0%b2%d0%b5%d1%87%d0%b5-%d0%be%d1%82-%d0%b3%d1%80%d0%b5%d1%88%d0%ba%d0%b0-%d1%82%d0%be%d0%b2%d0%b0-%d0%b5-%d0%b3%d0%bb%d1%83%d0%bf%d0%be%d1%81%d1%82/", "text": "Скандалът с оказалия се непоклатим на поста шеф на НДК Мирослав Боршош ще има сериозни и трайни последствия за стабилността на кабинета на ГЕРБ и лично за авторитета на премиера Бойко Борисов. Няма как поне малко убедително за политически компетентните хора и дори за широката публика да се обясни като управленски правилно възстановяването му в длъжност ден след като беше уволнен от началника си министър Лиляна Павлова. Дори и лицето неправилно да е било отстранено от поста, с връщането му пряко от премиера имиджът на министъра се оказва силно накърнен, което пряко бие и по образа на самия Борисов. Още повече, че Павлова е уволнила Боршош напълно основателно и здраво е аргументирала решението си публично. Провиненията му са не едно и две, а дори всяко взето отделно е било достатъчно да го натирят. Установени са финансови нарушения при управлението на НДК, на изпълнителния директор вече е била наложена санкция от Комисията по финансов надзор. Липсва бизнес-план, дружеството е на загуби за милиони, извършват се значителни строителни действия без необходимия по закон инвестиционен контрол. Медал ли е трябвало да му връчи Павлова или да го изхвърли и даде на прокуратурата? Премиерът обаче го погали по главичката. Не стига, че лицето Боршош демонстративно отказва да изпълнява разпореждания на министъра, но и публично дава свои разяснения, уронващи престижа на Павлова, а и на правителството. За такова поведение има само едно наказание – уволнение, най-ефективно дисциплинарно с оглед доказване силата и решителността на властта. С връщането на обнаглелия подчинен същата власт се показва слаба и манипулируема от странични сили с неясен и дори таен характер. През 1804 г. по заповед на Наполеон след някакво подобие на съдебен процес е разстрелян Енгиенският херцог Луи Антуан де Бурбон-Конде. По този повод е произнесена крилатата днес политическа присъда: „Това е повече от престъпление, това е грешка“, приписвана на външния министър Талейран, председателя на законодателната комисия Деламьор или на шефа на полицията Фуше. Скоро след тази грешка срещу Франция се обединяват всичките много влиятелни тогава монархии в Европа. Наложеното от Бойко Борисов решение е повече от грешка, то е политическа глупост. Талейран е известен и с фразата „Прощавам на хората, които не се придържат към моето мнение, но не прощавам на онези, които не се придържат към своето“. Полезно е политикът във властта да бъде гъвкав, да се показва като широко скроен управник, но винаги трябва да спазва мярката. Загуби ли се тя, грешките струват скъпо, а във времена на бързи и неочаквани промени водят до глупости със значими, понякога фатални последствия. Борисов я губи, не се придържа към собствените си мнения и решения. Щом е обявил Цецка Цачева за голям юрист, щом два пъти я е издигал до председател на Народното събрание и веднъж за кандидат-президент, груба грешка с очертания на глупост е да й слага за по-старши нелепата на заеманите постове Захариева. Груба грешка е да правиш депутат от ГЕРБ някой си Антон Тодоров, който е говорил и писал за теб, за съратниците ти и за партията крайно обидни квалификации. Не вярва ли вече на Лиляна Павлова премиерът, на какво тя остава министър, питат едни журналисти, питат се и външни наблюдатели на туземните политически процеси. Защо Борисов направи този лупинг в НДК, как така неизпълнението на нарежданията на висшестоящия началник се трансформира в „противоречия“ с него, умуват основателно други. А защо, мислят си трети, занапред същите „противоречия“ да не си позволяват и нарастващ брой служители и подчинени на други министри, шефове на агенции, дирекции и отдели. Като нищо, тъй като отгоре бащински усмихнат стои всеопрощаващият, пластелиново гъвкав и пределно широко скроен Бойко Борисов. Та Боршош ли е културата и интелигенцията в България, обетовано от кое Свише му е НДК, че да го помирява премиерът с цял министър за сметка на последния! Прокопиев и Румяна Бъчварова ли кадруват оперативно в държавата или все пак премиерът и висшите партийци в ГЕРБ! Павлова, която трети мандат е доказано лоялно в екипа на Борисов, сега излиза по-евтина за него от някой си Боршош, чиято евентуална липса може да забележат болезнено главно в „Америка за България“, антуража на Прокопиев и сред соросоидната гмеж. Антон Тодоров е симпатичен на крайно ограничен кръг митодита, но много ценни за ГЕРБ активисти вече се питат, защо са пренебрегнати заради такъв субект. Не заради престъпленията, а заради грешките си Наполеон е сполетян от краха при Ватерлоо. Лавина от подобни поражения напоследък драматично сполетяват недалновидни видни политици в Европа и зад океана, главно защото залагаха на чуждите и нездравите за сметка на своите и лоялните. Ето важен предмет за размисъл и пред Бойко Борисов. Разумно би било Лиляна Павлова да си спомни чия внучка е и в тази обидна за нея ситуация да вземе вярното кадрово решение за себе си.   Премиерът Борисов опъна с неясни мотиви чадър над шефа на НДК Мирослав Боршош, който очевидно е успял да спечели сърцето му. Цяла София знае, че дръжката на чадъра държат освен началникът на кабинета на премиера Румяна Бъчварова и няколко соросоидчета, които плашат Борисов с протести. Чадърът бе опънат във вторник.", "date": "29.06.2017", "title": " Това е повече от грешка, това е глупост\t\t\t"}
{"url": "https://trud.bg/%d0%b2%d0%ba%d1%81-%d0%b2%d1%8a%d1%80%d0%bd%d0%b0-%d0%b7%d0%b0-%d0%bd%d0%be%d0%b2%d0%be-%d1%80%d0%b0%d0%b7%d0%b3%d0%bb%d0%b5%d0%b6%d0%b4%d0%b0%d0%bd%d0%b5-%d0%b4%d0%b5%d0%bb%d0%be%d1%82%d0%be-%d0%bf/", "text": "След протест на Апелативна прокуратура – Бургас Върховният касационен съд върна делото срещу бившия кмет на Царево Петко Арнаудов за ново разглеждане в Бургаския апелативен съд, съобщиха от държавното обвинение. На 30 ноември 2016 г. апелативните съдии потвърдиха оправдателната присъда на Арнаудов, произнесена от Окръжния съд Бургас на 28 май 2016 г. Бившият кмет е подсъдим за престъпление по служба, свързано с общинска собственост. Обвинението му е, че през 2005 г. е нарушил служебните си задължения с цел да набави облага за „Петров Комерс 99“ ЕООД, продавайки му на занижена цена имот в Царево, който при това е публична общинска собственост. От деянието на Арнаудов са настъпили значителни вредоносни последици за общината – за 137 800 лв.. Това е разликата между продажната цена на имота и средната пазарна цена. Предстои насрочване на нова дата за разглеждане на делото в Апелативен съд – Бургас.", "date": "29.06.2017", "title": " ВКС върна за ново разглеждане делото, по което беше оправдан бившият кмет на Царево Петко Арнаудов"}
{"url": "https://trud.bg/%d0%b2%d0%be%d0%b4%d0%b0%d1%87-%d0%b1%d0%b5%d0%b7-%d0%ba%d0%bd%d0%b8%d0%b6%d0%ba%d0%b0-%d0%b7%d0%b0%d1%80%d1%8f%d0%b7%d0%b0-%d0%b1%d1%83%d1%81-%d1%81-%d0%bd%d0%b5%d0%b7%d0%b0%d0%ba%d0%be%d0%bd%d0%bd/", "text": "Неправоспособен водач на товарен автомобил опитал да осуети полицейска проверка и избягал от униформените служители, като зарязал бус натоварен с незаконно добита дървесина. В сряда сутринта на пътя между селата Върбовка и Бутово служители на РУ – Павликени подали сигнал със стоп палка за проверка на товарен автомобил „Форд Транзит” с британска регистрация. 33-годишният шофьор Т. Ч. от град Левски, известен на полицията и осъждан, не само, че не изпълнил полицейското разпореждане, но предприел бягство. При последвалото преследване многократно препречвал пътя на полицейския автомобил, за да осуети проверката. След павликенското село Бутово той изоставил возилото и побягнал. В буса останал пътник, качил се на автостоп, с намерението да стигне до град Левски. В хода на извършената проверка е установено, че водачът е неправоспособен и е седнал зад волана в едногодишния срок от наказването му по административен ред за същото нарушение. В товарния отсег на буса са установени 2 пространствени куб. м. дърва за огрев, без контролна марка. Продължават мероприятията по установяване местонахождението на Т. Ч. По случая е започнато досъдебно производство. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "29.06.2017", "title": " Водач без книжка заряза бус с незаконна дървесина и стопаджия, бягайки от полицията"}
{"url": "https://trud.bg/%d0%b8%d0%b7%d1%82%d0%b5%d0%b3%d0%bb%d0%b5%d1%82%d0%b5-%d0%b1%d0%b5%d0%b7%d0%bf%d0%bb%d0%b0%d1%82%d0%bd%d0%be%d1%82%d0%be-%d0%bf%d1%80%d0%b8%d0%bb%d0%be%d0%b6%d0%b5%d0%bd%d0%b8%d0%b5-%d0%b5%d0%b2-2/", "text": "Уважаеми съграждани, скъпи приятели и гости на Павликени, В навечерието на 74-та годишнина от обявяването на Павликени за град се обръщам към Вас с пожелание да празнуваме, носейки самочувствието на наследници на славни традиции. От първите дни, в които траки, славяни и древноримски граждани са населявали нашите земи, през деня, в който Атанас Хаджиславчев създава своя чифлик, до ден-днешен павликенският край е бил район на благоденствие и добруване на хората. Всички наши мисли, усилия и мечти и днес са свързани с просперитета на античния и вечен Павликени. Надявам се всеки наш съгражданин да стане прозорлив инициатор на положителни промени в живота на нашето селище. Това може да се случи, когато се обединяваме, отстъпваме малко от егото си и работим за своята общност. Пожелавам на всеки от Вас да не губи желанието си за съвършенство, за напредък и за просперитет. Пожелавам Ви да се усещате като част от общество на добри, честни и справедливи хора, които се радват на своето щастие в чист и благоустроен град. С всеки ден Павликени е по-близо до тази цел! Да пребъде Павликени! Честит празник!  ", "date": "29.06.2017", "title": " Изтеглете безплатното приложение „Европейски път – Павликени“"}
{"url": "https://trud.bg/%d0%bd%d0%b0%d0%b4-31-%d0%be%d1%82-%d1%81%d0%b5%d0%b4%d0%bc%d0%be%d0%ba%d0%bb%d0%b0%d1%81%d0%bd%d0%b8%d1%86%d0%b8%d1%82%d0%b5-%d1%81%d0%b0-%d0%ba%d0%b0%d0%bd%d0%b4%d0%b8%d0%b4%d0%b0%d1%82%d1%81%d1%82/", "text": "Над 31% от заявленията за участие в първото класиране за профилираните и професионалните гимназии в страната са подадени в електронната система на МОН. Тя заработи за първа година като алтернатива на кандидатстването с документи на хартия в училищата-гнезда. 15 308 седмокласници и техните родители са написали желаните училища и паралелки директно в онлайн платформата. Общият брой на заявленията за първо класиране бяха 49 032, като 33 724 са подадени на хартия, съобщиха от пресцентъра на МОН. Най-висок процент електронни документи има в областите Пазарджик – 97 %, Перник – 91 %, Смолян – 60 %, Хасково – 59 %, Варна – 51 %, Ловеч – 44 %, Велико Търново и Кърджали по 43%, Сливен – 42 %, Видин, Търговище и Шумен по 39 %. За София-град 26 % от заявленията са пуснати в платформата на МОН. Най-малко са се възползвали от електронното подаване в областите Враца – 3 %, Благоевград, Русе и Силистра по 8 %, Бургас – 12 %, Габрово – 13 %, Добрич – 15 %, и Кюстендил – 16 %. От всички кандидати за място в профилираните и професионалните гимназии в страната 47 045 са били класирани. От тях 31 377 са по първото си желание. В профилираните паралелки са били приети и могат да се запишат 25 699 бъдещи осмокласници, а в професионалните – 21 346. Младежите, които най-много са искали да учат професия, са 14 575. Записването на учениците започна вчера, 28 юни 2017 г. и ще продължи до утре, 30 юни 2017 г. В същия срок се подадат заявления за участие във второто класиране. Некласираните до момента младежи участват в него автоматично без да попълват допълнителни документи. Недоволните от първия етап трябва да подадат заявленията си в училищата, в които са били приети, без да пренареждат желанията си. При втория тур може да бъдат класирани на по-предно желание или да останат в същото училище, където им се пази място. Списъците с приетите ще бъдат обявени до 4 юли 2017 г. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "29.06.2017", "title": " Над 31% от седмокласниците са кандидатствали за гимназия онлайн"}
{"url": "https://trud.bg/%d1%81%d1%8a%d0%b4%d1%8a%d1%82-%d1%80%d0%b5%d1%88%d0%b0%d0%b2%d0%b0-%d0%b4%d0%b0-%d0%be%d1%81%d1%82%d0%b0%d0%b2%d0%b8-%d0%bb%d0%b8-%d0%b2-%d0%b0%d1%80%d0%b5%d1%81%d1%82%d0%b0-%d0%ba%d0%bc%d0%b5%d1%82/", "text": "Кметът на пазарджишкото село Семчиново бе задържан заедно с още шестима души при спецоперация по европейска заповед за арест, издадена от испанския съд. По неофициална информация, делото е за участие в организирана престъпна група за трафик и експлоатация на жени. В съда в Пазарджик се очаква да бъде гледано искането на прокуратурата за постоянното задържане под стража. Арестуваният Пламен Темелков бе избран през ноември 2015 г. Тогава част от съселяните му се вдигнаха на бунт и организираха жива верига пред кметството, за да не го пуснат да встъпи в длъжност. Хората протестираха, като твърдяха, че той има нечисти доходи и изкарва парите си по нечестен начин. Още тогава името му се свързваше с трафик на жени. Самият Темелков каза пред   че Семчиново е известно като селото на мафиотите. Протестът на хората предизвика проверка на прокуратурата, свързана с доходите му, но не беше открито нищо нередно. Година и половина след влизане в кметството на Пламен Темелков всичко е в застой, има направена само една детска площадка, обясниха местинте хора. Бойко Младенов, един от участниците в инициативния комитет преди време, каза, че Темелков не е притеснявал момичета от селото, но се е знаело, че си печели парите с трафик на жени. Никой обаче не е можел да го докаже. Имало е момиче, което е искало да свидетелства, но впоследствие се отказало, защото е било заплашвано. Пламен Темелков е от ромски произход, но тогава протестът на хората не е бил против неговата принадлежност. По време на изборите хората се съмняваха, че той си е купил гласовете, но проверката показа точно обратното. Местните искат да се направи разследване на произхода на парите му. Засега няма напрежение между българите и ромите, казват местните.  Те обаче са притеснени, че корупцията е навсякъде, гората се реже поголовно. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "29.06.2017", "title": " Съдът решава дали да остави в ареста кмета на Семчиново, задържан за трафик на жени"}
{"url": "https://trud.bg/%d0%ba%d0%be%d0%bb%d0%b0-%d1%81%d0%b5-%d0%b2%d1%80%d1%8f%d0%b7%d0%b0-%d0%b2-%d0%bc%d0%b0%d0%b3%d0%b0%d0%b7%d0%b8%d0%bd-%d0%b1%d0%bb%d0%b8%d0%b7%d0%be-%d0%b4%d0%be-%d0%b3%d0%b0%d1%80%d0%b0-%d0%b2/", "text": "Автомобил е навлязъл в пешеходна зона около оживената гара Кинг‘с Крос, съобщава Daily Star.  Службите за за сигурност са реагирали незабавно,а медицински екип, включително и хеликоптер са изпратени на мястото на инцидента. От полицията в Лондон заявиха, че засега няма данни за терористичен акт. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "29.06.2017", "title": " Кола се вряза в магазин близо до гара в Лондон\t\t\t"}
{"url": "https://trud.bg/%d0%be%d0%b1%d1%81%d1%8a%d0%b6%d0%b4%d0%b0%d1%82-%d0%b4%d0%bd%d0%b5%d1%81-%d0%b8%d0%b7%d1%8f%d0%b2%d0%b8%d1%82%d0%b5-%d0%bd%d0%b0-%d0%bb%d0%be%d0%b7%d0%b0%d0%bd-%d0%bf%d0%b0%d0%bd%d0%be%d0%b2/", "text": "Пленумът на Висшия съдебен съвет (ВСС) разглежда днес сигнал за незаконна политическа дейност на председателя Върховния касационен съд (ВКС) Лозан Панов. Точката е включена в дневния ред по предложение на етичната комисия на съдийската колегия на ВСС, която бе сезирана от Ивайло Крачунов, главен редактор на сайта „Блиц”, за участието на Панов в митинг в подкрепа на католическия свещеник Паоло Кортези от Белене. Протестът бе на 12 март пред президентството. Вчера Лозан Панов покани журналисти да им представи как на случаен принцип се определят съставите във ВКС. Той обаче не даде възможност да бъде питан по каквито и да е въпроси, свързани с политическите му изяви.", "date": "29.06.2017", "title": " Обсъждат днес изявите на Лозан Панов"}
