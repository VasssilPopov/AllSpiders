{"url": "https://trud.bg/%d1%88%d0%b8%d0%bd%d0%b4%d0%b7%d0%be-%d0%b0%d0%b1%d0%b5-%d0%bf%d0%be%d0%b4%d0%b0%d1%80%d0%b8-%d0%bd%d0%b0-%d0%b1%d0%be%d0%b9%d0%ba%d0%be-%d0%b1%d0%be%d1%80%d0%b8%d1%81%d0%be%d0%b2-%d0%bf%d0%be%d1%8f/", "text": "Черен пояс за 6-и дан и специално кимоно получи министър-председателят Бойко Борисов от японския си колега Шиндзо Абе. Това се случи в столичния ресторант „Воденицата“, където японската делегация беше поканена на специална вечеря от българските си домакини. Борисов е подарил на госта си розово масло, научи „Труд“. Специално за събитието от Лондон е пристигнал цигуларят Васко Василев. Българинът е сред любимите изпълнители на Шиндзо Абе и след като зарадва госта с музиката си на живо ще лети за Полша, където утре има концерт. Пиарът на премиера Борисов, Севдeлина Арнаудова, публикува в социалните мрежи снимки от вечерята: АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.01.14", "title": " Шиндзо Абе подари на Бойко Борисов пояс 6-и дан (СНИМКИ)\t\t\t"}
{"url": "https://trud.bg/%d1%82%d1%80%d1%8a%d0%b3%d0%b2%d0%b0-%d0%b4%d0%b5%d0%bb%d0%be%d1%82%d0%be-%d0%b7%d0%b0-%d0%b6%d0%bf-%d0%b8%d0%bd%d1%86%d0%b8%d0%b4%d0%b5%d0%bd%d1%82%d0%b0-%d0%b2-%d1%85%d0%b8%d1%82%d1%80%d0%b8%d0%bd/", "text": "В Окръжния съд в Шумен в понеделник тръгва делото за адската жп катастрофа в Хитрино, отнела живота на 7 души и преобърнала съдбата на стотици на 10 декември 2016 г. Делото се гледа по новия НПК и за първото разпоредително заседание съдия-докладчикът Румяна Райкова е призовала 31 души. На подсъдимата скамейка ще бъде изправени двамата обвиняеми машинисти на влака Димитър Михнев и Радослав Петков, които са на свобода. Останалите призовани са потърпевши от жп инцидента, близки на загинали и хора, които още лекуват тежки и средни телесни повреди. По време на заседанието, което стартира в 9,30 часа, съдебният състав трябва да прецени има ли допуснати процесуални нарушения в хода на досъдебното производство, има ли основания за връщане на делото, обоснован ли е обвинителният акт. При явяване на страните и липса на нарушения, е възможно делото да тръгне и по същество, коментират юристи. Както „Труд“ писа, 10 месеца след трагедията Окръжната прокуратура в Шумен предаде на съд главния машинист Димитър Михнев и помощникът му Радослав Петков, като единствено виновни. Те са обвиняеми, че при управление на товарен влак са нарушили правилата за движение, уредени в Закона за железопътния транспорт, в Наредба N58 за правилата за техническа експлоатация и по непредпазливост са причинили смъртта на 7 лица и телесни повреди на 14. При наредено влизане в гара Хитрино на 3-ти отклонителен коловоз Михнев не изпълнил указанията на сигнала на предупредителния семафор и управлявал влака със скорост 78 км/ч., като не намалил до 40 км/ч. Вторият машинист Петков не предприел действия за незабавно спиране на влака, след като Михнев не показал, че управлява безопасно. Резултатът бил дерайлиране и повреждане на вагон-цистерни и по точно на 10-та, теч на пропилен и настъпил взрив, и обширен пожар. Разследването не е установило повреди в жп инфраструктура, в осигурителната техника, нито техническа неизправност на композицията или претоварване. Димитър Михнев беше пуснат под гаранция 10 000 лв., а Радослав Петков е с „подписка“. Нямат право да напускат страната. Очаква се на заседанието поне 20 потърпевши от жп инцидента да бъдат конституирани като частни обвинители. Още през есента на м.г. в Софийски градски съд тръгнаха дела по гражданските искове на потърпевшите срещу русенската фирма-собственик на влака „Булмаркет ДМ“ООД, дъщерната й „Булмаркет рейл карго“ЕООД и Национална компания железопътна инфраструктура. Общата стойност на исковете е за над 10 млн.лв. Делата са на различен етап. Първото беше спряно два пъти, сега отново се обжалва от адвокат Николай Димитров. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.01.14", "title": " Тръгва делото за жп инцидента в Хитрино\t\t\t"}
{"url": "https://trud.bg/%d1%88%d0%b5%d1%84%d1%8a%d1%82-%d0%bd%d0%b0-%d0%bd%d1%81o-%d0%bf%d0%be%d0%b3%d0%bd%d0%b0%d1%82-%d0%be%d1%82-%d0%b2%d0%be%d0%b5%d0%bd%d0%bd%d0%b0%d1%82%d0%b0-%d0%bf%d1%80%d0%be%d0%ba%d1%83%d1%80%d0%b0/", "text": "Военна прокуратура извършва проверка по сигнали срещу директора на Националната служба за охрана (НСО) ген. Ангел Антонов. Служители на поверената му институция съобщават за злоупотреби с управлението на служебния автопарк и ловното стопанство “Кричим”. Антонов е разпитван 2 пъти вече в хода на проверката, показания са дали 25 негови подчинени, съобщиха двама от тях вчера. Военните обвинители проучили вече и някои договори за обществени поръчки, сключени от НСО. В проверяваните сигнали се твърди, че генералът, който е запален авджия, ловувал в “Кричим” сам или с другари, които нощували там, а стопанството било на загуба. Плодове, зеленчуци и риба, произведени от семейството на управителя, се консумирали от компанията. Ловните кучета на Антонов се хранели в стола на НСO. Излетите и хайките за дивеч били маскирани като командировки. Същевременно нито един от държавните мъже, които НСО е призвана да охранява, не е пребивавал в бившия имот на Царя, а още по-малко е водил на лов там чужди държавници. Сериозни били и нарушенията в автопарка. По нареждане на главния гард на властта важни властимащи, без да подозират, се возели в коли на частни фирми, вместо в служебните, които им осигуряват висока степен на сигурност. А близки на ген. Антонов – включително негов роднина – карали автомобили, предоставени на НСО за “тестдрайф” от компании – вносители. Сигналите, по които работят обвинителите с пагони, са получени в президентството и препратени до главния прокурор.  Още миналата есен държавният глава Румен Радев изрази недоверие в шефа на службата за охрана, припомни нашият изпочник, като отбеляза, че Антонов напоследък е изгубил и доверието на премиера. Той е назначен за началник на НСО от президента Плевнелиев през 2014 г. Икономист е, но кариерата му е полицейска. Той расте в нея от 1993 г. – оперативен работник в Първо РПУ, началник на сектор срещу пране на пари в НСБОП, шеф на криминалната (2010-2011) и националната полиция (2011-2013). Понижен е в длъжност в мандата на министър Цветлин Йовчев, но се издига пак след смяната на правителството и се оказва начело на държавните охранители. Служители на НСО разказват, че животът на началника им бил подвластен на две страсти – скъпите автомобили и лова. Имал личен служебен парк от 4 лимузини и 2 джипа. Изписвал части за ремонт на служебния си мерцедес, но ги ползвал за личния. БМВ било пребоядисано и опразнено от оборудване, за да се вози с него Антонов. Той превърнал служебния магазин за стоки от първа необходимост в склад за ловни трофеи. Коли от провинцията разтоварвали в него дивечево месо. В стола на службата се правели туршии и компоти за шефа по рецепта за диабетици. Антонов отглеждал в двора кучетата си. Веднъж едно избягало и офицери от НСО го дирили по София. Дежурен автомобил носел дрехите му на химическо чистене… Както писа “Труд”, през октомври 2017 г. президентът предложи на правителството начело на НСO да застане Тодор Гребенаров, който също е бивш шеф на полицията. Разбра се, че Радев не одобрявал управленската политика на Антонов – при него постъпили оплаквания от служители и клиенти на НСО. По закон държавният глава назначава директора, но след съгласуване с МС. Според нашия източник, за да остане на поста, Антонов търсел сега срещи с държавни мъже.  От пресцентъра на прокуратурата до късно снощи не предоставиха отговор на въпросите ни по темата. “Няма такова ловно стопанство – Кричим и няма да коментирам нищо по този въпрос”. Това заяви вчера шефът на НСО, запитан за прокурорската проверка срещу него. Ловно стопанство “Кричим”, разбира се, има. Неговото управление бе върнато на НСО през 2014 г. Това се случи, след като Върховният касационен съд постанови, че бившият цар Симеон и сестра му Мария Луиза нямат право на собственост върху него и резиденцията, тъй като тя е строена с пари на държавното интенданство миналия век. Веднага след съдебното решение “царският” имот бе даден на Министерството на финансите, но и тогавашният министър Симеон Дянков го ползваше лично, макар че след като го ремонтира обяви, че бъде отворен за посетители. Може би и затова “Кричим” беше даден отново на НСО, заедно с персонала и плюс 180 000 лв. за стопанисването му в бюджета.", "date": "2018.01.14", "title": " Шефът на НСO погнат  от военната прокуратура\t\t\t"}
{"url": "https://trud.bg/%d0%b0%d0%b1%d0%b5-%d0%be%d0%b1%d0%b5%d1%89%d0%b0-%d0%bd%d0%b0-%d0%b1%d0%be%d1%80%d0%b8%d1%81%d0%be%d0%b2-%d0%ba%d0%b0%d1%80%d0%b0%d1%82%d0%b5-%d0%bd%d0%b0-%d0%be%d0%bb%d0%b8%d0%bc%d0%bf%d0%b8%d0%b9/", "text": "С почетен гвардейски шпалир бе посрещнат японският премиер Шиндзо Абе  в София. Това е първа визита на премиер на Япония в България. Абе и Борисов се срещнаха на четири очи. След разговора двамата премиери коментираха усложняващата се ситуация със сигурността в Югоизточна Азия. “Япония подкрепя силно сплотена Европа и приветства усилията за интеграция на Западните Балкани”, заяви на пресконференция Абе и подчерта, че България и Япония са приятелски държави, които споделят ценности като свобода и върховенство на закона. Абе отбеляза, че е важно икономическите отношения на България и Япония да се засилят, затова ще стартира японски бизнес форум. Според Абе форумът ще се превърне в продължително сътрудничество и за двете страни.  “През 2020 година Япония ще посрещне Олимпийските и Параолимпийските игри и специално за господин Борисов за първи път ще имаме нов олимпийски спорт – карате”, коментира Шиндзо Абе. Премиерът Борисов беше категоричен, че България осъжда поведението на Северна Корея с изстрелването на балистични ракети. “Преди една година темата Западни Балкани надали сте я чували някъде. Сега тя е приоритет на Европейския съюз, благодарение на нашето председателство”, заяви той и обясни, че темите, които ще се обсъждат, ще са в електрониката, туризма, културата и селското стопанство.", "date": "2018.01.14", "title": " Абе обеща на Борисов карате на олимпийските игри\t\t\t"}
{"url": "https://trud.bg/%d0%ba%d0%be%d0%b9-%d0%b8-%d0%ba%d0%b0%d0%ba-%d0%b2%d0%ba%d0%b0%d1%80%d0%b0-%d0%b2%d0%b8%d1%82%d0%be%d1%88%d0%b0-%d0%b2-%d0%b3%d1%80%d0%be%d0%b1%d0%b0/", "text": "В графата „Подмяна на лифтови съоръжения“ на страница 194 от Плана за управление на Природен парк „Витоша“ е записано:  По-надолу четем:   В тези две точки има противоречие, замаскирано в думата „подмяна“. От една страна изброените остарели и опасни въжени линии трябва да се подменят или премахнат. В същото време изграждането на нови е забранено няколко реда по-нагоре. А и в Закона за устройство на територията никъде не се дава разрешение за подмяна – дава се разрешение за строеж. След това е записано още: „Капацитетът на лифтовото съоръжение не може да надвишава капацитета на пистата, която обслужва“. На практика официално на Витоша има само една писта – „Витошко лале“. Всички други трасета, по които се карат ски, са така наречените „снежни полета“. За да се зададе капацитет на лифта, той трябва да обслужва писта – такива няма и трябва да се изградят. Но както вече стана ясно по-горе, това е забранено. Ако се следва тази забрана, планината трябва да остане само с „Витошко лале“. На същата страница 194 има и текст, според който   В превод: Началните станции на лифтовете трябва да са толкова големи, колкото сегашните тенекиени паянтови бараки, строени в началото на 50-те и 60-те години на миналия век. На практика това е невъзможно. Противоречията не спират дотук:   Настоящите лифтове на Витоша са основно влекове и двуседалкови лифтове. За да се подменят с нови съвременни лифтове те трябва да имат по-широки трасета (сервитут – б.а.). Това означава, че според Плана нищо не може да бъде подменено. Например „Романския лифт“, който е двуседалков, няма как да бъде заменен с 4-седалков. Причината отново е в думата подмяна – при „Романския лифт“ трябва да се премахне сегашната начална станция, защото е отпреди 60 години, стълбовете му са опасни, инсталацията от ролки и въжета също. Дефакто от старите части на тази линия няма да остане нищо и на нейно място трябва да се гради нова, но това е забранено в Плана.  Вече стана въпрос за забраната за нови ски писти, но тя е потвърдена отново на страница 205, в точка 67 –  Това означава, че е забранено да се трасират нови ски писти в ски зона „Алеко“, тъй като по време на този процес се премахват камъни, правят се заравнявания и няма начин тревата да не бъде наранена. Отделно точка 67 добавя поредната спънка пред така наречената подмяна на лифтове. Новите стълбове стоят върху фундаменти, които, разбира се, ще нарушат тревното покритие. Така и чрез този текст каквато и да е модренизация е напълно невъзможна.  Поредното недомислие, блокиращо „подмяната“ на лифтовете, което, както стана ясно, на практика е нов строеж, се намира на страница 211 от Плана, точка 158 – . В същото време в предходанта точка 156 е записано следното Противоречието е очевидно – от една страна нищо ново не се допуска, но от друга може да се направи по-добра организация. Как това ще стане със старите съоръжения – никой не е наясно. Освен това точка 158 оставя в безизходица Драгалевския лифт, чието проектиране започва през 1953 година, а сегашното му трасе е пуснато в експлоатация през 60-те години на миналия век. Този лифт свършва на Голи връх, в нищото. Драгалевският лифт ще бъде супер модерно съоръжение от смесен тип. През зимата той ще е 8-местна кабинка, а през лятото 6 или 8-местна седалка. Драгалевският лифт ще стига зад мястото, където беше хотел „Щастливеца“. Но това модернизиране и удължение няма как да се случи, защото е ново строителство, а то е забранено, както се видя по-горе. По същата причина Княжевският лифт не може да се модернизира. Той беше 4-местен кабинков, като е предвидена инвестиция за 10-местна кабинка. За да се случи това отново се стига до изграждане на нови фундаменти и по-широки трасета. Идеята е сегашната крайна станция „Копитото“ да стане междинна, а трасето да бъде удължено до „Офелиите“. Но това също е ново строителство и е забранено. Съвпадение? По време на разработването този план за управление директор на ПП „Витоша“ е Тома Белев. Той не е участвал официално в разработката, но хора от екипа твърдят, че се е намесвал непрекъснато. В същото време Белев е автор на частта „Норми и режими“ на сега действащия план за управление на Национален парк „Пирин“, където е записал:   Това е силно подозрително еднакво със записаното в Плана за Витоша:  На 28 декември правителството промени именно текста в документа за „Пирин“ и така даде зелена светлина за развитието на зимния туризъм там. Но Витоша остава затворена заради нейния План за управление, където недомислените и противоречащи си текстове остават.", "date": "2018.01.14", "title": " Кой и как вкара Витоша в гроба"}
{"url": "https://trud.bg/68-%d0%be%d1%82-%d0%b3%d1%8a%d1%80%d1%86%d0%b8%d1%82%d0%b5-%d0%bd%d0%b5-%d0%b8%d1%81%d0%ba%d0%b0%d1%82-%d0%b4%d1%83%d0%bc%d0%b0%d1%82%d0%b0-%d0%bc%d0%b0%d0%ba%d0%b5%d0%b4%d0%be%d0%bd%d0%b8%d1%8f/", "text": "68 на сто от гърците са против използването на термина „Македония“ в името на Република Македония. Това сочат данните от проучването на агенция „Марк“ публикувани във в. „Прото тема“, пише  23.6 на сто от запитаните са съгласни в името да се използва термина „Македония“. 63.8 на сто от избирателите на управляващата партия на премиера Алексис Ципрас „Сириза“ са против използването на термина „Македония“ в името на западната ни съседка. Сред привържениците на опозиционната „Нова Демокрация“ този процент е 67 на сто, съобщават от агенция „Марк“. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.01.14", "title": " 68% от гърците не искат думата „Македония“ в държавното име на съседите"}
{"url": "https://trud.bg/%d0%b2%d0%b8%d0%b6%d1%82%d0%b5-%d0%b0%d0%ba%d1%86%d0%b5%d0%bd%d1%82%d0%b8%d1%82%d0%b5-%d0%be%d1%82-%d0%b1%d1%80%d0%be%d1%8f-%d0%bd%d0%b0-%d1%82%d1%80%d1%83%d0%b4-%d0%b2-%d0%bf%d0%be%d0%bd%d0%b5-4/", "text": "Военна прокуратура извършва проверка по сигнали срещу директора на Националната служба за охрана (НСО) ген. Ангел Антонов. Служители на поверената му институция съобщават за злоупотреби с управлението на служебния автопарк и ловното стопанство “Кричим”. Антонов е разпитван 2 пъти вече в хода на проверката, показания са дали 25 негови подчинени, съобщиха двама от тях вчера. Военните обвинители проучили вече и някои договори за обществени поръчки, сключени от НСО. Категоричната позиция на лидера на БСП Корнелия Нинова срещу Истанбулската конвенция може да є струва партийния пост. Шефът на ПЕС Сергей Станишев предупредил ръководството на левицата, че членството на столетницата в ПЕС може да бъде замразено. Възможно било да се стигне и до по-драстична мярка – изключване. “За една партия това е все едно ЕС да замрази членството на България, или да и отнеме правото на глас”, коментираха пред “Труд” членове на Националния съвет. С почетен гвардейски шпалир бе посрещнат японският премиер Шиндзо Абе в София. Това е първа визита на премиер на Япония в България. Абе и Борисов се срещнаха на четири очи. След разговора двамата премиери коментираха усложняващата се ситуация със сигурността в Югоизточна Азия. “Япония подкрепя силно сплотена Европа и приветства усилията за интеграция на Западните Балкани”, заяви на пресконференция Абе и подчерта, че България и Япония са приятелски държави, които споделят ценности като свобода и върховенство на закона. Взаимно изключващи се и недомислени текстове в действащия План за управление на Природен парк „Витоша” са една от основните причини планината от години да е затворена за туризъм и ски спорт. От това страдат софиянци и гостите на столицата, които не могат да ползват ски зона „Алеко” в пълния й капацитет. Документът, приет на 22 април 2005 година с решение на тогавашното правителство на НДСВ, е разработван рекордните 10 години. Титуляр в разработването е Националният център за териториално развитие ЕАД, който е под шапката на Министерството на регионалното развитие. Седмицата ще започне със студено време и снеговалежи, които в по-голямата част от страната ще бъдат слаби, повече ще вали само на места в Западна България, където ще се образува снежна покривка с дебелина до 10-15 см. “В понеделник максималните температури ще са от -3 до 3 градуса. Във вторник още сутринта валежите навсякъде ще спрат, през деня облаците ще се разкъсат и слънцето навсякъде ще се показва. Ще настъпи затопляне, като максималните температури ще са -1,-2 градуса във Видинско, до 7-8 в крайните южни части на страната”, заяви пред “Труд” синоптикът от ТВ-МЕТ Симеон Матев. Интервю с д-р Хасан Ефраимов, писател и лекар         Цял списък с нужните им от Запад помощи са изложили „ощетените“ соросоидна и грантаджийската пасмина, медийно пулещата се журналистика – анализ на д-р Илия Илиев     Обвинява правителството, а е замесен до ушите         Силует на японския министър-председател Шиндзо Абе          ", "date": "2018.01.14", "title": " Вижте акцентите от броя на „Труд“ в понеделник, 15 януари 2018"}
{"url": "https://trud.bg/%d1%81%d1%8a%d1%80%d0%b1%d0%b8%d1%8f-%d1%81%d0%bf%d1%80%d1%8f%d0%bb%d0%b0-22-000-%d0%bf%d1%80%d0%b5%d1%81%d0%b5%d0%bb%d0%bd%d0%b8%d1%86%d0%b8-%d0%b7%d0%b0-%d0%b3%d0%be%d0%b4%d0%b8%d0%bd%d0%b0/", "text": "Обединените патрули на армията и на вътрешното минитерство на Сърбия са възпрепятствали за година 22 000 мигранти нелегално да прекосят границата. На територията на страната се намират близо 4000 бежанци от страните от Близкия изток и Северна Африка, повечето са в приемни центрове, съобщи сръбският министър на отбраната Александър Вулин, цитиран от  . Според министъра от началото на миграционната криза югоизточната граница на Сърбия с България и южната граница с Македония са най-напрегнатите участъци по брой на опитите за нелегално прехвърляне на хора. По данни на сръбските власти повече от един милион души от страните от Северна Африка и Близкия изток са преминали през републиката на път за Запад. Властите на Сърбия и Хърватия са задържали 17 души за незаконен трафик на мигранти. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.01.14", "title": " Сърбия спряла 22 000 преселници за година"}
{"url": "https://trud.bg/%d1%81%d0%ba%d0%b0%d0%bd%d0%b4%d0%b0%d0%bb-%d0%b2-%d1%82%d0%b2-%d0%b5%d1%84%d0%b8%d1%80%d0%b0-%d0%bc%d0%b5%d0%b6%d0%b4%d1%83-%d0%b5%d0%bb%d0%b5%d0%bd%d0%b0-%d0%b9%d0%be%d0%bd%d1%87%d0%b5%d0%b2%d0%b0/", "text": "Поредният епизод от пререканията между Елена Йончева и Делян Добрев се разигра тази вечер в ефира на  . Според журналистката и депутат от БСП, родителите на колегата й от ГЕРБ са строили завод за пелети за 2 млн. лв. с офшорни пари. „Когато той става министър на икономиката, фирмата на родителите му прави завод за пелети за 2 млн. лв., взети от зет му, който е взел заем от офшорни компании. Искаме да проверим тези компании и средствата откъде са”, каза Йончева. В отговор на обвиненията Делян Добрев заяви, че тя не само го клевети, но и „си прави пиар”. „Тя твърди, че има организирана престъпна група. И ако досега ме клеветеше, то сега прави престъпление – набеждава ме”, каза той. Добрев добави, че заемът не е от офшорка, а от юридическо лице. „Знаете ли колко мога да кажа за това как правихте кампания в Хасково – снимахте се с хора, лежали за наркотици в Испания. Един куп верни неща, но не мога да падна на вашето ниво”, заяви той. Елена Йончева коментира също Истанбулската конвенция. Според нея документът няма да промени проблема с насилието над жените, но ще изисква да променим законите си така, че това насилие да бъде овладяно. И левицата ще подготви текстове в закона, с които да гарантира, че това безобразие няма да продължава. Това коментира депутатът и журналист Елена Йончева. По думите й фактът, че има различно тълкуване е притеснително. Не съм виждала трети пол, но явно е сложно да се каже – юристите смятат, че има различно тълкуване на истанбулската конвенция. „В България всяка четвърта жена е била обект на психическо или физическо насилие, България има проблем. Домашното насилие, упражнено от близък роднина не се криминализира, психическият тормоз също, преследването също”, каза тя. За оградата по границата с Турция Йончева посочи, че проблемът не е, че е паднала ограда. „Трябва да се види оградата направена ли е според проектите, които областните управители на Ямбол, Хасково и Бургас са одобрили. В района на Малко Търново има отводнителен канал. Там пише, че те трябва да се направят от стоманобетон, а той не е”, каза тя. Внесохме сигнал в прокуратурата, за да се види защо оградата не е направена по проект на МВР, добави Йончева и уточни, че тя тепърва ще пада.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.01.14", "title": " Скандал в тв ефира между Елена Йончева и Делян Добрев"}
{"url": "https://trud.bg/%d1%81%d0%bf%d1%80%d1%8f%d1%85%d0%b0-%d1%82%d1%80%d0%b0%d0%bc%d0%b2%d0%b0%d0%b9%d1%82%d0%b5-%d0%bf%d0%be-%d0%b1%d1%83%d0%bb-%d0%bc%d0%b0%d0%b4%d1%80%d0%b8%d0%b4-%d0%b7%d0%b0%d1%80%d0%b0%d0%b4/", "text": "Пожар избухна в апартамент на столичния бул. „Мадрид“. Няма жертви, но мъж е сериозно пострадал, както и бебе на 6 месеца. Огънят е тръгнал от апартамент в жилищна сграда, в близост до кръстовището с бул. „Евлоги и Христо Георгиеви“. На място бяха изпратени 4 пожарни коли и 2 линейки. Електрозахранването на трамвайните линии в района беше изключено временно докато бъдат изведени хората. Екипи на полицията пропуснат автомобилите в двете посоки пред бул. „Мадрид“. Сигнал за дим на бул. „Мадрид“ е подаден в 20:00 часа. Линейката на Спешна помощ е пристигнала на място пет минути по-късно. Първоначално се знае, за жена и дете, но после става ясно, че в апартамента има и мъж. Той е и най-тежко пострадал, закаран е в „Пирогов“, информира  . Контактен е, в съзнание и ще остане за наблюдение в болницата. Втора линейка на Спешна помощ е изпратена малко преди 21:00 часа, след като става ясно, че на адреса на пожара е открито и 6-месечно бебе. Свидетели твърдят, че са чули взрив. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.01.14", "title": " Спряха трамвайте по бул. „Мадрид“ заради пожар"}
{"url": "https://trud.bg/%d0%ba%d0%b0%d0%ba-%d0%b7%d0%b0-2-%d0%b3%d0%be%d0%b4%d0%b8%d0%bd%d0%b8-%d1%81%d0%b5-%d1%81%d1%82%d0%be%d0%bf%d1%8f%d0%b2%d0%b0%d1%82-80-%d0%ba%d0%b8%d0%bb%d0%be%d0%b3%d1%80%d0%b0%d0%bc%d0%b0/", "text": "Когато в първите дни на декември 2017 година видяла Николай в медицинския център, д-р Емилова не го познала веднага, макар че от 2 години той е неин пациент. Удивлението от промяната на 49-годишния мъж преминало в радостни поздравления. И имало защо. Според лекарката Николай е най-добрият пример за това, че няма невъзможни неща, ако ги пожелаеш, и си стриктен по пътя на постиженията. В това е убеден и Николай, за когото стопените килограми и забравените болести не са дошли с магическа пръчка, а са нещо естествено в резултат на плодолечението и здравословното хранене. От детските години той имал затлъстяване. Приемал го вече като нещо предопределено и цели 10 години в зряла възраст преживял с тегло около 177 кг при ръст 173 см. Будел се уморен, ставите и костите непрекъснато го болели по нетърпим начин и му трябвали неимоверни усилия, за да се справя с работата си на заварчик. Денем не се хранел редовно, пушел по 50-60 цигари и вечер “наваксвал” с изобилие от меса, млечни продукти, сладкиши и питие пред телевизора. С всеки изминал ден се превръщал в роб на дивана, а перспективата била отчайваща. Николай имал високо кръвно налягане, уголемено ляво предсърдие, ревматоиден артрит, максимално омазнен черен дроб, разширен с 4 см. Когато му открили и диабет, оставил цигарите и се замислил за по-сериозна цялостна промяна в стила на живот и хранене. Пробвал с хапчета за отслабване, свалил килограми и за известно време задържал теглото, но после всичко се върнало по старому. Приемал всеки ден по 4 медикамента за диабета и 3 за кръвното. Но показателите не се подобрявали. През 2015 г. било първото му идване в медицинския център на д-р Емилова. За програмата знаел от интернет и медиите и от свой шеф- главен инженер във ВиК Стара Загора. Той го насърчил да опита плодолечението и до сега не спира да го хвали като най-дисциплинирания човек, когото познава. Николай направил първите 20 дни на плодове, чай и мед, почти без никакви сътресения и оплаквания. Убеден бил, че това е шансът му, но на бързо дошлите добри резултати сам не можел да повярва. Мъжът започнал да следва стриктно програмата. При четвъртото гладуване в медицинския център – само година след първото, кантарът показал, че са свалени 60 кг, 41 от които мазнини. Двамата с д-р Емилова отишли във варненско фото и си направили снимка, за да отбележат етапа. Защото за Николай това не било постижение, след което да се откаже. Той променил коренно начина си на живот. Всяка сутрин и вечер върви пеша и се радва на възможността да се движи без тежестта на килограмите и болките. Между дългите гладувания мъжът винаги прави и кратки – по 2 дни всяка седмица, а храненето му коренно се променило. Често консумира зеленчуци на пара, а любимата му салата е от домат, краставица и авокадо. Животинска храна приема не повече от 2 пъти седмично, стриктно спазвайки съвета на д-р Емилова блюдото да е от един вид- месно или млечно, но не и смесено плюс задължителна голяма салата от сурови зеленчуци без сол. Знае, че има какво още да научи от лекциите на д-р Емилова и кулинарното училище в медицинския център. Не е забравил, че като хапнал 3 солени маслини след първото гладуване, веднага качил няколко килограма. Причината, обяснена от д-р Емилова е, че солта задържа течности и може да предизвика отоци по цялото тяло и да повиши кръвното налягане, особено скоро след дълга програма на плодолечение. Това е начинът организмът ни да каже, че предпочита естествени храни, без добавена сол. След седмата 20-дневна програма при д-р Емилова в медицинския център Николай вече е с 80 кг по-лек, а 51,6 от тях са мазнини. Д-р Емилова мисли, че не го е познала веднага, защото от предишния подпухнал и трудно подвижен човек сякаш бил останал само истинският Николай. Той е твърдо решен да не спира и сега. Иска да стигне тегло от 90 кг /т. е. да свали още 7-8 кг/ и да го задържи заедно с доброто здравословно състояние. Без медикаменти кръвната захар и артериалното налягане са в норма. Черният дроб вече не е уголемен и омазнен. Без усилия и приковаваща болка мъжът изкачва няколко етажа и прави физически упражнения, за които и насън не е допускал, че ще може да изпълни. За двете години, откакто се е доверил на плодолечението, Николай три пъти е сменил гардероба по принуда. Но казва, че е готов да продължи да го прави, защото радостта от това да си здрав, няма цена.   Почистват се по 50 г пресен карфиол, броколи, тиквички, аспержи, моркови. Аспержите се белят, морковите и тиквичките се нарязват на по-едри шайби, карфиолът е на розички. Измиват се добре и се слагат на пара за 4-5 мин. Трябва да останат леко хрупкави. При сервиране се прибавят щипка хималайска или морска сол, по 1 щипка куркума и риган, зехтин, сок от лимон. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.01.14", "title": " Как за 2 години се стопяват 80 килограма\t\t\t"}
{"url": "https://trud.bg/%d1%85%d1%80%d0%b0%d0%bd%d0%b8-%d1%85%d1%80%d0%b8%d1%81%d1%82%d0%be-%d0%b4%d0%b0-%d1%82%d0%b5-%d0%bb%d0%b0%d0%b5/", "text": "Партията на Христо Иванов поиска оставка на парламент и правителство още на втория ден от Европейското председателство в България. Бившият правосъден министър на ГЕРБ се разлая срещу ГЕРБ, че управлявали държавата като по Берово време. И обвини правителството в три злини…, в които самият той е замесен до ушите  Приватизацията на общинска банка – внесена от Трайчо Трайков Христо Иванов напада столичния общински съвет и БНБ, че са дали зелена светлина за приватизацията на Общинска банка. Само че именно неговият коалиционен партньор, Трайчо Трайков, е вносител на предложението. Какво очаква Иванов, общински съвет с огромно мнозинство от десни партии да спре приватизационна сделка, предложена от неговия (уж) десен общински съветник? Или БНБ да се допита лично до него дали харесва прическата на единствения, подал оферта инвеститор? Христо Иванов недоволства и от това, че ЧЕЗ продали ТЕЦ „Варна“ на бившия министър Папазов. Не е много ясно какво лошо има в този купувач, но партията на единствената възможна истина – „Да, България“ – не го одобрявала. Българското общество обаче, надали е толкова късопаметно, за да забрави, че и в дъното на тази сделка може да се открие коалиционния партньор на Христо Иванов – Трайчо Трайков. Именно той инициира и защитаваше пламенно продажбата и на остатъчните дялове на държавата в ЕРП-тата. И именно той се оказа обвиняем вкупом с Иво Прокопиев и Симеон Дянков за заподозрени пазарни манипулации при продажбата на дяловете. През последните дни Христо Иванов започна да се тръшка и защо във Витоша не работели лифтовете и колко лошо било те да са частни. Но защо обвиненията са срещу ГЕРБ и Обединени патриоти, когато „Въжени линии“ ЕАД е приватизирана през юли 2007 г., когато в СОС все още няма нито един представител на ГЕРБ. Затова пък там са БСП (19 човека), СДС (10), ССД (9), Гергьовден (6), ДСБ (6), Демократи за София (5), НДСВ (4) и 2-ма независими. По-голямата част от тези хора днес са коалиционни партньори на Христо Иванов или се навъртат покрай него. Още повече, че вицепремиерът Каракачанов наскоро разкри, че именно другарят и сподвижник на Христо Иванов – Радан Кънев – е блокирал последователно модернизацията на съоръженията на Витоша в предходното правителство, заплашвайки Борисов с оставка и избори. Христо Иванов посочва като причина за оставка и концентрираната медийна власт, която заглушавала истината и лишавала гражданите на България от информиран избор. Но в кого е концентрирана тази власт в най-голяма степен? Доскоро тези ръце бяха на неговия покровител, партиен спонсор и идеологически гуру – Иво Прокопиев. Групата „Капитал“ е вероятно най-мащабната група онлайн медии, като пипалата й стигат до не един и два редакторски и шефски поста в националните телевизии и националното радио. Нито Делян Пеевски с трите си вестника, нито поотслабналата онлайн група на Нова тв, нито вече разделените „Труд“ и „24 часа“, нито групата на ПИК могат да се мерят като мащаб с медийната империя на Прокопиев. Тръшкането на Христо Иванов продължава и с назначаването на Стоян Мавродиев за изпълнителен директор на Българска банка за развитие. Той бил предупредил кабинета да не назначава бившия председател на КФН на новата позиция – защо, не става ясно, като изключим проверките, които Комисията за финансов надзор направи на „Алфа финанс холдинг“ – финансовият „хъб“ на Иво Прокопиев. Какво очаква уж радетелят за законност Иванов, председателят на КФН да стои със скръстени ръце, докато акционер в пенсионен фонд го източва през офшорки и дори го вкарва в недопустими по закон инвестиции в собствени соларни паркове? Да не забравяме и че Мавродиев беше одобрен за изпълнителен директор на ББР от новия гуверньор на БНБ – открито одобрен и подкрепян за този пост от групата „Капитал“. Разбира се, в това няма нищо лошо – Димитър Радев засега не е допускал грешки и се доказва като балансиран и умерен ръководител на централната банка. Христо Иванов иска оставка и защото правителството одобрило промените в плана за управление на парк Пирин, предложени от кмета Икономов и позволяващи изграждане на втори кабинков лифт. Лидерът на „Да, България“ може да не е информиран, но именно неговият кандидат-депутат Тома Белев е изготвил нормите и режимите в плана за управление, създали безпрецедентни проблеми пред развитието на българския туризъм, опазването на българската природа и преживяването на местните общности в Пирин. И всичко това, финансирано с милиони левове от държавния бюджет и българо-швейцарската програма за сътрудничество, която, както „Труд“ разкри, се управлява в България от национален консултант на Швейцария по туризъм. Христо Иванов и хората около него днес искат оставка на правителство с премиер Бойко Борисов, който през изминалите години им е дал абсолютно всичко, което са пожелали – министерски кресла, агенции, закони, реформи, шефове на агенции, многомилионни обществени поръчки, дори помощ за прокарване на лобистки закони и предложения в ущърб на България. Само и само тези “демократи” да са кротки, доволни, загладили косъм и да не рушат дори и малкото постигнато в България. Но не би. Храни Христо да те лае. И то още от първия ден на историческото Европредседателство. Борисов сам си е виновен и дано да го осъзнае. С тези хора не може и не трябва да се управлява. Бога ни, с подобни индивиди американското правителство дори не преговаря…, всички знаем защо.", "date": "2018.01.14", "title": " Храни Христо, да те лае\t\t\t"}
{"url": "https://trud.bg/%d0%b0%d0%bd%d0%b3%d0%b5%d0%bb-%d0%b4%d0%b6%d0%b0%d0%bc%d0%b1%d0%b0%d0%b7%d0%ba%d0%b8-%d0%bf%d0%be%d0%b4%d0%b2%d0%b8%d0%b3%d1%8a%d1%82-%d0%bd%d0%b0-%d0%bc%d0%b0%d1%80%d0%b0-%d0%b1%d1%83%d0%bd%d0%b5/", "text": "Всяка година на 13 януари отбелязваме годишнина от юначния подвиг на българската героиня Мара Бунева, извършен в Скопие край Вардар. Традиционно водена от чувството за дълг и преклонение пред паметта на българските храбреци и герои, ВМРО-БНД става неизменна част от отбелязването на тази колкото черна дата, толкова и повод за гордост и израз на непреклонността на българина дата. Събитието бе организирано от Българския културен клуб в Скопие (БККС) и бе предвождано от неговия председател Лазар Младенов, съобщиха от ВМРО. Сред присъстващите имаше и потомци на български войводи, книжовници, герои и борци за освобождението на Македония. Представители на Българското сдружение на родовете от Македония като г-жа Райна Дрангова – внучка на полковник Борис Дрангов и дъщеря на Кирил Дрангов, Елисавета Шапкарева – потомък на Кузман Шапкарев и др. В памет на Мара Бунева бе отслужена панихида в църквата „Св. Димитър” в Скопие. Израз на братски отношения бе фактът, че панихидата бе отслужена от двама свещеници – един от София и един от Скопие. След това, както всяка година, бе организирано шествие до кея на река Вардар, където е лобното място на българската героиня и плочата, поставена в нейна памет. Високо вдигнати знамена изпърстриха центъра на Скопие в цветовете на националния трибагреник и червено-черните знамена на ВМРО. Стотици българи от двете страни на границата се стекоха, за да отдадат почит пред паметта на Мара Бунева. По традиция, както всяка година, заместник-председателят на ВМРО и български представител в Европейския парламент Ангел Джамбазки бе неизменна част от събитието. Заедно с народните представители Атанас Стоянов и Александър Сиди, които също са част от националното ръководство на ВМРО, те положиха венци и цветя и отдадоха почит пред паметта и подвига, извършен от тази велика българка, направила саможертва в името на своите братя българи, в името на България. От емоционалните изказвания на съвременните войводи от ВМРО стана ясно, че личността на Мара Бунева е символ на българската непоколебимост, когато става въпрос да се защитава българският национален интерес. По думите им нейната саможертва не е забравена и трябва да бъде извадена като пример от общата ни история, който да помним. Защото няма напразна и безсмислена саможертва, когато тя е дадена в името на обединението на целокупното ни българско племе – и в Мизия, и в Тракия, и в Македония. Ето и част от изказването на Ангел Джамбазки: „За поредна година сме се събрали тук, за да отбележим подвига на Мара Бунева. И с радост мога да кажа, че за поредна година отбелязваме тази иначе тъжна дата в една коренно променена политическа обстановка в Република Македония. В една ситуация, в която все повече и повече се нормализират отношенията между двата клона на един братски народ. В една ситуация, в която е ясно, че пътят на Македония върви вече неотклонно към Европейския съюз и НАТО и това ще даде възможност да няма граници от Охрид до Черно море. Братя българи от двете страни на Осогово, запомняйки и припомняйки си това, което направи Мара Бунева, а именно пожертва живота си, с ясното съзнание, че ще загине, това, което тя направи, проправи пътя на съпротивата срещу сръбския окупатор, после срещу диктатурата, наложена от Белград и в крайна сметка тези събития имат своето ехо и своето значение и днес – 90 години по-късно. Днес повече от всякога виждаме разрушаването на една лъжа, на един мит, на една антибългарска идеология, наложена с годините от външни сили извън Скопие, извън София. Това трябва да ни радва и да ни мотивира все повече и повече да подаваме ръка на нашите братя тук – достойни, нормални наши приятели, а някои от тях и наши роднини“.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.01.14", "title": " Ангел Джамбазки: Подвигът на Мара Бунева има своето значение и днес"}
{"url": "https://trud.bg/%d0%bb%d0%b5%d0%b2%d1%81%d0%ba%d0%b8-%d0%be%d0%b1%d1%8f%d0%b2%d0%b8-%d0%ba%d0%be%d0%bd%d1%82%d1%80%d0%be%d0%bb%d0%b0-%d1%81-%d1%88%d0%b0%d0%bc%d0%bf%d0%b8%d0%be%d0%bd%d0%b0-%d0%bd/", "text": "„Левски“ обяви първия съперник по време на зимния лагер в Малта. „Сините“ ще се изправят срещу местния шампион „Хибърниънс“ в сряда от 19:30 часа българско време. Проверката ще се проведе на националния стадион „Та`Али“, се казва още в съобщението на клуба. От „Герена“ обаче не са разкрили имената на останалите противници, но се очаква тимът на Делио Роси да изиграе поне още 3 мача на острова. Иначе официалното представяне пред феновете ще бъде срещу „Сливнишки герой“ на 10-ти февруари.  И докато „сините“ се готвят на пълни обороти, бранителят Холмар Ейолфсон отново игра за Исландия. Централният защитник започна като титуляр срещу Индонезия при успеха с 4:1 в приятелски двубой. На почивката той бе заменен, тъй като преди дни игра цял мач срещу същия съперник и дори вкара гол при победата с 6:0. Проверките бяха част от турнето на скандинавците в Югоизточна Азия. Ако успее да впечатли селекционера Хеймир Халгримсон, играчът на „Левски“ има шанс да отиде на световното в Русия това лято.", "date": "2018.01.14", "title": " „Левски“ обяви контрола с шампиона на Малта"}
{"url": "https://trud.bg/%d0%bd%d0%be%d0%b2-%d0%b2%d0%b8%d0%b4-%d1%82%d0%b5%d0%bb%d0%b5%d1%84%d0%be%d0%bd%d0%bd%d0%b0-%d0%b8%d0%b7%d0%bc%d0%b0%d0%bc%d0%b0-%d0%b7%d0%b2%d1%8a%d0%bd%d1%8f%d1%82-%d0%be%d1%82-%d1%87%d1%83%d0%b6/", "text": "Жители от област Благоевград алармират за опасна схема за телефонни измами чрез позвънявания от чужбина. Връщане на обаждането им струва 20 долара на минута, съобщава  . Жертви на измамата разпространяват информация чрез социалните мрежи, като описват подробно схемата. Хората твърдят, че на мобилните телефони получават кратки позвънявания или виждат, че имат пропуснати такива от чужбина. При връщане на обаждането или никой не отговаря, или чуват записано гласово съобщение. Измамените твърдят, че това са импулсни телефони, които натоварват сметката им с близо 20 долара на минута. Четири са засечените до момента телефонни номера, от които звънят измамниците. Два от тях са мобилни оператори и започват с кода на Албания 00355. Другите са с кодовете на Лондон – 004420, и на столицата на Парагвай – Асунсион – 00247. Не отговаряйте на такива позвънявания и не връщайте обаждане, апелират жертвите на измамата, а някои от тях съветват да се изтриете историята на подобни позвънявания. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.01.14", "title": " Нов вид телефонна измама – звънят от чужбина"}
{"url": "https://trud.bg/%d1%82%d1%80%d0%b5%d1%82%d0%b8%d1%8f%d1%82-%d0%bf%d0%be%d0%bb-%d0%ba%d0%bb%d0%b0%d1%82%d0%b8-%d0%ba%d0%be%d1%80%d0%bd%d0%b5%d0%bb%d0%b8%d1%8f-%d0%bd%d0%b8%d0%bd%d0%be%d0%b2%d0%b0/", "text": "Категоричната позиция на лидера на БСП Корнелия Нинова срещу Истанбулската конвенция може да є струва партийния пост. Шефът на ПЕС Сергей Станишев предупредил ръководството на левицата, че членството на столетницата в ПЕС може да бъде замразено. Възможно било да се стигне и до по-драстична мярка – изключване. “За една партия това е все едно ЕС да замрази членството на България, или да и отнеме правото на глас”, коментираха пред “Труд” членове на Националния съвет. Според устава на БСП само конгрес може да смени лидера, но ако се стигнело до наказания от ПЕС заради конвенцията, тогава в левицата щели да започнат дискусии по темата за смяна на председателя. Следващата стъпка щяло да бъде искане за свикване на извънреден конгрес. Уставът предвижда и възможност за прекратяване правомощията на председателя на БСП по негово искане. “Не одобрявам решението на Националния съвет на БСП да не подкрепи ратификацията на Истанбулската конвенция, още повече, че голяма част от европейските държави вече са я ратифицирали. Съжалявам за това, смятам го за политическа грешка и за лош знак”, заяви вчера президентът на ПЕС Сергей Станишев в предаването “Неделя 150” по БНР. Той бе категоричен, че “поведението на БСП тактически обслужва ГЕРБ и отвлича вниманието от доста сериозни вътрешни проблеми, с които управляващите не могат да се справят”.  “Опасявам се че това няма да бъде разбрано и от социалдемократическото семейство в Европа. Крайъгълен камък за нас са правата на човека и в този контекст и ненасилието над жени и деца. И затова предупредих БСП, че ще трябва да обяснява своите действия пред нашите партньори”, каза още Станишев. “Истанбулската конвенция няма задължителен характер и излишно се политизира. Ние, от БСП, винаги сме защитавали жените и сме пазили семейните ценности. Много по-важно е да има ефективност в действията, отколкото политическа декларативност.” Това заяви зам.-председателят на ПГ на БСП  Драгомир Стойнев. Той обяви, че левицата има готовност за промяна на законодателството с конкретни мерки срещу насилието над жени.  Даде и пример с решенията на Националния съвет от събота – “домашното насилие” да бъде инкриминирано; да се инкриминира “преследването” като поведение със заплашителен характер срещу конкретно лице; да се криминализират “насилствените бракове” и “принудителното съжителство на съпружески начала”; да се засили наказателната отговорност за нарушаване на заповед за защита от домашно насилие, както и да се изградят Кризисни центрове във всеки областен град. ГЕРБ свикаха извънредна пресконференция, на която вицепремиерът и външен министър  Екатерина Захариева призова БСП да послушат лидера на европейските социалисти Сергей Станишев в предстоящото обсъждане на Инстанбулската конвенция. Повод за реакцията на Захариева и ГЕРБ е взетото решение на пленума на БСП, социалистите да не подкрепят ратификацията. “Много се надявам в предстоящите обсъждания българските социалисти да послушат лидерът на европейските социалисти Сергей Станишев и да поправят политическата грешка, както той я нарече”, заяви Захариева. Външният министър допълни, че спортният термин “социален пол” цели разчупване на наложените стереотипи, които поставят жената в неравноправно положение. Тя увери, че няма да се наложи да се правят промени в Конституцията. “Искаме да се разсеят спекулациите, че ГЕРБ се отказва от ратификацията и да се опитаме да налеем малко разум в БСП-партията, чиято идеология би трябвало да се бори с неравенството между половете, и която би трябвало да се бори за конвенцията повече от нас”, заяви министърът на външните работи. “Тази конвенция ще ни задължи да осигурим превенция и помощ за жертвите от насилие. Големият финален дебат трябва да се проведе в парламента”, заяви правосъдният министър Цецка Цачева. Тя беше категорична, че Конвенцията ще бъде окончателно приета от Европейският съюз и обясни, че документът дава възможност да бъде ратифициран със съответни резерви. Всички текстове за джендър-обучение в предучилищни групи в детската градина и в цялата ни образователна система са премахнати по настояване на вицепремиера по обществения ред и сигурност Красимир Каракачанов. Сред тях фигурират следните изисквания:  джендър-обучение на деца в предучилищни групи и в училищата за насърчаване на нестереотипните роли на пола; джендър-обучение на деца в предучилищни групи и в училищата за превенция на насилие, основано на стереотипните роли на пола; повишаване на квалификацията на учителите в предучилищни групи в детските градини и училищата за въвеждане на джендър тематиката в обучението на деца в ранна възраст. Целта е да има обучени джендър-учители за деца в предучилищна възраст. Парите за това са били предвидени за сметка на националния бюджет. Тези и други текстове са внесени за приемане на правителственото заседание на 3 януари, за да бъдат приети заедно с Истанбулската конвенция. Каракачанов обаче се е противопоставил с аргумента, че договорът още не е ратифициран и Обединени патриоти са против ратификацията. Експерти обаче твърдят, че ако бъде ратифицирана конвенцията, всички тези текстове ще бъдат върнати обратно заедно с много други, които ще последват нейното приемане. Бившият вицепрезидент Маргарита Попова заяви, че ще е “грях”  да възникнат спорове какво точно сме подписали, след като копчето за Инстанбулската конвенция бъде натиснато.  Тя напомни, че Конвенцията трябва да се разгледа в автентичен превод, за да се изчистят недоразуменията, които тя предизвиква. Бившият вицепрезидент нарече “глупост” внушенията, които се правят от наши министри, че ратификацията на Конвенцията няма да доведе до промяна на основния закон в България. “Лековато твърдение, самонадеяност, която граничи с глупост, е да кажеш, че няма да се наложи да се променя Конституцията, преди да видиш целия пакет от нормативни актове, които ще изисква Конвенцията”, заяви Попова. “Когато си сложиш подписа по тази конвенция, трябва да знаеш как ще я изпълниш”, заяви бившият вицепрезидент. Попова обясни, че конвенцията защитава правата на психополово различните, което в крайна сметка ще предизвика промяна в българското законодателство.. ДПС още нямат позиция. Предстои ръководството на партията да реши дали групата ще подкрепи Истанбулската конвенция. В движението обаче има много гласове против договора, заради спорните тестове.  Битката ще е за всеки глас. “Воля” вече заявиха, че няма да подкрепят документа. БСП също са против. “Труд” научи, че има натиск над хората на Валери Симеонов, които са осем в групата на патриотите. ВМРО и “Атака” няма да подкрепят конвенцията. Очаква се през седмицата конвенцията да бъде гледана в няколко комисии на НС. От комисията по вероизповедания обявиха, че ще искат становища от Св. Синод и главно мюфтийство.", "date": "2018.01.14", "title": " Третият пол клати Корнелия Нинова\t\t\t"}
{"url": "https://trud.bg/%d0%b2-%d0%bb%d0%be%d0%b2%d0%b5%d1%87-%d0%b7%d0%b0%d0%bf%d0%be%d1%87%d0%bd%d0%b0-%d0%b8%d0%b7%d0%b3%d1%80%d0%b0%d0%b6%d0%b4%d0%b0%d0%bd%d0%b5%d1%82%d0%be-%d0%bd%d0%b0-%d1%81%d0%bf%d0%be%d1%80%d1%82/", "text": "В Ловеч започва изграждането на нова спортна зала. Строителството й е част от мащабен проект на общината за обновяване и модернизиране на училищата и детските гради и подобряване на условията в тях. Новата спортна зала ще бъде изградена в двора на ОУ „Проф. Димитър Димов“, единственото учебно заведение в Ловеч, което не разполага със спортна зала, предаде  . Строителните дейности възлизат на близо 1,2 милиона лева, като се предвижда и рехабилитация на цялото дворно пространство в училището. Освен игрища за футбол, волейбол и баскетбол, там ще има и лекоатлетическа писта и амфитеатрално пространство, кътове за игра и за уроци на открито. Предвижда се и ново парково осветление. Строителните и ремонтните дейности трябва да приключат до началото на следващата учебна година. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.01.14", "title": " В Ловеч започна изграждането на спортна зала"}
{"url": "https://trud.bg/%d0%be%d1%80%d0%bb%d0%b8%d0%bd-%d0%bf%d0%b0%d0%b2%d0%bb%d0%be%d0%b2-%d0%b8-%d0%bb%d0%be%d1%80%d0%b8%d0%bd%d0%b0-%d0%ba%d0%b0%d0%bc%d0%b1%d1%83%d1%80%d0%be%d0%b2%d0%b0-%d0%b8%d0%bc%d0%b0-%d1%81%d1%82/", "text": "О.: За първи път участвам в толкова голям проект. В началото дори не ми се вярваше, че може да съществува такава мащабна продукция. След като се запознах с продуцента Михаил Менкаджиев, се убедих, че е възможно. Той ми обясни какво иска да направи и успя да го осъществи с подкрепата на bTV. Започнах да ходя по кастинги, както за моята роля на Борис, така и за още две роли, които се препокриваха с моя типаж. В сериала съм екстремен спортист, който има доста богат опит, но му се случва нещастие – затрупва го лавина и това променя живота му. Л.: Аз съм в ролята на човек на изкуството, който търси себе си и живее на село, където има приятели и семейство. Винаги се чувствам провокирана от всеки персонаж, който трябва да играя в даден проект, защото никога не е едно и също и не се повтаря биографията на човека, който трябва да изиграеш. О.: Да, с Лорина имаме много хубава любовна история в сериала, която обаче претърпява много обрати. Двамата имаме прекрасно партньорство и страхотна актьорска химия. Лори е много чувствителна – винаги се стреми да помага и да влезе в положението на някой, не е безразлична към емоциите на хората и ако може да помогне – го прави веднага дори без да се замисля, което е супер, но може да бъде и нож с две остриета. Тя е супер емоционална, на моменти дори първична, но винаги вярна на себе си – не се прави, не играе роля, а е такава, каквото е. Освен това изглежда прекрасно и е много истински, млад и емоционален човек. Л.: Според мен Орлин е прекрасен артист, който е мултифункционален, така да го кажа, но не като електроуред. (Смеят се.) Не мисля, че става въпрос какво може да ме накара да се влюбя в него, защото според мен всички ще заобичат нас, актьорите, защото ние сме самите себе си в този проект, а и не само в него. О.: Да, в момента, в който се стигне до разделяне на наследство, дори най-близките си стават врагове, което, може би, ще се случи и в този сериал. Л.: Като цяло „Скъпи наследници“ показва проблемите, с които може да се сблъска всеки човек и това ще помогне на зрителите да се припознаят в персонажите . Според мен хората ще го харесат най-вече, като видят с колко много любов, а естествено и с усилия е направен този сериал. Той е отражение на българската действителност, но по един хубав начин. Заснет е сред българската природа и в него показваме толкова красиви пейзажи, както от Витоша, така и от други места, които си заслужават да бъдат видени. О.: Вълнува ме защо караме като идиоти, вълнува ме и това защо е пълно с психопати, които са на свобода, а не в затвора? Вълнува ме пенсията на баба ми, майка ми, баща ми, вълнуват ме телефонните измами. Вълнува ме дори защо този отвън си бърка в носа, например – всичко идва от възпитанието на хората, а то в последно време не е на особена висота и това много ме вълнува. Л.: Тези неща мен също ме вълнуват, но това не означава, че нещо се променя. Наистина – освен с това, което правим с Орлин и другите музиканти и актьори, не знам по какъв друг начин можем да въздействаме на хората – не мога да вървя по улиците например и да казвам – не карайте така, или не правете така! Тези неща ме притесняват, дори угнетяват, но не могат да ме накарат да спра да правя хубави неща и да се опитвам по някакъв начин да вляза в душичките на хората. О.: Допаднаха му хората – това, че сме народни, земни и много бързо скъсяваме дистанцията, а и той самият много бързо скъсяваше дистанцията. Лорина може да го потвърди, защото също се запозна с него. На Гари му хареса много и природата в Банско, дори иска пак да дойде. Иначе не му допадна особено това, че всеки го гледа. В началото даже ми викаше – малко така ми е стряскащо тук, защото всеки те зяпа, но аз му обясних, че за българинът е нормално да се втренчва в някой друг. Ние сме си такива помежду си, а пък особено него – цветнокож със сини очи, такъв красив мъж и му викам – нормално е да те зяпат, спокойно, няма проблеми. (Смеят се.) Л.: Клипът, който направихме за Европредседателството беше опитва да покаже най-хубавото от нашата държава. Целият екип разказахме България с този 4 минутен клип така, както ние я виждаме през тези 10 снимачни дни, които бяха през ноември. Имаше всякакви климатични условия – студ, вятър и много красиви пейзажи. Така видяхме България и така я е видял режисьорът. Чужденците се впечатляват от всичката тази красота, която буквално стои в краката ни, от вкусната храна и от хората, които не си подправят емоциите –които са или сърдити, или щастливи, или не са в настроение, но те са такива, каквито са. Невероятни малки местенца има в страната ни, които можеш да откриеш за себе си и от това също се впечатляват много. О.: Екипът е направил едно наистина страхотно видео с Лори и Бойко Кръстанов – толкова са красиви, сладки, неподправени, на високо ниво е. Имаше някакви критики за видеото, които бяха безумни, но естествено те са от някой, които си стои вкъщи и сигурно е станал накриво, а на мен определено много ми харесва. О.: Лори, ти си момиче и при теб е по-сложно. Разкажи дали е имало продуценти, които са се възползвали от теб, за да вземеш някоя роля, защото знаем, че в Холивуд правят така… (Смеят се.) Л.: Доколкото си спомням – не! Пък и всички познаваме тези продуценти, които правят такива неща и няма да е трудно да се разбере кой – кого е насилвал. Относно красотата – това е нещо субективно, режисьорите смятат, че един човек е по-подходящ от друг за дадена роля, но не защото е по-красив, или по-грозен. Примерно, ако за дадена продукция се търси ниска, руса мадама, колкото и да съм красива и добра актриса – няма как да ме вземат, нали? О.: Тази професия е на моменти. Красотата не е предимство – грозен, или красив – всичко е до типаж, опит и до аура. Аз ходя по кастинги все още и в 80 процента, дори в 90 процента от тях са ми казвали – не! Въпреки това аз пак отивам на следващият кастинг, а не си казвам – не става и не се отказвам.  – Случва ли ви се фенове да ви заговарят с нелепи, или забавни реплики? О.: Да, дори сега на премиерата на „Нокаут“ имах такъв случай. Докато стояхме за снимка на червения килим пред билборда на филма и хората минаваха да ни поздравят и пред мен застана едно момиче, няма да казвам кое, защото е известно и аз я питам – снимка, нали? А тя – не, а ти защо си тук? Аз – заради филма, хората ни снимат, посочвам й фотографите и плаката на филма. А тя – какъв филм, ама ти тук водещ ли си? Аз й отговарям, че не съм водещ, а участвам във филма, а тя – ок и след това поиска да се снимаме. (Смее се.) Хората понякога имат супер странни реакции. Случвало ми се е подобно нещо и в клуб, в който съм пял цяла вечер и след това се запознавам с момичета, които са били пред сцената и са се радвали на изпълненията ни. При положение, че пред заведението пише, че този ден пея аз и със сигурност не съм случайно попаднал в клуба, но като се запознаваме и казвам – много ми е приятно – Орлин, а тя ме пита – как се казваш, как? А аз- Стефан Данаилов. Отговаря ми -а, добре, приятно ми е! (Смее се.) Л.: Мен винаги са ме обичали, като вървя по улиците хората ми се кефят и ми искат автограф. Всички мъже казват – евалата мацка, много яко се справяш в сериала, ще гледаме и новия. Смеят се. О.: Много луди неща не съм правил, но пък съм давал сърцето си, което е как да кажа – достатъчно силно. Между другото съм бъркал доста пъти, защото не съм получавал същото след това, но в крайна сметка това е смисълът на любовта – ти не го правиш, за да получаваш, а даваш това, което чувстваш и мислиш, без да очакваш да ти върнат. Така че, всичко е точно, защото снощи ядох кекс, или правих кекс, как беше точно? (Смеят се.) Л.: Аз съм пропътувала доста километри от любов – за да стигна до моят любим човек, както и той е правил същото за мен, но предполагам, че това е нормално, когато си влюбен. (Приятелят на Лорина – Георги е DJ и финансист, който живее в Щатите – б.а.) Л.: Да не споделям излишно с хора, които не са важни в живота ми. О.: Да не правя никога нещо на всяка цена е супер ценен съвет, който съм получавал. Аз не обичам крайно амбициозните хора, забелязал съм, че прекалено амбициозните хора нямат много талант – това е почти 100 процента. О.: Вярвам, че с добро можем да променяме хората, дори първият път да не успеем, не трябва да се отказваме и да поемаме негативни вибрации, като слизаме на това ниво, а трябва да можем да задържим другото, за да можем да обърнем този полюс. Ще дам пример с „Междузвездни войни“ – наистина винаги има тъмна страна и светла страна – такъв е животът и ние трябва да направим своя избор. Л.: Аз вярвам в силата на хората, в качествата им да забравят лошото и да се фокусират в доброто и да проявят любов.   Орлин Павлов и Лорина Камбурова са млади, красиви и много влюбени, но страстните чувства между тях са само на телевизионния екран. В живота двамата са много добри приятели и обичат да излизат заедно, за да се забавляват. Свързва ги и любовта им към музиката, защото въпреки че са дипломирани актьори, те отдават не по-малка част от времето и енергията си на изпълнителската си кариера. Преди няколко години Лорина опита шанса си дори в “Мюзик Айдъл”-3, където не остана незабелязана, но засега повече популярност й носят изявите на малкия екран, като ролята й в сериала “Връзки”. Орлин може да се похвали с успехи, както на музикалната сцена, така и в киното. Впечатляващите му изпълнения във филмите на Ники Илиев – “Живи легенди” и “Нокаут”, станаха причина чаровникът да получава все повече покани за нови филмови проекти.", "date": "2018.01.14", "title": " Орлин Павлов и Лорина Камбурова: Има страхотна химия между нас"}
{"url": "https://trud.bg/%d0%bc%d0%b5%d0%b4%d0%b8%d1%86%d0%b8-%d0%bf%d1%80%d0%b5%d0%b4%d1%81%d1%82%d0%b0%d0%b2%d1%8f%d1%82-%d0%bf%d1%80%d0%b5%d0%b4-%d0%b1%d1%8a%d0%b4%d0%b5%d1%89%d0%b8-%d1%80%d0%be%d0%b4%d0%b8%d1%82%d0%b5/", "text": "Запознават бъдещи родители от Велико Търново със технологията на съхранение на стволови клетки, които могат да се окажат животоспасяващи за новороденото им дете. Представител на МЦ „Афродита“ ще разясни пред 40 майки и татковци полезността на тази услуга и защо уникалният момент да бъдат събрани тези клетки е по време на раждането. Ще бъдат изтъкнати и предимствата на „Future health“- първата частна акредитирана банка за стволови клетки в Европа.  За целта МОБАЛ „Д-р Стефан Черкезов” АД във Велико Търново организира Ден на отворени врати за бъдещи родители в Отделението по акушерство и гинекология и Неонатологичното отделение. Събитието е насрочено за 23 януари от 12 до 13 часа. Желаещите да се запознаят на място с условията в двете отделение, на най-голямото болнично заведение във Великотърновска област, което миналата година отбеляза своята юбилейна 150-та годишнина, да заявят визитата си предварително на „лично съобщение” във Facebook страницата на МОБАЛ, като посочат име, както и име на евентуален придружител /татко, баба/ и телефон за обратна връзка. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.01.14", "title": " Медици представят пред бъдещи родители технология за съхранение на стволови кметки\t\t\t"}
{"url": "https://trud.bg/%d0%b8%d0%b7%d0%b7%d0%b5%d1%85%d0%b0-11-%d0%b4%d0%be%d0%b7%d0%b8-%d0%b0%d0%bc%d1%84%d0%b5%d1%82%d0%b0%d0%bc%d0%b8%d0%bd-%d0%be%d1%82-%d1%88%d0%be%d1%84%d1%8c%d0%be%d1%80-%d0%b1%d0%b5%d0%b7-%d0%ba/", "text": "Рутинна полицейска проверка в Разград засече 24-годишен мъж да шофира без книжка, а в него бяха намерени и 11 пакетчета с прахообразно вещество, реагиращо при полевия тест на амфетамин. Младият мъж е задържан в районното управление на полицията в Разград. И.К. е бил спрян с „Пежо 306” в събота към 18,40 часа. При проверката било установено, че е зад волана, въпреки че бил с отнета заради нарушения книжка. При последвал обиск при задържането му в него са открити и 11 найлонови опаковки, в които имало общо 11 грама от наркотичното вещество, предназначено за разпространение. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.01.14", "title": " Иззеха 11 дози амфетамин от шофьор без книжка"}
{"url": "https://trud.bg/%d0%b1%d1%8a%d0%bb%d0%b3%d0%b0%d1%80%d0%b8-%d0%bf%d1%80%d0%be%d0%b5%d0%ba%d1%82%d0%b8%d1%80%d0%b0%d1%82-%d1%81%d0%be%d0%bb%d0%b0%d1%80%d0%b5%d0%bd-%d1%81%d0%b0%d0%bc%d0%be%d0%bb%d0%b5%d1%82/", "text": "Българи проектират самолет, който се зарежда само от слънчева енергия. TwinRay ще има обща площ от 40 кв. м. соларни клетки, които улавят слънцето и при перфектни условия ще зареждат батериите му напълно безплатно за един ден. Самолетът ще има опция да ползва и станция за зареждане. Проектът е разработен от Добромир Добрев и Явор Христов. Професионално и двамата работят в IT сферата. Явор се самообучава в областта на авиацията и авиоинженерството, след което намира и ментори, които да му помагат в ученето. Освен съосновател, той е и главен дизайнер на соларния самолет. Първоначално идеята за TwinRay е на Явор, който я споделя на своя приятел Добромир. Не след дълго, той също се вдъхновява и започва да помага с бизнес съвети за бъдещия електрически самолет. Така постепенно започва съвместната им работа. В рамките на около година компанията им TwinRay, основана през 2016 г., се разраства и към екипа на Явор и Добромир се присъединяват още 5 човека, с които работят заедно – Иван Цинцев, който е главен инженер, електрическите инженери Димитър и Калин Лилови, Борислава Петрушова – PR и маркетинг експерт и Тодор Кръстев – самолетен инженер с опит в “Луфтханза”. Името на самолета TwinRay идва от английската дума за рибата скат- stingray. “Хрумна ни, защото той се носи плавно във въздуха, подобно на небезизвестния представител на морската фауна във вода. Променено в думата обаче е Twin, което има двуяко значение – от една страна, защото компанията има двама основатели, и от друга – защото има две перки”, обясни пред “Труд” Добромир Добрев. “Самолетът е с форма, наподобяваща летящо крило, за да бъде уникален баланс между скорост, маневреност и огромна площ за соларните клетки. Кабината е широка и удобна, с размери два на три метра. Целта е тя да бъде максимално комфортна за пилота. “Отвън във финалния си дизайн TwinRay ще е поредица от плавни форми, наподобяваща морското животно скат. Отвътре той ще бъде смесица от хипер-спортна кола, като Ферари например, и удобен лукс”, уточнява Добромир. Само на батериите си самолетът ще може да лети между 2 и 2:30 часа, като се включи соларното зареждане, продължителността на полета се увеличава до 3-4 часа, което прави приблизително 600 км разстояние. Самолетът използва електрически мотор, който в стандартен режим предоставя 40 конски сили, а при максимално натоварване – 100 конски сили. Нестандартното в самолета е, че ще има вградена селфи камера за по-голяма безопасност на полета. “Според интересна статистика, на която попаднах, над 35 процента от самолетите, предназначени за забавление, катастрофират, защото пилотът си прави селфи.” Освен че ще подобри безопасността, камерата е предназначена да направи преживяването незабравимо. С проекта си Добромир и Явор участват в конкурс на “Боинг”. Двамата основатели го презентират пред експертно жури в Шанън, градче в Ирландия. Общият брой на участниците във финала на състезанието е 16, селектирани са от над 200 кандидати от различни страни. До края на януари ще стане ясно дали ще се включат в акселератора. “Независимо дали ще бъдем избрани или не, получаваме възможност за сътрудничество с “Боинг”, което смятаме да използваме по най-добрия възможен за нас начин”, казва Добромир. Предстои изграждането на първия прототип на TwinRay, който ще бъде макет 1 към 10, с него ще демонстрират летателните му способности пред по-широка публика. След това ще бъде построен първият цялостен прототип, който се очаква да бъде на пазара до 2019- 2020 година. Двамата основатели се надяват да намерят инвеститори: “В момента текат преговори с няколко потенциални инвеститори и се надяваме да се спрем на правилните хора в близко бъдеще”. Първоначално самолетът ще бъде представен на потенциални клиенти в категория развлекателен самолет за кратки пътешествия, Добромир и Явор имат планове да разработят и върху пътническа версия.   Една от основните цели на двамата е чрез изобретението си да щадят околната среда. “Използването на петрол базирани горива е огромен недостатък на сегашните летателни средства и ние работим над това да сме сред пионерите на екосъобразното летене вбъдеще”, споделя Добромир. Според него соларната енергия ще може да се използва масово в сферата на авиацията: “Бъдещето е във възобновяемите горива и соларната енергия е едно от тях. Очаква се по-голямата част от транспорта, независимо дали въздушен или наземен, да бъде захранван от соларна енергия”.", "date": "2018.01.14", "title": " Българи проектират соларен самолет\t\t\t"}
{"url": "https://trud.bg/%d1%80%d0%b0%d0%b7%d1%81%d0%bb%d0%b5%d0%b4%d0%b2%d0%b0%d1%82-%d0%bf%d0%be%d0%b6%d0%b0%d1%80-%d0%b2-%d1%81%d1%82%d0%be%d0%bf%d0%b0%d0%bd%d1%81%d0%ba%d0%b8-%d0%b4%d0%b2%d0%be%d1%80-%d0%bd%d0%b0%d0%bd/", "text": "Щети за над 21 000 лв. са причинени на 40-годишен земеделски производител след пожар в бившия стопански двор на разградското село Трапище, където изгорели около 8 000 броя бали с люцерна. Огънят лумнал към 23,30 часа в петък. Фуражът бил складиран в метален навес във ферма, стопанисвана от Шабан У., става ясно от справката на противопожарната служба. Км момента няма данни какво е причинило унищожителната стихия. Основната версия е за непредпазливост. Огнеборците спасили 2 навеса и 1 трактор, които били в съседство на горящите бали. Разчистването на мястото продължило и в сутрешните часове в съботния ден, за да се стигне до ново лумване на огъня в стопанския двор. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.01.14", "title": " Разследват пожар в стопански двор, нанесъл щети за над 21 000 лв."}
{"url": "https://trud.bg/%d0%bf%d0%b0%d1%8f%d0%ba-%d0%b2%d0%b4%d0%b8%d0%b3%d0%bd%d0%b0-%d0%b1%d0%bc%d0%b2-%d0%bd%d0%b0-%d0%be%d0%b1%d1%89%d0%b8%d0%bd%d1%81%d0%ba%d0%b8-%d1%81%d0%bb%d1%83%d0%b6%d0%b8%d1%82%d0%b5%d0%bb-%d1%81/", "text": "Скандал избухнал на наказателния паркинг в Бургас, след като паякът прибрал там БМВ-то на зам. шефа на „Общинска полиция“ Мариян Ангелов. Ангелов платил 18 лева, за да освободят возилото му, но между него и инспектора на паркинга за репатрирани автомобили-Румен Михов, започнала караница. Всяка от двете страни твърди, че е невинна. Инспекторът обяснява, че Ангелов му се нахвърлил с юмруци, а последният отрича и се жали, че е жертва на лично отношение. По думите му, той бил на фитнес и паркирал колата си в рамките на очертанията, автомобилът съвсем леко излизал от тях. „Ще гледаме записите от камерите и ще видим какво се е случило“, каза пред Труд Андрей Рунчев, шеф на общинското предприятие „Транспорт“. На случая имало десетина свеидетели, които твърдели, че инспекторът се е държал арогантно. Това със сигурност било запечатано на камерите. Какво обаче се е случило в стаичката, където се дават наказателните фишове, тепърва ще се разбере. За станалото е уведомен и кметът на Бургас Димитър Николов. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.01.14", "title": " Паяк вдигна БМВ на общински служител, стана скандал\t\t\t"}
{"url": "https://trud.bg/%d1%88%d0%b5%d1%81%d1%82-%d0%b4%d1%83%d1%88%d0%b8-%d1%81%d0%b0-%d0%bf%d0%be%d1%81%d1%82%d1%80%d0%b0%d0%b4%d0%b0%d0%bb%d0%b8-%d0%bf%d1%80%d0%b8-%d0%b5%d0%ba%d1%81%d0%bf%d0%bb%d0%be%d0%b7%d0%b8%d1%8f/", "text": "Шест души са ранени при експлозия в жилищен блок близо до Милано, съобщи агенция АНСА, цитирана от ДПА. Два апартамента на последния етаж на сградата в град Сесто Сан Джовани са напълно разрушени при взрива, който вероятно е причинен от изтичане на газ, уточни в Туитър местната противопожарна служба. Мъж на 73 години има сериозни изгаряния. Няма хора с опасност за живота, допълни АНСА. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.01.14", "title": " Шест души са пострадали при експлозия в жилищен блок близо до Милано"}
{"url": "https://trud.bg/%d1%80%d0%b0%d0%b1%d0%be%d1%82%d0%be%d0%b4%d0%b0%d1%82%d0%b5%d0%bb%d0%b8%d1%82%d0%b5-%d0%bd%d0%b5%d0%b3%d0%be%d0%b4%d1%83%d0%b2%d0%b0%d1%82-%d1%81%d1%80%d0%b5%d1%89%d1%83-%d0%b4%d0%be%d0%bf/", "text": "Асоциацията на организациите на българските работодатели (АОБР) публикува своя позиция, в която определи допълнителното отпускане на средства за сектор „Сигурност“ като поредното огъване на изпълнителната власт пред натиска на синдикатите. „На единадесетия ден от изпълнението на бюджета, публично беше дадено обещание за неговото ревизиране в полза на 100 милиона лева допълнителни разходи в сектор „Сигурност“. Това е повече от смущаващо“, отбелязват от работодателските организации.  „Година след година всички наблюдаваме постоянния натиск за увеличаване на разходите за сектор „Сигурност”. Пак година след година ние не  забелязваме подобряване на усещането на гражданите за гаранции за собствената им сигурност или за защитата на тяхното имущество. Сектор „Сигурност“ и, по-специално – МВР, си остават нереформирани и „свръхнаселени“. Едновременно с това, обещаната превенция на престъпността остава на ниско ниво, а разкриваемостта не бележи ръст, се казва в изявлението им“, пишат още в позицията си представителите на бизнеса. От Асоциацията на организациите на българските работодатели напомнят, че реалната икономика е принудена да издържа, образно казано, още едно МВР в лицето на частните охранителни фирми, които охраняват собствеността на предприятията. Според тях частните охранители се справят по-добре със задачите си при много по-ниско заплащане на служителите им, които изобщо нямат привилегиите на служителите на МВР. „България е на първо място в ЕС по дял на разходите за сигурност в държавния бюджет. През 2016 година, България задели за нуждите на сигурността цели 7 на сто от държавния бюджет, при средно за ЕС – 3,7 на сто. В този смисъл, сектор „Сигурност“ не е „недофинансиран“, а е „свръхфинансиран“. Проблемът е, че статистиките на престъпността и на разкриваемостта на престъпленията показват, че средствата, които са вложени в този сектор, не се използват ефективно. Разходите за сигурността на този етап се нуждаят не от повишаване, а от преосмисляне на начина им на харчене“, посочват от АОБР Според тях много от фактите, излагани от полицейските синдикати, потвърждават точно тезата за неразумно и неефективно изразходване на средствата от бюджета на МВР. АОБР категорично стои зад честните полицаи, които искат радикално подобрение в системата на МВР и безкомпромисна борба с престъпността. Ние знаем, че те имат редица основания за недоволство – най-вече, когато става дума за екипирането им, за неясноти и непрозрачност при провеждане на обществени поръчки, след които, според изявленията и на редови полицаи и на синдикални лидери, личният състав в МВР получава униформи, които си сменят цвета при пране и обувки с рекордно кратък срок на годност. АОБР остава зад досегашната си теза, че е необходима оптимизация на разходите в МВР, в това число – рязко съкращаване на чиновническите длъжности,  за сметка на повишаване на заплатите на хората, които работят „на терен” – очи в очи с криминалната престъпност. Това е огромен резерв за повишаване на броя на хората, които работят на терен, за увеличение на заплатите им и за рязко подобряване на техническата им осигуреност. „Подобна цел е лесно постижима. Свидетели сме на това, че много по-скромни (за да не ги наречем козметични) реформи срещнаха яростна съпротива. По тази причина, ние се обръщаме към изпълнителната власт, към парламентарното мнозинство и към опозицията в Народното събрание, с призив да проявят държавнически подход, смелост и политическа воля. Призоваваме изпълнителната и законодателната власт да застанат зад необходимостта от радикална реформа и да не използват дебатите около сектор „Сигурност“ за политическа игра на дребно“, коментират работодателите.  Трябва да се даде шанс на тези, които искат реално да работят за безопасността на гражданите и за спазването на вътрешния ред, и да се пресече паразитирането върху системата за сигурност в страната. Проблемите на сигурността трябва да се решават с ум и сърце, а не с безсмислено наливане на средства без задължение за реформи, насочени към ефективност, отбелязват от АОБР.", "date": "2018.01.14", "title": " Работодателите негодуват срещу допълнителните 100 млн. лв. за МВР"}
{"url": "https://trud.bg/%d0%bf%d0%b8%d1%8f%d0%bd-%d0%bd%d0%b0%d1%86%d0%b5%d0%bb%d0%b8%d0%bb-%d1%81-%d0%ba%d0%be%d0%bb%d0%b0%d1%82%d0%b0-%d1%81%d0%b8-%d0%be%d0%b3%d1%80%d0%b0%d0%b4%d0%b0-%d0%bd%d0%b0-%d0%ba%d1%8a%d1%89%d0%b0/", "text": "Пиян шофьор нацелил оградата на къщата в Разград, разбуждайки с трясъка спящите стопани. За негов късмет при удара той самият не е пострадал. Инцидентът е станал около 5,20 часа в събота на ул. „Перистър” в Разград. 27-годишният Х.Х. изгубил контрол над автомобила си „Опел Астра” и се ударил в оградата на жилищната сграда. Пристигналият на място патрул на полицията установил, че водачът явно е прекалил с алкохола предната вечер. Дрегерът отчел 1,30 промила в ранния утринен час. Шофьорът отказал кръвна проба и бил прибран в полицията да изтрезнява. Щетите по ограда и автомобила ще се установяват допълнително. В петък вечерта пък бързащ шофьор с „Мерцедес” отнел предимството в Разград на „Пежо 206”, управлявано от 30-годишната Е.В. от Кубрат. При последвалия удар пострадала жената шофьор, която е приета в болница със съмнения за комоцио. 31-годишният виновник за инцидента от Исперих не е бил употребил алкохол, уточняват от полицията. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.01.14", "title": " Пиян нацелил с колата си ограда на къща и паникьосал стопаните й"}
{"url": "https://trud.bg/44-%d0%bc%d0%bb%d0%bd-%d0%bb%d0%b2-%d0%b5-%d0%bf%d1%80%d0%be%d0%b5%d0%ba%d1%82%d0%be%d0%b1%d1%8e%d0%b4%d0%b6%d0%b5%d1%82%d1%8a%d1%82-%d0%bd%d0%b0-%d1%82%d1%8a%d1%80%d0%b3%d0%be%d0%b2%d0%b8%d1%89/", "text": "С бюджет от 44 млн. лв. ще разполага Община Търговище през 2018 г. Това стана ясно на представянето на очакваните приходите и разбивката им по разходни направления. Планираните собствени приходи са около 10 млн. лв. и те вече са недостатъчни за политика на растеж. Формират се при запазване на нивата на местните данъци и такси, които реално не са вдигани вече почти 10 години, уточниха от Общината. За да се генерират средства за повече дейности, особено в сферата на благоустрояването и модернизирането на средата, в бъдеще ще се наложи да се преосмисли политиката на запазването на данъчните нива. Настоящото ръководство е ограничило драстично и продажбите на общинско имущество, които са друг източник за осигуряване на средства за инвестиции. В капиталовата програма на Общината за годината има около 16 млн. лв. От тях  над 11 млн. лв. са по линия на Оперативната програма „Региони в растеж”, където се изпълняват проекти за обновяване на образователната инфраструктура и градската среда. Останалите средства ще бъдат за улични ремонти, благоустрояване на селата, където ще отидат половин млн. лв., изграждане на тенис кортове за 180 000 лв., площадка за авиомоделизъм, мери за енергийна ефективност на сградите на пенсионерски клубове и редица друга дейности. Приоритет в работата на администрацията през годината ще бъде депото за битови отпадъци, чиято клетка се изчерпва и трябва да се разшири, както и да стартира изграждането на нова. Нужната сума е над 5 млн. лв. Проектобюджетът на Общината ще бъде внесен в Общинския съвет за разглеждане и приемане в края на месеца.", "date": "2018.01.14", "title": " 44 млн. лв. е проектобюджетът на Търговище\t\t\t"}
{"url": "https://trud.bg/%d0%bf%d1%83%d1%82%d0%b8%d0%bd-%d1%81%d1%80%d0%b0%d0%b2%d0%bd%d1%8f%d0%b2%d0%b0-%d0%ba%d0%be%d0%bc%d1%83%d0%bd%d0%b8%d0%b7%d0%bc%d0%b0-%d1%81-%d1%85%d1%80%d0%b8%d1%81%d1%82%d0%b8%d1%8f%d0%bd%d1%81/", "text": "Руският президент Владимир Путин сравни комунизма с християнството, а поставянето на Владимир Ленин в мавзолей с почитта към мощите на светците, предаде  . Може би сега ще кажа нещо, което на някого няма да е понрави, но все пак ще го кажа така както го мисля. Най-напред вярата нас винаги ни е съпровождала, тя е укрепвала, когато в нашата страна на нашия народ е било особено тежко. Имало е и сурови богоборчески години, когато са убивали свещеници, разрушавани са били храмове. Но едновременно бе създавана нова религия. Комунистическата идеология фактически е много сродна с християнството – свобода, братство, справедливост – всичко това е заложено в светото писание, там всичко има. А кодексът на строителя на комунизма? Това е сублимация, това е толкова примитивна извадка от Библията – нищо ново не са измислили – заяви Путин в интервю за филма „Валаам“, откъс от който бе показан в програмата „Всяка неделя“ на ТВ канала Русия 1. Руският президент сравни отношението на комунистите км Ленин с почитта към светците в християнството. „Вижте, Ленин го положиха в мавзолей. По какво се отличава той от мощите на светците за православните или просто за християните. Когато ми казват, че в християнството няма такава традиция, а как да няма – идете в Атон, вижте там има мощи на светци, а и у нас също има свети мощи“, изтъкна Путин. „По същество новата тогавашна власт нищо не е измислила, тя просто е приспособила в своята идеология онова, което човечеството отдавна е изобретило“, смята руският държавен глава. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.01.14", "title": " Путин сравнява комунизма с християнството"}
{"url": "https://trud.bg/%d1%88%d1%83%d0%bc%d0%b5%d0%bd-%d1%81%d1%8a%d0%b1%d0%b8%d1%80%d0%b0-%d0%bc%d0%b0%d0%b9%d1%81%d1%82%d0%be%d1%80%d0%b8-%d0%bd%d0%b0-%d0%ba%d1%8a%d1%81%d0%b8-%d1%84%d0%b8%d0%bb%d0%bc%d0%b8-%d1%81-gsm/", "text": "Шумен ще бъде домакин на третото издание на единствения по рода си у нас фестивал „Кино в длан“. Организаторите му от читалище „Добри Войников“ съобщават, че срокът за кандидатстване е удължен до края на януари, заради големия интерес.  Няма ограничения за възраст, теми, жанр и вид /игрално, документално, анимационно и научно-популярно/ на късите филми, които трябва да са с времетраене до 5 минути. Задължително е филмите да са заснети с мобилен телефон, таблет или друго мобилно устройство с вградена камера. Форматът на видеоклипа трябва да е mp4. Допускат се български и чуждестранни автори. Екипът, създал филма, може да включва неограничен брой членове, но като автори се регистрират до 4-ма. Всеки творец или екип може да регистрира за участие във фестивала до три „ленти“. Сред наградите са пет таблета и три мобилни телефона, голямата парична награда е от Община Шумен, има приз на публиката, както и на други институции, подкрепящи фестивала. Жури от специалисти оценява късите филми. Миналата година те бяха над 60, а авторите им от 7 до 67-годишни.  В страницата на феста във фейсбук Кино в длан вече се въртят част от кандидастващите филми и сред тях има доста интригуващи и по злободневни теми, като теглото на ученическите раници и съдбата на северозабравените от Северозапада. Повече подробности за участие на  . АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.01.14", "title": " Шумен събира майстори на къси филми с GSM-и"}
{"url": "https://trud.bg/%d0%b2%d0%b0%d1%80%d0%bd%d0%b5%d0%bd%d1%81%d0%ba%d0%be-%d1%81%d0%b5%d0%bb%d0%be-%d0%bf%d0%be%d1%81%d1%80%d0%b5%d1%89%d0%bd%d0%b0-%d0%bd%d0%be%d0%b2%d0%b0%d1%82%d0%b0-2018-%d0%b3/", "text": "Близо 400 потомствени казаци във варненското село Казашко посрещнаха на 14 януари новата 2018 г. Във всяка къща край езерото празничната трапеза се отрупва със зеле с джумерки и хрян, баница с риба, домашно вино и ракия. Още в ранната утрин малки и големи правят обход на селото в кръг, което символизира затварянето на един жизнен цикъл, ръсят жито в дворовете за здраве и берекет. Преди седмица на 7 януари  в селото посрещнаха  Рождество Христово по Юлианския календар. Тогава редиха Коледната трапеза на обяд с холодец-желирана пача, голубци-сарми и пирог с плодове и риба, припомни кметицата–атаман с чин майор-есаул Гергана Петкова. Тя управлява вече пети мандат Казашко. Потомствените казаци се заселват на живописния бряг на Варненското езеро преди повече от век. Наричат се некрасовци на името на Игнат Некрасов, който ги извежда от Русия по това време. Основният поминък на старовремците е рибарлъкът. Някога от хубавата рибена чорба тук е хапвал и цар Борис III. Младите вече не спазват толкова строго религиозните канони, завещани от дедите им – като забраната за пушене, за бръснене на мъжките бради и подстригване на женските коси. Дори храмът в Казашко „Покров на Св.Богородица” е електрифициран, за разлика от староверските църкви в Русия. Селото се превръща в една от най-красивите вилни места край Варна, а тук има през цялата година  стълпотворение от младоженци особено руснаци, които идват да сключват бракове.", "date": "2018.01.14", "title": " Варненско село посрещна Новата 2018 г."}
{"url": "https://trud.bg/%d0%b2-%d0%bc%d0%b0%d0%b4%d1%80%d0%b8%d0%b4-%d0%bf%d0%be%d1%81%d1%82%d1%80%d0%b0%d0%b4%d0%b0%d1%85%d0%b0-26-%d0%b4%d1%83%d1%88%d0%b8-%d0%bf%d1%80%d0%b8-%d0%bf%d1%80%d0%be%d0%bf%d0%b0%d0%b4%d0%b0%d0%bd/", "text": "Най-малко 26 души са ранени при пропадане на под на нощен клуб в Мадрид тази нощ, предаде Асошиейтед прес. В болници в града са приети 11 души с леки наранявания. Пострадалите са на възраст 20 – 40 години, допълва ТАСС. Други посетители на клуба са получили помощ на място. От службата за бърза помощ уточниха, че се е отворила 16-метрова дупка в пода на горния етаж на нощния клуб, намиращ се в южната част на Мадрид, информира  . Достъпът до втория етаж на заведението е забранен. Полицията разследва причините за случилото се. Подобен инцидент имаше и през ноември на остров Тенерифе, когато 22 души пропаднаха в мазето, след като в пода се отвори дупка. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.01.14", "title": " В Мадрид пострадаха 26 души при пропадане на под в нощен клуб"}
{"url": "https://trud.bg/%d0%bf%d0%b0%d1%80%d1%82%d0%b8%d1%8f-%d0%b3%d0%b5%d1%80%d0%b1-%d0%bd%d0%b5-%d1%81%d0%b5-%d0%be%d1%82%d0%ba%d0%b0%d0%b7%d0%b2%d0%b0-%d0%be%d1%82-%d1%80%d0%b0%d1%82%d0%b8%d1%84%d0%b8%d0%ba%d0%b0%d1%86/", "text": "Партия ГЕРБ не се отказва от ратификация на Конвенцията за превенция и борба с насилието над жени и домашното насилие, известна като Истанбулската конвенция, каза на брифинг външният министър Екатерина Захариева. Надявам се българските социалисти да послушат Сергей Станишев, лидер на европейските социалисти, каза Захариева. Силно се надявам българските социалисти да послушат разума, допълни тя. Министърът на правосъдието Цецка Цачева посочи, че това е документ на Съвета на Европа, тя може да бъде приета след широк дебат в Народното събрание. Председателят на Народното събрание Цвета Караянчева посочи, че конвенцията е срещу насилието над  жени и деца. Тя посочи че в сряда в 14.00 часа ще има отворен дебат в парламента, на който са поканени всички  депутати и представители на неправителствени организации и на вероизповеданията в България по темата.", "date": "2018.01.14", "title": " Партия ГЕРБ не се отказва от ратификация на Истанбулската конвенция, призовава БСП да послуша Станишев"}
{"url": "https://trud.bg/%d0%b2%d0%b0%d0%bd-%d0%b4%d0%b0%d0%bc-%d1%82%d0%b0%d0%b9%d1%81%d1%8a%d0%bd-%d0%b8-%d0%ba%d1%80%d0%b8%d1%81%d1%82%d0%be%d1%84-%d0%bb%d0%b0%d0%bc%d0%b1%d0%b5%d1%80-%d0%b2-%d0%bd%d0%be%d1%81%d1%82%d0%b0/", "text": "Режисьорът Димитри Логотетис хвърля носталгичен мост към една от иконичните 80-арски класики – “Kickboxer” с Жан-Клод Ван Дам. Новият филм е озагбавен “Kickboxer: Vengeance” и събира три легендарни имена – самият Ван Дам, Майк Тайсън и Кристоф Ламбер. Алън Моузи и Жан-Клод Ван Дам играят ролите на главния герой Кърт Слоун и учителя Дюранд, а в ролята на основния злодей е шампион в състезанията за най-силни мъже с пряор “Планината”, познат от “Игра на тронове”. Истинското му име е Хафтор Юлиус Бьорнсон. Действието на “Kickboxer: Retaliation” ни отвежда една година, след като MMA шампионът Кърт Слоун (Моузи) отмъщава за убийството на брат си. Той се е заклел никога повече да не се връща в Тайланд, но докато се подготвя за двубой за титлата, е отвлечен, върнат в страната и хвърлен в затвора от влиятелен гангстер (Кристоф Ламбер). Единственият му изход към свободата е да се изправи в двубой срещу двуметров, 180-килограмов, натъпкан с най-модерни, подобряващи представянето стимуланти “звяр” на име Монгкут (Бьорнсон). За да се измъкне жив, Кърт трябва да премине през най-тежката си тренировка до момента с помощта на легендарния учител Дюранд (Ван Дам) и своя другар от затвора Бригс (Тайсън)… Режисьор и сценарист на “Kickboxer: Retaliation” е Димитри Логотетис (”Cheyenne”, “Body Shot”, “Wings of the Dragon”), а в ролите са Алън Моузи, Жан-Клод Ван Дам, Майк Тайсън, Кристоф Ламбер, Хафтор Юлиус Бьорнсон, Сара Малакул Лейн, Сам Медина и др.", "date": "2018.01.14", "title": " Ван Дам, Тайсън и Кристоф Ламбер в носталгична екшън тупалка"}
{"url": "https://trud.bg/%d0%bf%d1%80%d0%b5%d0%b7%d0%b8%d0%b4%d0%b5%d0%bd%d1%82%d1%8a%d1%82-%d0%bd%d0%b0-%d0%b8%d1%80%d0%b0%d0%bd-%d1%82%d1%80%d1%8a%d0%bc%d0%bf-%d1%81%d0%b5-%d0%bf%d1%80%d0%be%d0%b2%d0%b0%d0%bb%d0%b8-%d0%b2/", "text": "Иранският президент Хасан Рохани заяви, че САЩ са се провалили в опита си да „разрушат“ ядрената сделка между Иран и водещи световни сили.  Ядрената сделка беше сключена през 2015-а, след месеци тежки преговори със САЩ, Великобритания, Франция, Германия, Китай и Русия, които вдигнаха международните санкции в замяна на това Иран да ограничи ядрената си програма. В петък Тръмп удължи облекчаването на санкциите срещу Иран съгласно ядрената сделка. Въпреки това обаче, той заяви, че ще работи с европейските си съюзници за премахването на т.нар. „залязващи клаузи“, позволяващи на Иран постепенно да възобнови ядрените си дейности през следващото десетилетие, предаде БНР. „Този мъж, г-н Доналд Тръмп, правеше всичко възможно в продължение на година, дори по време на предизборната си кампания, отчаяно борейки се за разрушаване на сделката. Досега не е успял. Това показва, че тя е стабилна. Това е и победа за международните ангажименти, това означава победа на закона над диктатурата“, заяви Рохани по време на конференция в Техеран. Доволен съм, че лидерите на Белия дом се провалиха в подриването на международните ангажименти, погазването на обещанията и съпротивата срещу приетото от Съвета за сигурност на ООН и сделка между седем страни, добави иранският президент. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.01.14", "title": " Президентът на Иран: Тръмп се провали в опита си да разруши ядрената сделка"}
{"url": "https://trud.bg/%d1%81%d1%82%d0%b0%d0%bd%d0%b8%d1%88%d0%b5%d0%b2-%d1%80%d0%b5%d1%88%d0%b5%d0%bd%d0%b8%d0%b5%d1%82%d0%be-%d0%bd%d0%b0-%d0%b1%d1%81%d0%bf-%d0%b7%d0%b0-%d0%b8%d1%81%d1%82%d0%b0%d0%bd%d0%b1%d1%83%d0%bb/", "text": "Аз съжалявам за това  , смятам това за политическа грешка и за знак. Това заяви лидерът на европейските социалисти Сергей Станишев след решението на Националния съвет на БСП да не подкрепи ратификацията на Истанбулската конвенция. По   Станишев припомни, че голяма част от европейските държави вече са ратифицирали Конвенцията. „Вчера на излизане от Националния съвет видях една жена, която имаше сълзи в очите и тя каза: „Аз как ще погледна тези жени, от които миналата година събирахме подписи в подкрепа на конвенцията“. И аз я разбирам“, коментира той. По думите му, дебатът за Истанбулската конвенция в България се е превърнал в дебат за неща, които не съществуват в нейния текст. „Не смятам, че решението, което беше взето на Националния съвет, е добро. Най-лесно е да се носиш по течението на доминиращо обществено мнение. Две трети от българите смятат, че мястото на жената е до печката и тя трябва да обслужва мъжа, грубо казано, опростявам, разбира се. Но това са реални проучвания. Лошото е, че в България се случва един безумно изкривен дебат. И това плаши хората с някакви неща, хипотези, възможности, които се криели в Конвенцията на Съвета на Европа за превенция и защита на жените от насилие“, коментира Сергей Станишев. Според него, официалният старт на Българското председателство „изглежда симпатично“. Лидерът на ПЕС подчерта, че председателството е голяма възможност за страната ни да се препозиционира като образ в ЕС, да покаже, че можем да имаме ясни инициативи и позиции по ключови въпроси, които ще се дискутират в тази половин година. Той допълни, че приоритетът Западни Балкани е възможност България да се позиционира като лидер в региона. „И амбицията на лявото политическо семейство в Европа е тази среща да не мине проформа с една обща декларация, без достатъчно съдържание, а да даде реален тласък – първо, за преговорите на Македония, Албания да стартират, да има напредък по отношение на Сърбия, на Черна гора, и да има план за икономическа подкрепа на Западните Балкани и за тяхната стабилност“, добави Сергей Станишев. Според него, успех за Председателството би било България да постигне резултат по отношение на цялостния пакет за бежанската политика на ЕС, което е един от разделителните въпроси в общността. Ако страната ни отстои достатъчно ресурси дори в първия вариант, който ще бъде предложен от Комисията за кохезионната политика, това същщо ще бъде успех, смята Станишев. Според него, БСП твърде много е забавила внасянето на вот на недоверие на правителството. „Вотът на недоверие е нормално действие от страна на всяка опозиция. Едно председателство не може да отмени вътрешнополитическия живот. Вотът беше твърде много забавен. Според мен, фокусът на дискусията ще бъде отместен, в това число и във връзка с Истанбулската конвенция, и вотът няма да постигне този ефект, който се цели“, категоричен бе той. БСП показва, че е активна опозиция. Въпросът е да се мине от ниво опозиционност към ниво алтернатива, отбеляза Сергей Станишев. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.01.14", "title": " Станишев: Решението на БСП за Истанбулската конвенция е политическа грешка"}
{"url": "https://trud.bg/%d0%b1%d1%8e%d0%b4%d0%b6%d0%b5%d1%82-%d0%be%d1%82-40-%d0%bc%d0%bb%d0%bd-%d0%bb%d0%b5%d0%b2%d0%b0-%d0%ba%d1%80%d0%be%d0%b8-%d0%bc%d0%be%d0%bd%d1%82%d0%b0%d0%bd%d0%b0-%d0%b7%d0%b0-%d1%82%d0%b0%d0%b7/", "text": "Бюджет от 40 758 000 лева планира община Монтана за 2018 година. Това е с близо 4 милиона  лева повече от миналата 2017, обявиха  от местната управа. Цифрите обаче са неокончателни, предстои обсъждане, при което могат да се променят предварителните разчети, уточни кметът Златко Живков. Според финансистите общата държавна субсидия, която ще получи общината за делегирани дейности, е 21 110 000 лева, а местните приходи  ще  са 18 249 000 лева. С 6,5 милиона лева ще бъдат финансирани основни ремонти на улици, тротоари, обществени сгради, църкви, паркинги, детски площадки,  съоръжения и паркове. Предстои и   закупуване на апаратура за комплексна съдова и неврологична диагностика и SMS-система за паркиране в града. В бюджета са заложени и 20 000 лева за фонд „Ин витро” и 25 000 лева за безплатно пътуване на пенсионерите над 70-годишна възраст. 460 000 лева от хазната са отделени за довършване на новия храм на Монтана „Свети Дух” – с тях ще бъде  изработен  иконостас, ще се зографисат стените и ще се озелени пространството пред черквата. Списъците с обектите за инвестиции и закупуване на активи са направени по близо 20 предложения на различни обществени групи, отправени до кмета и общински съветници. На 21 януари проекто-бюджетът ще бъде разгледан в комисиите на Общинския съвет и ще бъде представен и списъка на средствата, с които Монтана ще разполага по европейски програми. Окончателно бюджетът за 2018 г. ще бъде гласуван от местния парламент на 29 януари. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2018.01.14", "title": " Бюджет от 40 млн. лева крои Монтана за тази година"}
