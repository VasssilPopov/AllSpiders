{"url": "https://trud.bg/%d0%b2%d0%b5%d0%bb%d0%b8%d0%ba%d0%be-%d1%82%d1%8a%d1%80%d0%bd%d0%be%d0%b2%d0%be-%d1%87%d0%b5%d1%81%d1%82%d0%b2%d0%b0-140-%d0%b3%d0%be%d0%b4%d0%b8%d0%bd%d0%b8-%d0%be%d1%82-%d0%be%d1%81%d0%b2%d0%be/", "text": "Велико Търново празнува 140 години от освобождението си от османско иго, настъпило на 7 юли 1877 г. Почитането на знаменитото историческо събитие започна с музикални изпълнения на открито, дело на общинския Биг Бенд. Стотици жители и гости на Велико Търново, заедно с кмета Даниел Панов и официалните лица се събраха в парк „Марно поле“. Пред монумента на генерал Йосиф Гурко, предвождал войските и българските опълченци, както и пред паметника „Майка България“ те положиха цветя и венци в знак на признателност към героите. Последва едночасов концерт на талантливите артисти от професионален фолклорен ансамбъл „Искра“. На площад „Цар Асен  “ пред крепостта Царевец кметът на Старата българска столица Даниел Панов произнесе празнично слово. В обръщението си към хилядите жители и гости Панов припомни дългия път на търновци към Свободата, започнал още след злокобната 1393 г., когато Търновград пада под османска власт. „Тук, в Търново, са първите опити тиранията да бъде отхвърлена, а българите отново да имат своя свободна и независима държава, своя независима православна църква! Въстание след въстание, бунт след бунт, завера след завера търновци водят велика борба за запазване на българщината, на българското, на православното християнство. На 7 юли 1877 г. общобългарската, общотърновска мечта се сбъдва. Столицата на Второто българско царство отново е свободна. Търново дава силен тласък, силно вдъхновение и воля на българския народ. Скоро България отхвърля чуждата власт. Поклон пред паметта на всички герои, жертвали се за свободата, борили се националното обединение, за независимостта на европейска България. Свободата не ни е дадена даром, нито е случайност. Нека бъдем горди българи и да следваме заветите на нашите предци“, каза в словото си Даниел Панов. Празнични думи произнесе и председателят на Народното събрание Димитър Главчев, който също уважи тържествата. Сред гостите бяха също председателят на най-голяма парламентарна група и народен представител от Великотърновски регион Цветан Цветанов, депутати, представители на институции и организации, делегация от побратимения град Твер и др. Празничната вечер завърши с тържествена заря проверка и прожекция на аудиовизуалния спектакъл „Царевград Търнов – звук и светлина“. В съботния 8 юли бе кулминацията на тържествата по случай 140-годишнината от Освобождението на Търново.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "08.07.2017", "title": " Велико Търново чества 140 години от освобождението си"}
{"url": "https://trud.bg/%d0%b4-%d1%80-%d0%b0%d0%bb%d0%b5%d0%ba%d1%81%d0%b0%d0%bd%d0%b4%d1%8a%d1%80-%d1%81%d0%b8%d0%bc%d0%b8%d0%b4%d1%87%d0%b8%d0%b5%d0%b2-18-%d1%85%d0%b8%d0%bb-%d0%bd%d0%b0-%d0%b3%d0%be%d0%b4%d0%b8%d0%bd/", "text": "18 хил. на година, или средно по 50 българи на ден умират заради мръсния въздух. Това обяви пред   д-р Александър Симидчиев от новото белодробно отделение на болница „Лозенец” в София. Това е епидемия, за която малко се говори у нас, твърди лекарят. Той уточни, че данните са от Световната здравна организация (СЗО). В България смъртността от замърсяването на въздуха е 3 пъти над средното европейско ниво. Това сочи най-новият доклад на СЗО. Информацията в него почти повтаря тази от миналата година. С една разлика – през 2016 г. България е била на трето място по смъртност от замърсен въздух, а тази година вече е на второ. Според д-р Симидчиев всички трябва да се обединим в борбата срещу замърсяването на въздуха – чрез поставяне на катализатори на колите, отказа от отопление на твърдо гориво, почистването на градовете от праха по улиците. Освен мръсния въздух високата смъртност от белодробни заболявания се дължи и на факта, че много от българите пушат.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "08.07.2017", "title": " Д-р Александър Симидчиев: 18 хил. на година, или средно по 50 българи на ден умират заради мръсния въздух\t\t\t"}
{"url": "https://trud.bg/%d0%bf%d1%80%d0%b5%d0%b1%d0%b8%d1%82%d0%b0%d1%82%d0%b0-%d0%b4%d0%be%d0%ba%d1%82%d0%be%d1%80%d0%ba%d0%b0-%d0%b7%d0%b0%d1%80%d0%b0%d0%b4%d0%b8-%d0%bf%d0%bb%d0%b0%d1%86%d0%b5%d0%bd%d1%82%d0%b0-%d0%b2/", "text": "Пострадалата преди дни д-р Албена Гагова коментира пред БТВ, че в медицината няма място за насилие. Акушер-гинеколожка от болница „Шейново” беше   на работното си място от баща, който настоявал да получи плацентата на новороденото си бебе. „Агресията идва от болното ни общество, всичко се корени във възпитанието и първите седем години на човек“, заяви още докторката. „Въздухът е прекрасен, върнах си нормалните човешки възможности, но за всяко нещо трябва време. Искам да си върна живота обратно. Благодаря на всички доктори от болница „Царица Йоана“, разказа д-р Гагова. Тя заяви, че никога преди това не е виждала нападателя си Владимир Стоянов. „Този човек го виждам за първи път. Не знам каква е тази маниакална привързаност към тази плацента. Нямам обяснение на нещата. Обясних му, че законите ни не позволяват взимането на плацента за лично ползване, но не взе думите ми на сериозно. Не знам за какво точно му трябва.“ Попитана дали иска да каже нещо на насилника си: „Нищо не искам да му казвам“, заяви д-р Гагова. Очаква ли справедлив процес по делото, докторката, заяви „очаквам всеки да си свърши работата нищо повече. Предпочитам съдебните органи да си свършат работата, моят личен инцидент аз ще го преживея“, завърши нападнатата лекарка. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "08.07.2017", "title": " Пребитата докторка заради плацента: В медицината няма място за насилие\t\t\t"}
{"url": "https://trud.bg/%d1%82%d1%80%d0%b8%d0%bc%d0%b0-%d0%b7%d0%b0%d0%b3%d0%b8%d0%bd%d0%b0%d0%bb%d0%b8-%d0%b8-%d1%81%d0%b5%d0%b4%d0%b5%d0%bc-%d0%b8%d0%b7%d1%87%d0%b5%d0%b7%d0%bd%d0%b0%d0%bb%d0%b8-%d0%bf%d1%80%d0%b8-%d1%81/", "text": "Спасителни екипи намериха телата на трима души сред отломките на срутила се пететажна сграда близо до Неапол, предава  Властите издирват седем души, които са изчезнали при срутването на сградата в градчето Торе Анунциата, което се намира на шест километра от античния град Помпей. Сред изчезналите има и две деца. Причината за срутването все още не е ясна, но властите разследват случая. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "08.07.2017", "title": " Трима загинали и седем изчезнали при срутването на сграда край Неапол"}
{"url": "https://trud.bg/%d1%83%d0%ba%d1%80%d0%b0%d0%b8%d0%bd%d1%81%d0%ba%d0%b8-%d0%b1%d1%83%d0%bd%d1%82%d0%be%d0%b2%d0%bd%d0%b8%d1%86%d0%b8-%d0%be%d0%b1%d0%b2%d0%b8%d0%bd%d0%b8%d1%85%d0%b0-%d0%ba%d0%b8%d0%b5%d0%b2-%d0%b7/", "text": "Проруските сепаратисти, които контролират източния украински град Луганск, съобщиха, че в центъра на града са избухнали две бомби. Един човек е бил убит, а петима са ранени, предаде Асошиейтед прес. Единият взрив е станал в магазин за хранителни стоки, последван от втори в близост до първия. Говорителят на бунтовниците Андрей Марочко определи случилото се като терористичен акт. Той добави, че нападателите са имали за цел да попречат да се постигне напредък по решаването на украинския конфликт на вчерашната среща между президентите Доналд Тръмп и Владимир Путин в Хамбург.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "08.07.2017", "title": " Украински бунтовници обвиниха Киев за две експлозии в Луганск"}
{"url": "https://trud.bg/%d1%81%d0%b0%d1%89-%d0%b2%d0%b5%d0%bb%d0%b8%d0%ba%d0%be%d0%b1%d1%80%d0%b8%d1%82%d0%b0%d0%bd%d0%b8%d1%8f-%d0%b8-%d1%84%d1%80%d0%b0%d0%bd%d1%86%d0%b8%d1%8f-%d0%bd%d1%8f%d0%bc%d0%b0-%d0%b4%d0%b0/", "text": "Съединените щати, Великобритания и Франция няма да спазват приетата от 122 страни членки на ООН конвенция за пълна забрана на ядрените оръжия. Това става ясно от общо изявление на трите ядрени държави. Според тях документът пренебрегва реалността и заплахата от страни като Северна Корея, предаде  . Вашингтон, Лондон и Париж нямат намерение да се съобразят дори и конвенцията да бъде ратифицирана от поне 50 държави и да влезе в сила. Приемането й се бойкотира и от останалите 6 ядрени държави – Русия, Китай, Индия, Пакистан, Израел и Северна Корея.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "08.07.2017", "title": " САЩ, Великобритания и Франция няма да спазват конвенцията за пълна забрана на ядрените оръжия"}
{"url": "https://trud.bg/%d0%be%d1%82%d0%bc%d0%b5%d0%bd%d0%b5%d0%bd%d0%be-%d0%b5-%d0%be%d0%b3%d1%80%d0%b0%d0%bd%d0%b8%d1%87%d0%b5%d0%bd%d0%b8%d0%b5%d1%82%d0%be-%d0%bd%d0%b0-%d1%81%d0%ba%d0%be%d1%80%d0%be%d1%81%d1%82%d1%82/", "text": "Отменено е ограничението на скоростта на движение – 50 км/ч, в участъка от км 45 до км 47 на АМ „Тракия“, тъй като видимостта е нормална, от Агенция „Пътна инфраструктура“. Ограничението беше въведено след като в този участък в сряда станаха верижни катастрофи с повече от 40 автомобила в условията на мъгла и задимяване от пожар на сметището на Ихтиман. Още вчера пътуващите по магистралата изразиха несъгласие с ограничението на скоростта, тъй като по този начин се натоварва трафикът и се образуват задръствания. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "08.07.2017", "title": " Отменено е ограничението на скоростта на движение по магистрала „Тракия“ край Ихтиман"}
{"url": "https://trud.bg/%d0%b7%d0%b0%d0%bc%d0%b5%d0%bd%d1%8f%d0%bc%d0%b5-%d0%ba%d0%bb%d0%b0%d1%81%d0%b8%d1%87%d0%b5%d1%81%d0%ba%d0%be%d1%82%d0%be-%d0%bf%d1%80%d0%b0%d0%b2%d0%b5%d0%bd%d0%b5-%d0%bd%d0%b0-%d0%b1%d0%b5%d0%b1/", "text": "Професорът по право и био науки от Станфордския университет Ханк Гриили споделя теорията, че след 20-30 години „повечето американци няма да правят секс с цел зачеване на дете“. Вместо това ще избират лабораторно създадени ембриони с най-добри показатели и най-много шансове за оцеляване, предаде  . Идеята беше представена на Фестивала на Идеите в Аспен, Колорадо. За 13 път учени, инженери и интелектуалци от цял свят се събраха, за да обсъждат бъдещето на човечеството. „Няма да можем да кажем, че този или онзи ембрион ще бъде отличник по математика, но бихме могли да прогнозираме шансовете му за оцеляване. Оплождането ще се извършва в лабораторни условия, само с един сперматозоид“. Преди имплантирането на яйцеклетката ще се извършва специална диагностика, допълва Гриили. „Изкуствено създадените ембриони ще бъдат проверявани преди всичко за наследствени онкозаболявания, ще може да се избира и полът на детето. С помощта на инструмент за „редактиране“ на ДНК-то бъдещите родителите ще могат да внедрят желани характеристики – като цвят на очите, например“. Професорът смята още, че този метод на „получаване“ на деца няма да е толкова скъп и ще реализира огромни икономии в здравеопазването. Статистиката показва, че за отглеждането на деца с увреждания се харчат милиарди долари. Идеята на Гриили и екипа му обаче поставя ред етични въпроси – ако двойката избере ембрион номер 64, какво става с останалите 63, и дали това всъщност не е твърде голяма намеса в природните закономерности.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "08.07.2017", "title": " Заменяме класическото правене на бебе с „избор на най-добрите ембриони“"}
{"url": "https://trud.bg/%d0%b2-%d1%87%d0%b5%d1%80%d0%bd%d0%be-%d0%bc%d0%be%d1%80%d0%b5-%d0%b7%d0%b0%d0%bf%d0%be%d1%87%d0%b2%d0%b0%d1%82-%d0%b2%d0%be%d0%b5%d0%bd%d0%bd%d0%be%d0%bc%d0%be%d1%80%d1%81%d0%ba%d0%b8%d1%82%d0%b5/", "text": "От понеделник до 22 юли в Черно море ще се състоят редовните американско-украински военноморски учения „Сий брийз“ с участието на въоръжени сили от общо 17 страни, в това число и България. Това съобщи американското командване за Европа, цитирано от агенция  . В ученията ще се включат също сухопътни войски и морски пехотинци. Организаторите заявяват, че целта е да се осигурява стабилност в Черноморския регион. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "08.07.2017", "title": " В Черно море започват военноморските учения „Сий брийз“"}
{"url": "https://trud.bg/%d0%b4%d0%b2%d0%b0%d0%bc%d0%b0-%d1%80%d0%be%d0%bc%d0%b8-%d0%bf%d1%80%d0%b5%d0%b1%d0%b8%d1%85%d0%b0-27-%d0%b3%d0%be%d0%b4%d0%b8%d1%88%d0%b5%d0%bd-%d0%bc%d1%8a%d0%b6-%d0%be%d1%82-%d1%81%d0%bc%d0%be/", "text": "27-годишен мъж от Смолян беше жестоко пребит преди два дни. Полицията е задържала двамата нападатели – на 21 и на 23 години, от хасковско село. Пострадалият Георги Кадиев е в много тежко състояние, с опасност за живота и лекарите за момента не се ангажират с информация какви са точните поражения. Бил е ударен няколко пъти с дървени колове по главата, разказва пред   братът на пострадалия младеж. По думите му свадата е избухнала започнала заради момиче. Двамата нападатели – на 21 и 23 години, са от ромски произход и не са местни, а са от хасковско село. Те били в Смолян за обучение във фирма, която отрива свой клон в Хасково. „Това не е побой, а опит за убийство, извършено е с огромен цинизъм. Това чувство за безнаказаност си проличава”, коментира Манол Ружинов, от организацията „Родопски хайдути”, в която е участвал и пребитият Кадиев. „Родопски хайдути” организират днес протест срещу своеволията и безнаказаността. „Като българи трябва да изразим своята гражданска позиция, не може да продължим този цигански терори да продължава. Не сме нито расисти, нито искаме да подклаждаме такива настроения, но колкото по-рано държавата се сети, че в този етнос има някакъв проблем, и той е използван от политическите партии, толкова по-добре ще можем да предотвратим бъдещите пагубни последствия за нашето общество”, добави Ружинов. „Алармираме и община Смолян и властите – да вземат конкретни решения, защото на нас ни омръзна тези хора винаги да бъдат онеправдани и в позиция на крайно нуждаещи се”, каза още Ружинов. От полицията в Смолян уточниха, че инцидентът е криминален и не е на етническа основа. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "08.07.2017", "title": " Двама роми пребиха 27-годишен мъж от Смолян заради момиче\t\t\t"}
{"url": "https://trud.bg/%d0%b7%d0%b0%d0%bf%d0%be%d1%87%d0%bd%d0%b0-%d1%81%d1%80%d0%b5%d1%89%d0%b0%d1%82%d0%b0-%d0%bc%d0%b5%d0%b6%d0%b4%d1%83-%d0%b2%d0%bb%d0%b0%d0%b4%d0%b8%d0%bc%d0%b8%d1%80-%d0%bf%d1%83%d1%82%d0%b8%d0%bd/", "text": "Започна срещата между президента на Русия Владимир Путин, канцлера на Германия Ангела Меркел и президента на Франция Еманюел Макрон, предава  Срещата е в хотел Атлантик в Хамбург. Срещата на лидерите се провежда на работен обяд.  Лидерите на Русия, Франция и Германия ще обсъдят кризата в Украйна. Въпросът за Украйна не се повдига за първи път на тази среща на Г-20 в Хамбург. В петък той бе обсъден по време на разговора между президента на Русия Владимир Путин и Доналд Тръмп. Тогава американската страна информира Русия за назначаването на нов специален представител за Украйна, а именно Курт Волкер, който може да посети Москва в скоро време. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "08.07.2017", "title": " Започна срещата между Владимир Путин, Ангела Меркел и Еманюел Макрон"}
{"url": "https://trud.bg/%d1%81%d0%be%d1%86%d0%b8%d0%be%d0%bb%d0%be%d0%b3%d1%8a%d1%82-%d0%bf%d1%8a%d1%80%d0%b2%d0%b0%d0%bd-%d1%81%d0%b8%d0%bc%d0%b5%d0%be%d0%bd%d0%be%d0%b2-%d0%bf%d1%80%d0%b5%d0%b4-%d1%82%d1%80%d1%83/", "text": "– Да ви кажа честно, освен случая Бедечка, нищо друго не ме трогва, но това е друга и дълга тема. – Посоката е правилна, но да тръгнеш по правилния път, не означава, че се движиш по магистрала. За да стане магистрала, трябва дългосрочна програма, трябват много усилия и постоянство. Като става дума за гета, когато става дума за интеграция, като става дума за образование, тоест като става дума за човешкия капитал на България, ние стигаме до въпроса на въпросите. Това е разговор за бъдещето на страната, защото тук става дума за това кой ще изработи пенсиите, кой ще произвежда така, че добавяме стойност, така че да живеем богато, така че да живеем добре и това е въпросът има ли ни и ще ни има ли. Затова казвам, че пътят изглежда неясен. Той трябва да бъде магистрален и дълъг. – Първата пречка е кампанийността. В този период на политическо безветрие, което се наложи напоследък с една измамно безметежна картина, нещо, което беше отбелязано и в анализа на института “Иван Хаджийски” в четвъртък, много се услаждат такива кампанийни дейности. Когато няма реални проблеми, които да се решават, някак си измисляме такива акции от сорта “Забранявам думата “Молба” в администрацията”, “Ще намалим опашките пред КАТ”, няма да има табелки “Внимание, камера на пътя”… Опасенията ми са, че новата тема – тази с образованието и интеграцията да не се окажат от същата поточна линия. Кампанийността е проблем въобще. Вторият проблем, втората мъгла на тази магистрала е проблемът с имиджа, с популярността, с политическото его, при които разказът е по-важен от действието. Много български политици напоследък използват такова действие за краткотрайно позициониране и знаейки, че такива теми като реформи в образование, сигурност, отбрана са тегави, непопулярни, мъчителни и рискови за собствения имидж, не ги правят и предпочитат да разказват. Не ги правят, защото знаят, че те ще понесат негатив, а позитивът ще дойде при следващото или по-следващото управление. В политиката имаме нужда от подписа – лидерството, отговорността, а напоследък ставаме свидетели как тя се превръща в рекламно занимание. Политиците търсят как да се позиционират по теми, които сами създават и лансират в обществото. Те намират проблеми дори там, където ги няма, а там където съществуват реално, не правят нищо. Това се случва вече в България. – Да. След като Доналд Тръмп може да бъде президент на Щатите, всичко е възможно и всичко е допустимо в света на политиката. Та, това са основните проблеми по магистралата на образованието. Можем разбира се да добавим и един трети проблем, едно трето бунище по този път. Когато става дума за образование и интеграция, съществува една много силна и понякога излишна реактивност на властта към различни форми на протест. То е свързано с първите два проблема – не се действа дългосрочно и не се действа постоянно. Понякога когато тръгне да се прави някаква реформа в образованието – да стане по-прагматично и повече ориентирано към пазара на труда и по-малко сантиментално. Тогава скачат едни хора и започват да скандират как си искат сантименталността в образованието. Няма проблем, само че понякога се изисква решителност, въпреки обществения натиск. Ние все повече имаме нужда от управленец, който въпреки сантименталността и упорството на инерцията, да докаже на обществото какъв е истинския му интерес и къде е истинската полза от реформите. – Действието наистина е палиативно. Ако останем на това ниво, нищо няма да се постигне. Сега ще изрека една еретична мисъл. Циганският въпрос е наш въпрос. Когато например говорим за гетата и интеграция на малцинствата, които живеят в паралелна обществена реалност, очевидно е, че там трява да се обърне внимание приоритетно. Много ще кажат, че и без това на тези малцинства им се обръща приоритетно внимание и така нататък. Ще кажат “събаряйте им къщите”, “вкарайте ги в затвора”, “те са лентяи”. За да може обаче държавата да реши един въпрос, трябва да му обърне приоритетно внимание. Тук идва и най-важното нещо. Иначе да не се промотира някакво мнимо образование там, да се образоват някакви фиктивни и предполагаеми ромски лидери, да мимикрираме със загриженост към децата – това е псевдо дейност. Няма какво да се лъжем, още повече, че практиката показва как се харчат огромни пари в такава измислена дейност, при това напълно безсмислено. – Това означава със средствата на легалната, легитимната държавна принуда да се обезпечи образованието на тези хора. – А как ще го приемем ние? Как ще приемем и ще прием ли цигани да живеят в уредените ни жилищни комплекси, блокове, входове? Можем ли? Готови ли сме като общество? Не съм сигурен. Как ще приемем циганите в училищата? Ние казваме, че ромите не искат да се интегрират сред нас, а ние искаме ли? – Да, така е. Затова държавата ще бере ядове, но истинският управленец е този, който е готов да понесе това бреме година, две, петилетка, за да може следващият след него да усети положителните резултати. – Така е. Нека не забравяме кога се случиха структурните реформи в икономиката и кога бяха правени реални реформи в отделни сектори. От десетилетия беше ясно, че България трябва да строи своя капитализъм и дългото отлагане доведе до неговите уродливи форми. Това, че ние унищожихме работещата жива икономика, вместо да я раздържавим правилно доведе до крайния резултат, че в момента имаме една входно-изходна икономика, в която основният начин за забогатяване беше шмекерията, понеже икономика вече нямаше. Сега се чудим защо живеем най-бедно в ЕС. Живеем бедно, защото отложихме горчивия миг на реформите, когато те имаха смисъл. Онези, които ги отлагаха реформите са в небитието на историята, също както и онези, които се осмеляваха да ги започнат. Историята е безпощадна, но на мен ми се струва, че днес повече от всякога имаме нужда от истинско лидерство. – Отговорност дори напук на загубата на рейтинг при непопулярни действия. – Борисов си обезпечи обичането. Ако погледнем социологическите данни, ще видим, че той се ползва с доста комфортна среда. Разбира се под повърхността гният всичките тези проблеми, но след като си си обезпечил мястото в историята и любовта на народа, няма по-удобно време да се вършат непопулярни реформи, които ще донесат просперитет в перспектива – образование, здравеопазване, сигурност, култура. В момента има редица зарязани в безвремие сектори, които се нуждаят от раздвижване, от промени. На мен ми се струва, че приносът на Борисов трудно би могъл да бъде оспорен от който и да е било. Комфортът на Борисов е неоспорим, той се е слял в политическия пейзаж. Може някои да го гледат дори с насмешка, но го гледат. Сега обаче идва време наистина да има реален принос в промените. Защото, ако бъдем честни пред себе си, ние, както казва моят учител Петър-Емил Митев, се занимаваме с нищоправене. Занимаваме се с медийни проблеми, а не с истински сюжети. Вижте какви кампании ни заливат – КАТ и някакви знаци, НДК и кой ще бъде назначен на поста, самолетите и имаме ли нужда да изберем между нов и стар образец, паметника около НДК, Асеновград… Да, Асеновград е част от проблема, но той сега изглежда сякаш това е битка между цигани и българи, а той не е такъв. Ние имаме битка на интерпретации, псевдоспорове, а не и битка за истинските проблеми.   Първан Симеонов е роден през 1982 г. в Стара Загора. Изследовател в областта на политическите партии, докторант по политология в СУ “Св. Климент Охридски”. Изпълнителен директор е на “Галъп Интернешънъл Болкан”. Част от мрежата на Института по социология “Иван Хаджийски” и на клуба “Конрад Аденауер”. Участник в научни изследвания в различни области.", "date": "08.07.2017", "title": " Социологът Първан Симеонов пред „Труд“: Твърдим, че ромите не искат да се интегрират сред нас, а ние искаме ли?"}
{"url": "https://trud.bg/%d1%89%d0%b5-%d0%bf%d1%80%d0%be%d0%b1%d0%b8%d0%b5-%d0%bb%d0%b8-%d0%b3%d0%b0%d0%b7%d0%be%d0%b2%d0%b0%d1%82%d0%b0-%d0%b4%d0%b8%d0%bf%d0%bb%d0%be%d0%bc%d0%b0%d1%86%d0%b8%d1%8f-%d0%bd%d0%b0-%d1%81%d0%b0/", "text": "Речта на американския президент Доналд Тръмп, която той произнесе на един от централните площади в полската столица Варшава, предизвика силен отзвук. Той постави акцент върху няколко теми, които през последните месеци бяха част от формиращата се външна политика на новия президент на САЩ. Една от тези теми е свързана с инициативата „Три морета“. Тя концентрира желанието на американската страна да диверсифицира  енергийните доставки за държавите от Централна и Югоизточна Европа. Основната идея е да се внася и продава втечнен газ от САЩ. Това е свързано с изграждането на интерконектор в Полша за връзка с Хърватска и така да се създадат възможности за използване на втечнен природен газ в тази част на Централна и Югоизточна Европа. Проблемът обаче е, че когато слушаме и гледаме подобни изявления, това винаги се свърза с въпроса „Кога?“. А на този въпрос трудно може да се отговори. Както от американската страна, така и някои други. В момента всичко е на етап изграждане. Полша от няколко години работи по въпроса. Така беше и когато преди няколко години Полша реши да се възползва от друга американска инициатива – проучване и добив на шистов газ. Няколко години се правеха такива опити с интензивното участие на полската държавна машина. Накрая се оказа, че освен да разбие пътища, инфраструктура и околната страна на Полша , не се постигна нищо друго. Сега отново поляците са прегърнали поредната американска инициатива – за доставки на втечнен природен газ. Не трябва обаче да се забравя, че този газ е много по-скъп от конвенционалния.  Но тука отново можем да говорим за политика, а не за възможности днес или утре да се случат нещата. Съществува една фраза отпреди шест-седем  години – 2010-2011 г. беше кулминацията на полския ентусиазъм за шистов газ, та фразата беше „90 процента ентусиазъм, 10 процента – прагматизъм“  Същото можем да кажем и сега. Когато тръгнат да решават въпроси в енергийната сфера, поляците на първо място поставят антируската си позиция. Всичко, което не е Русия, за тях е хубаво. В случая за пореден път наблюдаваме ентусиазъм, как идващият втечнен газ от САЩ ще преустанови руската енергийна зависимост на страната. Това е втори етап от американските опити през последното десетилетие да изхвърлят Русия от европейския енергиен пазар. Най-напред беше шистовият газ. Даже през 2009 година тогавашният президент Барак Обама я обяви за година на шистовия газ. Заговори се и за т. нар. шистова дипломация на САЩ. Осем години по-късно вече можем да говорим за нов етап на амeриканско настъпление на европейския енергиен пазар. Политиката вече е на втечнения газ. Склонна съм да коментирам, че това няма да се осъществи бързо. Няма да е утре. Никой от специалистите експерти в технологията на този процес не се наема да каже кога може да стане това. Когато говорим за втечнен газ и за всички операции, свързани с втечнения газ , не бива да забравяме, че той не е само интерконектори, но и инфраструктура. И отново повтарям – той е много по-скъп. Говорейки за диверсификация, можем да коментираме различни видове енергия, важното е да се създаде конкуренция, а тя пък да доведе до по-ниски цени. Знае се, че когато по енергийни въпроси говорят политиците, това е предпоследното мнение. Политиците следват своя си стратегия. Неотдавна отново се заговори за „Южен поток“. Това, което излезе тези дни в руската преса, за пореден път доказва този извод. През юни отново се активизира темата „Турски поток“, но покрай него и „Южен поток“, имаше изявление от министерството на енергетиката на Руската федерация, че „Южен поток“ не е в плановете на страната. Но преди два дни, в контекста на американските газови амбиции, се заговори отново от руска страна, че ще има всъщност модифициран вариант на „Южен поток“ – „Турски поток“. Още по време на Санктпетербургския икономически форум Русия подписа „пътна карта“ с България, Сърбия и Унгария и се заговори за възстановяване на „Южен поток“. Това още един път показва, че проект под Черно море за газопровод, независимо как ще се казва, е от стратегическо значение за Русия. Заради климатичните промени през последните години Русия все повече увеличава  транзита на газ към Европа. Не само, защото го иска това, но и защото Европа не може да се справи с ниските температури през зимата. За първи път този февруари беше съобщено, че 34 процента  от газа, който са използвали европейските потребители, е бил руски. Ето още едно обяснение за намеренията за ударно  навлизане на американците на европейския енергиен пазар. Знае се, че Русия е с много силно присъствие на енергийния пазар в Европа – газ, нефт, ядрено гориво.  Затова единственото, което могат да направят САЩ, е отново да се включат в газовата надпревара. И това го наблюдаваме, виждаме го и след знаковата реч на президента Доналд Тръмп в Полша.   Цената на природния газ (не на втечнения – б. р.) в САЩ е двойно по-ниска от тази в хъбовете в Европа – около $110 в сравнение с $220 за 1000 куб. м, твърди Валентин Кънев, шеф на Балканската черноморска петролна и газова асоциация, в интервю за „Блумбърг тв“. „Полша може да стане разпределителен център не само за американски газ. Тя не би се отказала и от доставките от страни като Катар и Норвегия. Тук пак има голямо значение цената. Но Полша би могла да бъде едно добро място, където да се доставя газ, още повече, че този пазар не е развит, САЩ не са развили този пазар на доставки в Европа“, казва Кънев.  ", "date": "08.07.2017", "title": " Ще пробие ли газовата дипломация на САЩ през Полша"}
{"url": "https://trud.bg/%d0%ba%d0%b0%d0%bf%d0%b0%d0%bd%d1%8a%d1%82-%d0%bd%d0%b0-%d1%81%d0%be%d0%b1%d1%81%d1%82%d0%b2%d0%b5%d0%bd%d0%b0%d1%82%d0%b0-%d0%bd%d0%b8-%d0%b3%d0%bb%d1%83%d0%bf%d0%be%d1%81%d1%82/", "text": "Едва ли има българин, който да не желае отношенията между България и Република Македония да се развиват. И не просто да се развиват, а да приключи този десетилетен антагонизъм между най-близките народи на Балканите. Това може би е на подсъзнателно ниво, защото в нашето разделено общество дори и тази привидно консенсусна идея свършва до тук, до ниво на идея. Големият въпрос, проблем, на който търсим отговор е как точно да се развива това сътрудничество. Към днешна дата той очевидно не е намерил своя приемливо решение. Продължаващите вече две десетилетия дебати в нашето, а и в македонското общество, са красноречиво доказателство за липсата на работеща стратегия. Честно казано диалогът между двете държави е в отчайваща безпътица, а това не говори добре за нас самите. Не говори добре за зрелостта на политическите елити като цяло. От няколко дни споровете от двете страни на общата ни граница с Република Македония ескалираха. На път бяхме да постигнем една важна цел и за двете държави – подписването на договор за добросъседство, който се мотае в лабиринт от невъзможни условности от години. Собствените ни страсти отдалечават този миг във времето. И това е точната дума: страсти. Защото от една страна правителството в Скопие, очевидно разтревожено от атаките на опозицията, реши че на 2 август ще постави акцента върху Адриатическата харта. На тази дата в Подгорица ръководителите на Македония, Черна Гора, Албания, Хърватия, Босна и Херцеговина трябва да се срещнат с вицепрезидента на САЩ Майк Пенс. От друга страна в България споровете се разгоряха, вместо да се търси действителен консенсус около националния ни интерес. Чухме всякакви интерпретации на договореното между премиерите Бойко Борисов и Зоран Заев, включително и ехидно тържествуване. Трябва да си дадем сметка, че в дъното на всичко това стои доста неясният коментар на Екатерина Захариева, че щом сме признали Република Македония, то сме признали и нейната конституция, а съответно и урежданата с нея материя, част от която е и официалният език. Всъщност това не е първото непремерено изказване на Захариева. Преди две години тя се изказа срещу масонството, с което застъпи идеи, близки до тези на Сталин, Хитлер и шериатските държави по този въпрос. Логично или не, срещу формулата „официалните езици на двете държави – на български език, съгласно българската конституция и на македонски, съгласно конституцията на Република Македония“, скочиха някои български патриотари. Мнозина веднага ги посочиха с пръст, защото спъвали този важен процес. Не бива да ги обвиняваме в каквото и да е, а още повече, че са част от хибридната война срещу България. Защото те едва ли биха направили това, ако не им бе даден повод чрез подобно изказване на Екатерина Захариева за това, какво сме признали. Всъщност „езиковият“ спор между България и Република Македония не е нов, а датира още от 1991 г. и е свързан с първите опити за официално общуване между двете държави. Тук някак с лека ръка се подминава факта, че в миналото между Народна република България и Социалистическата федеративна република Югославия са подписвани спогодби и на „македонски“ език, тъй като този език е бил един от официалните на последната, но това не бе довело до драма в националната ни кауза. В резултат на дълги и мъчителни преговори, през 1999 г. се стигна до подписването на прословутата декларация на премиерите на България и Македония, където именно бе приложена езиковата формула. Още тогава нейният текст бе подложен на внимателен анализ от страна на специалисти по международно право и бе направен извода, че се признават само държави и освободителни движения, но не и езици. Затова дали един език съществува или не, е въпрос на лингвистиката, а не на дипломацията. Същият аргумент важи и за етносите. Българо-македонската декларация от 1999 г. съдържа два важни момента. Първият е, че „двете страни нямат териториални претенции една спрямо друга“, а вторият е, че „нищо от македонската конституция не може и не трябва да се тълкува, че представлява основа за намеса във вътрешните работи на България с цел защита на статута на лица в България, които не са граждани на Република Македония“. С това регламентиране на двустранните отношения, Македония декларираше, че повече няма да предявява претенции за наличието на „македонско“ малцинство в България и да настоява да му се предоставят съответни права и свободи. Още по-важна обаче бе идеята двете страни да изоставят спора за езика, а дебатът за него и въобще за миналото ни да бъде продължен от историците и филолозите. Намерението на двете правителства очевидно бе в тези спорове, макар и оставащи отворени, вече да не се намесват политиците. От тази гледна точка гафът бе на Захариева като политик, защото ако бе подготвена, външната ни министърка можеше да се измъкне от капана като каже, че езиците не са обект на международно признание, че с езиците се занимава лингвистиката, а не дипломацията. За съжаление не само по такива важни въпроси у нас няма управленска приемственост, поради което вместо да вървим напред, периодично се налага да запушваме пробойните, породени от собствената ни глупост и липса на визия за бъдещето.", "date": "08.07.2017", "title": " Капанът на собствената ни глупост\t\t\t"}
{"url": "https://trud.bg/%d0%b1%d1%8a%d0%bb%d0%b3%d0%b0%d1%80%d0%b8%d1%8f-%d1%89%d0%b5-%d0%b5-%d0%b4%d0%be%d0%bc%d0%b0%d0%ba%d0%b8%d0%bd-%d0%bd%d0%b0-%d0%be%d0%bb%d0%b8%d0%bc%d0%bf%d0%b8%d0%b0%d0%b4%d0%b0%d1%82%d0%b0-%d0%bf/", "text": "Петима шахматисти представиха България на Олимпиадата по шахмат за хора със зрителни увреждания. Класирането им в топ 16 даде възможност София да приеме Световното първенство през следващата година, предаде  . След 35 години България отново ще бъде домакин на голям спортен форум за хора със зрителни увреждания. Страната ни ще домакинства на Световното първенство по брайлов шах през месец юли догодина. Това сподели председателя на федерацията по спорт за хора със зрителни увреждания Иван Янев. Двама от най-добрите ни шахматисти – Държавната шампионка от тази година Илийка Дилкова и младата надежда Никола Илиев заявиха че са много доволни от предстоящото домакинство на страната ни. В края на миналия месец в Охрид се проведе олимпиада за хора със зрителни увреждания. Българският отбор завърши на единадесето място. Равенство срещу Азербайджан в последния девети кръг коства на нашите по-добро представяне. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "08.07.2017", "title": " България ще е домакин на Олимпиадата по шах за незрящи догодина"}
{"url": "https://trud.bg/%d0%bf%d0%be%d0%bb%d1%88%d0%b0-%d0%b5%d0%b2%d0%b0%d0%ba%d1%83%d0%b8%d1%80%d0%b0-10-%d1%85%d0%b8%d0%bb%d1%8f%d0%b4%d0%b8-%d0%b4%d1%83%d1%88%d0%b8-%d0%b7%d0%b0%d1%80%d0%b0%d0%b4%d0%b8-%d0%bd%d0%b0%d0%bc/", "text": "Властите в източна Полша са заповядали евакуацията на 10 хиляди души, както и временното затваряне на магистралата за Беларус, заради намерена голяма бомба от Втората световна война, предава  Бомбата, която тежи 500 килограма бе намерена по време на строителни работи в Белосток.  Властите заявиха, че около 10 хиляди души живеят в радиус от 1.35 километра около бомбата. Те ще бъдат евакуирани в ранните часове на неделя с автобуси, за да могат екипи от сапьори да обезвредят и изнесат бомбата. Жителите ще могат да се върнат до вечерта по домовете си. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "08.07.2017", "title": " Полша евакуира 10 хиляди души заради намерена бомба от Втората световна война в Белосток\t\t\t"}
{"url": "https://trud.bg/%d0%bd%d0%b0%d0%b4-100-%d0%b7%d0%b0%d0%b4%d1%8a%d1%80%d0%b6%d0%b0%d0%bd%d0%b8-%d0%b4%d0%b5%d0%bc%d0%be%d0%bd%d1%81%d1%82%d1%80%d0%b0%d0%bd%d1%82%d0%b8-%d0%b8-%d0%b1%d0%bb%d0%b8%d0%b7%d0%be-200-%d1%80/", "text": "Над 100 демонстранти от протестите срещу Г-20 в Хамбург са задържани, съобщи полицията в „Туитър”. При сблъсъците с множеството са участвали над 15 хил. души. Германската полиция съобщава, че 196 нейни служители са били ранени при сблъсъци с протестиращи в Хамбург, обявили се срещу провежданата в града среща на високо равнище на Г-20, предаде  .         Полицията съобщава, че 83 протестиращи са временно задържани на място, а 19 са арестувани. Протестиращите са палили коли и камиони, разграбвали са магазин. Властите съобщават, че е използвала водно оръдие, за да разпръсне протестиращите. Крайно-леви протестиращи са спукали гумите на автомобилите на канадската делегация на срещата на Г-20. Прозорците на консулството на Монголия са потрошени.                     АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "08.07.2017", "title": " Над 100 задържани демонстранти и близо 200 ранени полицаи на протестите в Хамбург"}
{"url": "https://trud.bg/%d1%88%d0%b8%d0%bd%d0%b4%d0%b7%d0%be-%d0%b0%d0%b1%d0%b5-%d0%b8-%d0%b2%d0%bb%d0%b0%d0%b4%d0%b8%d0%bc%d0%b8%d1%80-%d0%bf%d1%83%d1%82%d0%b8%d0%bd-%d0%be%d0%b1%d1%81%d1%8a%d0%b4%d0%b8%d1%85%d0%b0-%d0%b2/", "text": "Министър-председателят на Япония Шиндзо Абе и президентът на Русия Владимир Путин проведоха около 15-минутен разговор по време на срещата на високо равнище на Г-20 в Хамбург, по време на който обсъдиха въпросите свързани с неподписания мирен договор между двете държави, предаде  . „Обсъждането бе плътно“, заяви заместник-генералният секретар на японското правителство Котаро Ногами. Абе е отбелязал, че Япония е готова да развива сътрудничеството с Русия на Курилските острови за укрепването на доверието между двете страни за сключване на мирен договор. Двамата лидери са се договорили да ускорят консултациите с цел конкретизация на съвместните стопански дейности на Курилските острови. Путин и Абе също така са обсъдили и проблема на ракетната и ядрената програми на КНДР. Японският министър-председател е отбелязал, че Русия трябва да играе голяма роля в решаването на този въпрос. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "08.07.2017", "title": " Шиндзо Абе и Владимир Путин обсъдиха възможностите за мирния договор между Япония и Русия"}
{"url": "https://trud.bg/%d0%bd%d0%be%d0%b2%d0%b8-%d0%b4%d0%b5%d1%82%d1%81%d0%ba%d0%b8-%d0%b3%d1%80%d0%b0%d0%b4%d0%b8%d0%bd%d0%b8-%d1%81%d0%b5-%d1%81%d1%82%d1%80%d0%be%d1%8f%d1%82-%d0%b2-%d1%81%d1%82%d0%be%d0%bb%d0%b8%d1%86/", "text": "Строят се нови обекти за детски градини в столицата, заяви пред   заместник-кметът на София Тодор Чобанов. Той уточни, че в момента текат и много ремонти на детски градини и училища. Тодор Чобанов изброи най-важните обекти, които се строят в момента. Това е нова сграда с четири групи за детската градина в Драгалевци, като с построяването на тази сградата ще могат да се приемат всички деца в градинска възраст. Тече и преустройство на старото Боянско училище с детска градина в две групи. Строи се най-голямата градина през последните години – десетгрупна детска градина в район „Младост“. Тече реконструиране на сграда за осем групи за детска градина номер 187 в район Красна поляна. По думите на Чобанов много важна, очаквана новина е това, че е започнало разширяването на Първа английска езикова гимназия, с което ще се увеличи капацитетът на училището, което отдавна се чакаше. В столицата текат и множество ремонти. Почти във всички столични училища и детски градини има въведени някакви мерки за енергийна ефективности, а в 85 от тях има пълна енергийна ефективност с всички възможни мерки. В момента тече дейност в тази посока и конструктивни укрепвания на над 40 обекта. Чобанов заяви още, че от есента предстои двата най-големи културно информационни центрове в София да заработят в събота и неделя. В момента се предприемат сериозни мерки за разширяване на информационната система в града, за да могат нашите и чуди гости да имат всички удобства. Тази година се очаква рекорд в ръста на туризма в София – около 20%. Това е в резултат на различни фактори, най-вече и с предстоящото председателство на България на Европейския съвет. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "08.07.2017", "title": " Нови детски градини се строят в столицата"}
