{"url": "https://trud.bg/%d0%b8%d1%81%d0%bb%d1%8f%d0%bc%d1%81%d0%ba%d0%b0-%d0%b4%d1%8a%d1%80%d0%b6%d0%b0%d0%b2%d0%b0-%d0%b8-%d0%ba%d0%bb%d0%b8%d0%bc%d0%b0%d1%82%d0%b8%d1%87%d0%bd%d0%b8%d1%82%d0%b5-%d0%bf/", "text": "„Ислямска държава“ (ИДИЛ) и климатичните промени са най-сериозните световни заплахи, пред които е изправено човечеството. Това сочат резултатите от анкета на центъра „Пю“ ( ) сред граждани на 38 държави. Джихадистите от ИДИЛ са смятани за световен враг номер 1 от запитаните в 18 страни, включително Съединените щати, Германия, Франция и Австралия. Промените в климата са най-голяма заплаха за 13 страни, включващи Канада, Южна Африка и редица латиноамерикански държави. Процентно обаче двете заплахи са почти равностойни – около 62% от анкетираните посочват ИДИЛ като най-голяма опасност, а глобалното затопляне – 61%. Други заплахи са кибератаките (51%), трусовете в световната икономика (51%) и бежанската криза (39%). Около една трета от анкетираните се безпокоят от силата и влиянието на САЩ, а приблизително същият дял мислят това за Русия и Китай. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.02", "title": " „Ислямска държава“ и климатичните промени са най-големите заплахи пред човечеството"}
