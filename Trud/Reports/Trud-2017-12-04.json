{"url": "https://trud.bg/%d0%bf%d1%80%d0%b5%d0%b7%d0%b8%d0%b4%d0%b5%d0%bd%d1%82%d1%8a%d1%82-%d0%bd%d0%b0-%d0%b9%d0%b5%d0%bc%d0%b5%d0%bd-%d0%bf%d1%80%d0%b8%d0%b7%d0%be%d0%b2%d0%b0-%d0%b7%d0%b0-%d0%b2%d1%81%d0%b5%d0%bd%d0%b0/", "text": "Президентът на Йемен Абд Раббо Мансур Хади призова жителите на всички провинции в страната да се вдигнат на въстание против метежното движение „Ансар Аллах“ (хутите). Изказването на йеменския лидер бе транслирано в понеделник по телевизионния канал Sky News Arabia, предава ТАСС. „Призовавам народа на Йемен във всички провинции да въстане против въоръжените формирования на хутите“, заяви той. Освен това президентът се обърна с призив към лидерите на партията „Всеобщ народен конгрес“(ВНК), която бе оглавявана от убития на 4 декември бивш президент на страната Али Абдула Салех, „да се обединят и да застанат на страната на конституционната законност“. „Ние сме длъжни да отворим нова страница и заедно да се противопоставим срещу бандата метежници“, почерта Хади. „И да сложим край на господството на тази групировка в Йемен“. Въоръжените стълкновения между привържениците на бившия президент на Йемен Салех и хутите, в резултат от които загинаха около 250 души и от двете страни, продължават в столицата Сана от 29 ноември. Хутите заявиха на 4 декември, че са възстановили контрола над столицата след военна операция против тях, организирана от бившия лидер на републиката, след обявяването на разрива на партньорските отношения с „Ансар Аллах“. Бившия лидер на Йемен е загинал след нападение на метежниците, докато се е придвижвал от Бейт ал Ахмар към планинския район Санхан, разположен на няколко десетки километра от Сана. Според последната информация, пътя на кортежа на   е преграден от група „хути“, които са го преследвали с 20 коли. Те са го извели от джипа му и са го разстреляли. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.04", "title": " Президентът на Йемен призова за всенародно въстание срещу бунтовниците хути"}
{"url": "https://trud.bg/%d1%81%d1%83%d0%bb%d1%82%d0%b0%d0%bd%d0%ba%d0%b0-%d0%bf%d0%b5%d1%82%d1%80%d0%be%d0%b2%d0%b0-80-%d0%bc%d0%bb%d0%bd-%d0%bb%d0%b2-%d1%89%d0%b5-%d0%b1%d1%8a%d0%b4%d0%b0%d1%82-%d0%be%d1%82%d0%b4%d0%b5/", "text": "80 милиона лева ще бъдат отделени догодина за хора, които да влязат в пазара на труда. Става дума за обучения и квалификация, самите работодатели ще могат да участват, за да могат да обучават работници за своите фирми, за строители, зидари или в областта на хотелиерството и ресторантьорството. Това каза пред   заместник-министърът на труда Султанка Петрова. „Хората в трудоспособна възраст, които не работят и са в добро здравословно състояние трябва да се включат в пазара на труда. Има хора на 30-40 години, които досега не са работили. А има нужда от работна ръка в някои отрасли като строителство, хотелиерство, ресторантьорство. Отдавна работим в тази посока, това е и правилният път, със съответните програми, европейски например.“ Тя открои, че идеята хората в трудоспособна възраст, които не работят, да не получават социални помощи не е нова, а е била заложена в предизборната кампания на ГЕРБ.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.04", "title": " Султанка Петрова: 80 млн. лв. ще бъдат отделени за хора, които да влязат в пазара на труда"}
{"url": "https://trud.bg/%d0%bc%d0%b1%d0%b0%d0%bf%d0%b5-%d0%b5-%d0%bd%d0%b0%d0%b9-%d1%81%d0%ba%d1%8a%d0%bf%d0%b8%d1%8f%d1%82-%d0%bc%d0%bb%d0%b0%d0%b4%d0%be%d0%ba-%d0%b2-%d1%81%d0%b2%d0%b5%d1%82%d0%b0/", "text": "Младата френска звезда Килиан Мбапе от ПСЖ е най-скъпият играч до 21-годишна възраст. Това показа проучване на футболната обсерватория CIES. Според анализа, цената на младока в периода септември – декември се е увеличила с близо 50 млн. евро – от 133,8 млн. на 182,8. Така Мбапе изпревари Деле Али от „Тотнъм“. Цената на английския полузащитник остана не променена и е 180 млн. евро. Любопитното е, че шестима таланти състезаващи се на Острова попадат в челната десетка. Освен Али, в нея са Лерой Сане (124,5 млн. евро) и Габриел Жезус (108,4) от „Манчестър Сити“. Футболистите на „Манчестър Юнайтед“ сред първите десет са Маркъс Рашфорд (116,7) и Антони Марсиал (85,6). „Тотнъм“ има още един представител сред най-скъпо струващите играчи до 21-годишна възраст. Това е Дейвинсън Санчес. Според анализа цената на колумбиеца е 66,3 млн. евро. Челната десетка попълват Тимо Вернер (92,5) от „Лайпциг“, Кристиан Пулишич (75,2) от „Борусия“ (Дортмунд), както и Осман Дембеле (120,4) от „Барселона“. Сред първите сто най-много цената си е повишил Трент Александър-Арнолд от „Ливърпул“. Стойността на халфа е скочила с 235% за три месеца. През септември цената му е била 6,3 млн. евро докато сега тя е 21,1.", "date": "2017.12.04", "title": " Мбапе е най-скъпият младок в света"}
{"url": "https://trud.bg/18-%d0%b3%d0%be%d0%b4%d0%b8%d1%88%d0%b5%d0%bd-%d0%b1%d0%b5%d0%b7-%d0%ba%d0%bd%d0%b8%d0%b6%d0%ba%d0%b0-%d0%bd%d0%be-%d1%81-%d1%84%d0%be%d0%bb%d0%ba%d1%81%d0%b2%d0%b0%d0%b3%d0%b5%d0%bd/", "text": "17-годишно момче е в болница след пътно произшествие в пловдивското село Белащица, станало в събота към 19 часаа. На място служители на Първо РУ на МВР-Пловдив установили, че лек автомобил „Фолксваген”, управляван от неправоспособен 18-годишен тийнейджър от селото, се е блъснал в паркиран лек автомобил “Ауди”. С фрактура на ръка и контузии е 17-годишен пътник във „Фолксваген”-а. Водачът бил тестван с дрегер за алкохол и апаратът отчел наличието на 0,66 промила. По случая е образувано досъдебно производство. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.04", "title": " 18-годишен без книжка, но с „Фолксваген”, прати в болница 17-годишен"}
{"url": "https://trud.bg/%d0%b1%d0%be%d1%80%d0%b8%d1%81%d0%be%d0%b2-%d0%b2%d0%b4%d1%8a%d1%85%d0%bd%d0%b0-%d0%ba%d1%83%d1%80%d0%b0%d0%b6-%d0%b8-%d0%bd%d0%b0-%d0%b0%d0%b2%d1%81%d1%82%d1%80%d0%b8%d0%b9%d1%81%d0%ba%d0%b8%d1%8f/", "text": "Премиерът Бойко Борисов е провел телефонен разговор с министъра на външните работи на Австрия и председател на спечелилата парламентарните избори Австрийска народна партия Себастиан Курц, съобщават от правителствената информационна служба. Борисов и Курц, който е натоварен да състави правителство и се очаква да поеме канцлерския пост до седмици, обсъдили възможностите за по-силно партньорство и сътрудничество между България и Австрия, както и предизвикателствата в рамките на Европейския съюз. Българският министър-председател проведе подобен разговор, но очи в очи и с Ангела Меркел преди седмица, като тогава обясни, че й е вдъхнал кураж за съставянето на правителство в Германия. Именно това предстои и на Себастиан Курц. По време на телефонната беседа с Курц, двамата са обсъдили теми в контекста на председателството на Съвета на ЕС, което веднага след България ще бъде поето от Австрия. „Фактът, че председателствата на двете държави са едно след друго, дава голям шанс за постигане на по-добри резултати“, подчертал Себастиан Курц. Премиерът Борисов използвал възможността да го запознае с предстоящата среща на върха на тема „Западни Балкани“ в София, която ще се проведе през май, в рамките на Българското председателство. Двамата лидери пояснили, че ще обединят усилията си за Западните Балкани и изразили убеждение, че заедно в рамките на една година България и Австрия ще допринесат за постигане на голяма крачка напред в развитието на региона. В това число по-добра свързаност и трайни резултати по европейския път на държавите от Западните Балкани. Курц отправил покана към Борисов да бъде негов пръв официален гост във Виена на 1 януари, а българският премиер подчертал, че го очаква като колега в Европейския съвет.", "date": "2017.12.04", "title": " Борисов вдъхна кураж и на австрийския лидер Курц"}
{"url": "https://trud.bg/%d0%ba%d0%bc%d0%b5%d1%82%d1%8a%d1%82-%d0%bd%d0%b0-%d0%bb%d0%be%d0%bd%d0%b4%d0%be%d0%bd-%d0%be%d0%b1%d1%8f%d0%b2%d0%b8-%d0%b1%d1%8a%d0%bb%d0%b3%d0%b0%d1%80%d1%81%d0%ba%d0%b0%d1%82%d0%b0-%d0%be/", "text": "Кметът на британската столица Садик Хан обяви българската общност за една от приоритетните в Лондон, която ще бъде подкрепяна и интегрирана, предаде БГНЕС. Дотук се стигна след активната работа на българския гражданин от Варна Нишан Джингозян, който от 18 години живее и работи в кметство Брент, Северо-западен Лондон. През последните години той е ръководител на общинската програмата за интеграция и подкрепа на общностите на територията на кметството. Сред 230-те етнически общности там тази на източно-европейците вече е втора по големина след полската и румънската. През юни се състоя фестивал на културите с подкрепата на всички кметства и техните комисии за равноправие, припомни Джингозян. „Още преди да започна работа в Брент, бях наясно, че общността на източно-европейците е огромна, но не е представена никъде, няма общински съветници, нито е включена в някакви програми за подкрепа. При разговор с кмета на Брент Бхагванджи Чохан /от Шри Ланка/ се договорихме за създаването на програма за работа с новопоявяващи се групи и общности, и започнахме да работим с източно-европейците. А техните проблеми са много специфични – нямат достъп до услугите, предлагани от кметството, на първо място от образователните програми. Установихме, че само 9% от всички се ползват от тях, при положение, че това е втората по численост група на територията на Брент“, разказа Нишан Джингозян. Така първата проява в тази посока става юнският фестивал, с представители на 9 посолства на страните от Източна Европа – посланици, консули, аташета. Присъстват и няколко души от екипа на лондонския кмет Садик Хан, които проявяват сериозен интерес към програмата, а се оказва, че нямат информация за нея. Намерението е фестивалът на културите да стане традиционен. Следва и продължението по програмата на кметството – работни групи от по 5 души експерти установяват контакт с групите и осигуряват решение на проблемите им, улесняват достъпа на тези хора до услугите на кметството. „В кметство Брент демографиката се променя изключително интензивно, тук се говорят 230 езика от 350 000 души население. Фактът, че за по-малко от 10 г., т.е. след последното преброяване, изведнъж една невидима общност се оказа втората по големина, е показателен за темповете на миграцията. На първо място е присъствието на азиатската общност. Всички тези хора са данъкоплатци и имат правото да гласуват на избори“, коментира Джингозян. Преди около месец той получава покана за среща от екипа на Садик Хан, който работи за интеграцията на общностите в Лондон. По време на разговорите са обсъдени възможностите за финансиране и подпомагане на 6 мигрантски общности и в края на ноември лондонският кмет Хан обявява българите за една от приоритетните, с която Голямата столична община трябва да работи. „За пръв път на такова високо ниво е оценено, че българската общност не е представена в общините на Великобритания. А по информация от националната здравна система само в Лондон и околностите живеят 250 000 българи, в столицата има 15 български училища. Здравеопазването е задължително и безплатно, няма как да си извън националната здравна система, която разполага с демографски данни за числеността на общностите по места. След като кметът на Лондон набеляза българите като целева група за работа, общността ще получи финансиране чрез своите сдружения тук, които трябва да кандидатстват с проекти“, уточни той. Нишан Джингозян работи по подобни програми от 2 г., но локално, на територията на Брент, а сега не крие удовлетворението си от шансовете за лондонските българи, предоставени от Садик Хан. Нишан и приятели вече са създали Българска социална платформа – организация за съдействие и подкрепа на българите, имат и свой офис, а всичко е с лични средства. Първият им проект стартира в началото на януари догодина – подготвителен курс за теста, който всички граждани на ЕС, живеещи във Великобритания и искащи постоянен статут, трябва да положат. Освен това те ще работят и по програма за подкрепа на имигрантите, особено сега, когато правилата се променят буквално всеки ден заради Брекзит. Българският център ще предлага и информация за свободни работни места на базата на данните, получавани в кметство Брент по силата на договорите с големите търговски и други вериги. Пристигащите там българи ще получават помощ за подготовка за интервю за работа, за изготвяне на сивитата и придружителните писма по съответните стандарти. „Правят се всевъзможни опити за демотивиране на хората с цел те да се завърнат в страните си. Само единият формуляр, който трябва да се попълни, е от 86 страници! Заради това идеята ни е да помагаме на българите. До момента в Брент нямаше друга подобна организация, румънците имат три свои, поляците също. Българите тук са объркани заради Брекзит, липсва им информация така, както и на всички 3,5 млн. граждани на ЕС, живеещи легално във Великобритания. Никой не е наясно какво ще стане с тях, със статута им или дали ще получат такъв, или автоматично ще получат някакъв нов, дали ще преминат през нови процедури, дали всичките им права ще отпаднат, нищо не се знае. В един момент се говореше за точкова система като тази в Австралия. Всички са притеснени и объркани, защото за по-голямата част от тези хора идването им на Острова е последен шанс за достоен живот, без да преувеличавам. Повечето от българите пристигат от градове с висока безработица и за тях няма връщане назад, децата на много от тях са родени тук и ако се наложи обратен процес, те не биха адаптирали към средата в България. Не ми се мисли, ако наистина тези стотици хиляди българи се видят принудени да се завърнат по домовете си – българската социална система ще експлодира. Тук върви негативна кампания против ЕС, особено активен е външният министър Борис Джонсън, който не крие апетитите си да стане лидер на Консервативната партия, а и да обере гласовете на по-крайно десните. Тази кампания, подклаждана от толкова високо ниво, среща подкрепата на няколко таблоида. Садик Кан обаче е на противоположната позиция, той е проевропейски настроян, беше и против Брекзит, и води политика под мотото „Лондон е отворен“, коментира Нишан Джингозян. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.04", "title": " Кметът на Лондон обяви българската общност за една от приоритетните в британската столица"}
{"url": "https://trud.bg/%d0%bc%d0%b0%d0%ba%d1%80%d0%be%d0%bd-%d0%b1%d1%8a%d0%bb%d0%b3%d0%b0%d1%80%d0%b8%d1%8f-%d0%b5-%d0%b2%d0%b0%d0%b6%d0%b5%d0%bd-%d0%bf%d0%b0%d1%80%d1%82%d0%bd%d1%8c%d0%be%d1%80/", "text": "Кохезионната политика не е просто трансфер на средства, а фактор за политическа и социална стабилност на целия континент. Тя може да облекчи икономическата имиграция в богатите страни и демографската криза в по-слабо развитите европейски държави. Това заяви президентът Румен Радев пред журналисти в Париж, след като проведе в Елисейския дворец среща с президента на Френската република Еманюел Макрон. Българският държавен глава е на работно посещение във Франция по покана на своя френски колега. За да имаме ефективна Кохезионна политика, трябва да има ефикасни мерки за борба с корупцията. Формалните доклади не вършат работа, подчерта още Румен Радев и добави, че за това са необходими реални мерки. „Утре ми предстои среща с френския бизнес, на която ще обсъдим и условията за привличане на френски инвестиции в България“, посочи президентът. По думите на държавния глава провеждането на втора среща на ниво държавни глави, в рамките на четири месеца, е свидетелство за общата воля за засилено партньорство между България и Франция. „Изказах подкрепа за визионерския подход на френския президент към проблемите на Европа и му благодарих за подкрепата да основем в България клон на френското Национално училище за администрация за района на Югоизточна Европа, заяви Румен Радев. Държавният глава отбеляза и подкрепата на френската страна за създаване у нас на Международен изследователски, научен и лечебен център с технология от ЦЕРН, който може да се превърне в пример за европейска интеграция в нашия регион. Изграждането на реални отбранителни способности на Обединена Европа е необходимост, без които тя ще бъде непълноценен актьор на световната сцена, посочи още държавният глава и добави, че България разполага с немалък производствен и научен потенциал в отбранителната сфера, който трябва да намери място в общата европейска отбрана. Двамата президенти подчертаха и нуждата от европейска солидарност пред външните предизвикателства за ЕС като миграцията и тероризма. „Приемането на България в Шенген е важен фактор за допринасяне на повишаване на сигурността в Европа, защото сигурността на всеки европейски гражданин започва от сигурността на външните граници и България е такава граница“, категоричен беше Румен Радев и призова Европа да действа солидарно в защита на своята демокрация. Европейската перспектива на държавите от Западните Балкани в светлината на Българското председателство на Съвета на ЕС, също е била сред темите на разговора между двамата президенти, стана ясно от думите на Румен Радев. Президентът Еманюел Макрон изрази желание за развитие на двустранните отношения между България и Франция и постигането на резултати в три области. „Имаме общи перспективи по отношение на отбраната, икономическото сътрудничество и образованието, за които ще работим заедно”, посочи той. Президентът Макрон определи България и като важен партньор по отношение на дневния ред на Европейския съюз и изрази подкрепата си за предстоящото председателство на нашата страна на Съвета на ЕС. ”По време на Българското председателство се надявам да постигнем конкретен напредък за сътрудничеството на страните членки на ЕС по отношение на висшето образование в европейските университети”, каза още президентът Макрон.", "date": "2017.12.04", "title": " Макрон: България е важен партньор"}
{"url": "https://trud.bg/%d0%bf%d1%80%d0%be%d0%ba%d0%be%d0%bf%d0%b8%d0%b5%d0%b2-%d0%b8-%d1%85%d1%80%d0%b8%d1%81%d1%82%d0%be-%d0%b8%d0%b2%d0%b0%d0%bd%d0%be%d0%b2-%d0%bb%d1%8a%d1%81%d0%bd%d0%b0%d1%85%d0%b0-%d0%bd%d0%b0-%d0%b8/", "text": "Иво Прокопиев и проваленият бивш правосъден министър Христо Иванов лъснаха рамо до рамо в разобличаващи плакати, разлепени по столичните улици. Не е ясно кой стои зад акцията, но на афишите, на които най-отгоре стои името на партията на Иванов „Да, България“ (след да е добавено едно Й), пише: „Партията финансирана от криминално проявени и подсъдими олигарси. Партията съставена от хомосексуалисти, зелени рекетьори и грантаджии на Джордж Сорос. Партията която в престъпна симбиоза със Съюза на съдиите е окупирала съдебната власт. Партията която унищожи дясната идея, работи срещу националните интереси и клевети България в Европа.“ АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.04", "title": " Прокопиев и Христо Иванов лъснаха на изобличаващи плакати"}
{"url": "https://trud.bg/%d0%bc%d0%b0%d1%80%d0%b8%d1%8f-%d0%b8%d0%bb%d0%b8%d0%b5%d0%b2%d0%b0-%d0%b1%d1%80%d0%b5%d0%bc%d0%b5%d0%bd%d0%bd%d0%b0-%d0%bd%d0%b0-%d0%ba%d0%be%d1%80%d0%b8%d1%86%d0%b0%d1%82%d0%b0-%d0%bd%d0%b0-eva/", "text": "По-красива и по-щастлива от всякога е Мария Илиева на декемврийската корица на  . Попиконата очаква първото си дете и споделя с усмивка своите емоции и мечти – ексклузивно, само за читателите на списанието. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.04", "title": " Мария Илиева бременна на корицата на EVA"}
{"url": "https://trud.bg/70-%d0%b3%d0%be%d0%b4%d0%b8%d1%88%d0%bd%d0%b0-%d0%b6%d0%b5%d0%bd%d0%b0-%d0%bf%d0%be%d1%81%d1%82%d1%80%d0%b0%d0%b4%d0%b0-%d0%bf%d1%80%d0%b8-%d0%ba%d0%b0%d1%82%d0%b0%d1%81%d1%82%d1%80%d0%be%d1%84%d0%b0/", "text": "70-годишна жена е настанена в пловдивска болница, след като бе ранена при произшествие на изхода на село Труд, в посока Граф Игнатиево, станало в събота около 16.35 часа. По предварителни данни лек автомобил “Ауди” намалил рязко скоростта, а за да избегне удар с него, движещото се отзад “Пежо” преминало в насрещната лента, където се сблъскало с лек автомобил “Опел”, в който пътувала пострадалата пенсионерка. Шофьорите – 32-годишна карловка, 25-годишен хисарчанин и 71-годишен пловдивчанин, са тествани с дрегер, резултатите са отрицателни. Местопроизшествието е запазено и посетено от дежурна група на РУ – Труд. Образувано е досъдебно производство. Причините и обстоятелствата около пътния инцидент се изясняват. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.04", "title": " 70-годишна жена пострада при катастрофа с 3 автомобила край село Труд"}
{"url": "https://trud.bg/%d0%b2%d0%b8%d0%b6%d1%82%d0%b5-%d0%b0%d0%ba%d1%86%d0%b5%d0%bd%d1%82%d0%b8%d1%82%d0%b5-%d0%b2-%d0%b1%d1%80%d0%be%d1%8f-%d0%bd%d0%b0-%d0%b2%d0%b5%d1%81%d1%82%d0%bd%d0%b8%d0%ba-%d1%82%d1%80%d1%83-86/", "text": "Сделка, реституция или дела. Само специален закон може да уреди въпроса със собствеността на дворците.         Трудово-правната консултация на „Труд“.             Само България единствена в Европа няма нито един нов ски лифт за последните 15 години – анализ на „Труд“.         В преговорите за Брекзит Ирландия не говори сама, а с гласа на 27-те, казва посланикът на Република Ирландия в България Майкъл Форбс в интервю за „Труд“.         Морално-психологически портрет на съвременните борци за демокрация, искащи да скрият какво са вършели преди. Така си живеем вече 28 години – комунизъм няма, но антикомунисти, дал Господ – анализ на проф. Васил Проданов.             За рибаря най-хубавата риба е хванатата, за търговеца – продадената, а за клиента – авантата – репортаж на Любомир Йорданов.         Силует на Елина Друмева, управител и собственик на фирма “Абритес” ООД. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.04", "title": " Вижте акцентите в броя на вестник „Труд“ във вторник, 5 декември 2017"}
{"url": "https://trud.bg/%d0%b7%d0%b0%d0%b4%d1%8a%d0%bb%d0%b6%d0%b5%d0%bd-%d0%bb%d0%b8-%d1%81%d1%8a%d0%bc-%d0%b4%d0%b0-%d0%b7%d0%b0%d0%bf%d0%bb%d0%b0%d1%82%d1%8f-%d0%b4%d0%b0%d0%b4%d0%b5%d0%bd%d0%be%d1%82%d0%be-%d0%bc%d0%b8/", "text": " При напускането ми на работа работодателят ми предостави фактура, на която пише, че следва да внеса сума от 160 лв. за предоставеното ми работно облекло, защото то се давало за година. Моля да ми обясните имали някакво законово основание да ми търсят пари за подобно нещо?    Съгласно Кодекса на труда работодателят осигурява на работниците и служителите безплатно работно и униформено облекло при условия и по ред, установени от Министерския съвет или в колективен трудов договор. Наредбата за безплатното работно и униформено облекло (НБРУО) регламентира реда, начина и условията за предоставяне на безплатно работно и униформено облекло от работодателите на работниците и служителите. В съответствие със спецификата на извършваната дейност и на работното място и след предварителни консултации с представителите на синдикалните организации, с представителите на работниците и служителите по чл. 7, ал. 2 от Кодекса на труда и с комитета/групата по условия на труд работодателят определя: работните места и видовете работа, за които се осигурява работно и/или униформено облекло; работниците и служителите, които имат право на такова; вида, характеристиките и отличителните знаци на облеклото; срока за износването му; условията за ползване, включително почистването на работното и/или униформеното облекло. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.04", "title": " Задължен ли съм да заплатя даденото ми работно облекло при напускане на работа"}
{"url": "https://trud.bg/27-%d0%b3%d0%be%d0%b4%d0%b8%d1%88%d0%b5%d0%bd-%d0%bc%d1%8a%d0%b6-%d0%b7%d0%b0%d0%b3%d0%b8%d0%bd%d0%b0-%d0%bf%d1%80%d0%b8-%d1%83%d0%b4%d0%b0%d1%80-%d0%bc%d0%b5%d0%b6%d0%b4%d1%83-%d0%b4%d0%b2%d0%b5/", "text": "27-годишен мъж загина при удар между две коли на пътя Ловеч – Левски, на около 6 км от Ловеч, в района на село Умаревци, местността Каса баир, предаде „ „. Сигнал за инцидента бил подаден в 16.20 ч. Катастрофата е между „Рено Меган” и „Хюндай”. Починалият шофьор бил зад волана на едната кола, а другата управлявал 62-годишен троянец, който по първоначална информация от полицията не е сериозно пострадал. Причините за инцидента се изясняват. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.04", "title": " 27-годишен мъж загина при удар между две коли на пътя Ловеч – Левски"}
{"url": "https://trud.bg/%d0%b7%d0%b8%d0%bc%d0%bd%d0%b8%d1%8f%d1%82-%d1%82%d1%83%d1%80%d0%b8%d0%b7%d1%8a%d0%bc-%d0%bf%d0%b0%d0%ba-%d0%bb%d0%b8-%d1%89%d0%b5-%d1%81%d1%82%d0%be%d0%b8-%d0%b2%d1%8a%d0%b2-%d1%84%d1%80%d0%b8%d0%b7/", "text": "Българите не изпускаме възможност да се похвалим с уникалната си природа и как сме една от шепата държави в цял свят, която може да развива всички видове туризъм. Но между „може“ и „развива“ има огромна разлика, която реалният живот ни напомня сурово всеки зимен сезон и настоящият няма да е изключение. Зимата на 2017 г. ще бъде посрещната като 15-та поредна зима, в която България не е успяла да изгради нито един нов ски лифт – проектиран на ново място, построен „на зелено“. С това си антипостижение ние най-вероятно  Колкото и срамно да звучи, дори държави като Португалия, Белгия, Холандия и Кипър са успели да създадат нещо ново в областта на ски спортовете и туризма през изминалото десетилетие и половина. Например, телекомуникационният гигант „Водафон“ става спонсор на единствения ски курорт в Португалия и го развива успешно. Холандците пък наскоро разширяват стария си затворен ски парк Зьотермеер. Белгийците също не спят и изграждат няколко ски парка на затворено като „Снежен свят Ландграаф“, в който има цял 6-местен лифт. През 2008 г., дори Кипър въвежда в експлоатация нов лифт в единствения си ски курорт – Троодос.  В Прибалтика може да не са дарени с високи планини, но на местните хора не липсва предприемчивост и изобретателност, вкл. и за развитие на зимни спортове.  през 2011 г. На ски в Естония? Отскоро и това е възможно. Преди 15 години Янек Маар, студент по маркетинг, решава да се разходи в района на Кивиоли, след като успешно е завършил Талинския университет. Пред себе си видял един огромен „прашен хълм“ – изкуствени хълмове, образуващи се при добиването на шистов петрол в Естония – и решил, че това може да се превърне в перфектната ски писта. 13 години по-късно и на цената на 6 млн. евро, Кивиоли вече е микро ски курорт.  Що се отнася до останалите страни членки на ЕС, то анализът е излишен – Швейцария, Франция, Италия, Германия, Великобритания, дори Чехия, Словения и Словакия ежегодно правят повече нови лифтове, отколкото България е направила за последните 50 години. За разлика от криворазбраната цивилизация у нас, Западната цивилизация смята този вид транспорт за най-екологичния и затова го промотира навсякъде, дори и в защитените територии, където има нужда от такъв.  с идентично ниво на защита като Рила и Пирин изгради една дузина нови лифтове през последното десетилетие.  На фона на всичко това, България с 88 върха над 2500 метра и стотици над 2000 държи своите зимни спортове и зимен туризъм буквално и преносно „във фризера“. Като изключим няколко реновирани лифта в Банско и подменената „Паничка“ в Пампорово, държавата ни не е изграждала нищо чисто ново и „на зелено“ за ски спортовете, откакто се изгради ски зона „Банско“.  Дали този абсурд на световно ниво е чиста случайност или е плод на целенасочена и, за съжаление, успешна кампания срещу нас, като потенциален конкурент, следва да си отговори всеки българин. Само едно е ясно със сигурност – щом Естония може да изгради микро ски курорт върху старо петролно сметище, то самозалъгването, че българската природа няма дадености за нова ски инфраструктура, е признак единствено и само на уникална за цяла Европа глупост. А както е казал още Роналд Рейгън, бедността е справедливото наказание за глупостта. През годините едни и същи лица, маскирани зад екологична кауза, саботират с всички сили развитието на зимния туризъм в България. Въпреки че за това време те не са защитили твърденията си с нито един екологичен аргумент, гласът на шепата неправителствени организации от коалицията “За да остане природа в България” се чува по върховете на властта. Причината не е в тяхната сериозна експертиза на природозащитници, просто защото те не са такива. Всъщност се занимават с най-обикновен рекет над всяко правителство, което прояви намерение да развива и зимния туризъм. Така наречените зелени мигновено започват спекулации и организират протести. По време на тези митинги няколко десетки души, предвождани от лица като Тома Белев (на снимката), Петко Ковачев, Андрей Ковачев и още няколко зелени кардинали, оплетени помежду си в сериозни финансови и лобитски интереси, шестват из София. Лозунгите са различни – “Спасете Пирин”, “Спасете Витоша” и така нататък. От какво да се спасяват – никой не знае. Въпреки малобройните сбирки, властта винаги поддава и оттегля плановете си за развитие на зимния туризъм. Въпросът е докога правителствата у нас ще се огъват под екологичния рекет на няколко души, които нямат никакъв природозащитен интерес, а са водени единствено от финансови мотиви.", "date": "2017.12.04", "title": " Зимният туризъм пак ли ще стои във фризера\t\t\t"}
{"url": "https://trud.bg/%d0%bf%d0%be%d0%bb%d0%b8%d1%86%d0%b8%d1%8f%d1%82%d0%b0-%d0%b2-%d0%bc%d0%b0%d0%bb%d1%82%d0%b0-%d0%b7%d0%b0%d0%b4%d1%8a%d1%80%d0%b6%d0%b0-10-%d0%b4%d1%83%d1%88%d0%b8-%d0%b7%d0%b0-%d1%83%d0%b1%d0%b8/", "text": "Полицията в Малта арестува 10 души във връзка   Колата на Галиция беше взривена близо до дома й на 16 октомври, като нападението шокира страната, информира Всички заподозрени са малтийски граждани и повечето от тях имат криминални досиета, обяви премиерът Джоузеф Мускат пред журналисти, цитиран от Ройтерс. Полицията разполага с 48 часа, за да разпита задържаните,  за да им предяви обвинения или да ги освободи. 53-годишната журналистка беше известна с блога си, в който обвиняваше в корупция висши политици. Правителството обяви награда от 1 млн. евро за информация във връзка с убийството й. В помощ на разследването бяха повикани международни експерти, включително и от ФБР. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.04", "title": " Полицията в Малта задържа 10 души за убийството на разследващата журналистка Дафне Галиция"}
{"url": "https://trud.bg/%d0%b2%d0%be%d0%b5%d0%bd%d0%bd%d0%b0%d1%82%d0%b0-%d0%b0%d0%ba%d0%b0%d0%b4%d0%b5%d0%bc%d0%b8%d1%8f-%d0%b7%d0%b0%d0%ba%d1%8a%d1%81%d0%b0-%d0%b7%d0%b0-%d0%bf%d1%80%d0%b5%d0%bf%d0%be%d0%b4%d0%b0%d0%b2/", "text": "Напълно логично единствената ни военна академия не прави изключение от проблемите както на научната общност, така и на армията. БАН спусна символично черните знамена, когато на 10 метра от централната й сграда народните представители гласуваха държавния бюджет за следващата година. Стана ясно, че пари за наука няма. По официални данни във Въоръжените ни сили има 20-25 процента некомплект от военнослужещи, което сваля възможностите за изпълнение на техните задачи. Или, както правителството уточни с Доклада за състоянието на отбраната и въоръжените сили през миналата година, задачите се изпълняват с ограничения. Тези дни стана ясно, че дефицитът от офицерски преподавателски състав в най-висшето ни висше военно учебно заведение у нас е над 20 процента. А цивилният застрашително застарява. Проблемът не е скрит от обществото. За него министърът на отбраната Красимир Каракачанов говори от парламентарната трибуна в отговор на въпрос на народния представител Николай Цонков за резултатите от проведената от Инспектората на МО проверка. Самият началник на академията генерал-майор Груди Ангелов не се поколеба да заяви пред журналисти, че тази ситуация е притеснителна. Първо, приоритетната задача на ВА „Георги С. Раковски“ е да подготвя кадри за отбраната и за много високи отговорности. Без достатъчно като брой и мотивирани преподаватели с пагони това е трудно да се случи. Второ, при средна възраст на цивилния преподавателски състав от 61 години се гледа тревожно на следващата национална акредитация на академията. Поредното подобно изпитание ще бъде през 2022 г., а лимитът на професор и доцент е до 65-годишна възраст. Според официални източници в академията има 45 свободни места за военнослужещи преподаватели и десетина за цивилни. Диагнозата е ясна. Въпросът е, че няма пари за лечението. Така както е в цялата армия. Ниското заплащане кара отлично подготвени преподаватели да бягат в щабовете на въоръжените сили, в Щаба на отбраната и в Министерството на отбраната, където техните колеги със същите звания вземат по-големи месечни възнаграждения. Нормално е да се очаква подобно движение при наличие на неравнопоставеност при заплащането на труда на военнослужещите. Нещо подобно се очаква да се получи и със замисленото увеличение на военните заплати с наскоро гласувания бюджет на МО. Едни ще получат повече, други по-малко, което не може да не доведе до оголване на определени длъжности, които ще бъдат определени като маловажни. Бюджетът, който държавата гласува, стига само за заплати и осигуровки в академията. Всичко останало чака на собствените приходи. Тази година планът е изпълнен почти сто на сто. Това е похвално, но дали е логична подобна схема на финансиране на военно учебно заведение. Въпросът е най-вече към тези, които пишат законите и ги гласуват. Като този за докторантурата. Няма съмнение, че както за нашата, така и за всяка друга съвремена армия, е престижно да има ерудирани командири, включително с интерес към научните изследвания. През тази година една трета от докторантите в академията, т.е. около 30, са от щабовете и войските. И това е похвално. Системата обаче е така направена, че те сами си поемат разходите. Независимо, че темите, които изследват и защитават, са в интерес на отбраната и въоръжените сили. Има ли желаещи офицери да се обучават в академията? Да, отговаря началникът, през тази година приехме 137 слушатели на оперативно ниво и 12 на стратегическо, плюс двама офицери от Република Македония. Обаче, уточнява той, интересът към редовна форма на обучение е занижен. Ето още едно препятствие пред офицера от войските, който е тръгнал да атакува крепостта на науката. Академията няма собствено общежитие за настаняването на слушателите и курсистите си. Налага се ръководството да прибягва към услугите на цивилните ВУЗ-ове, което би трябвало да е червена лампичка за политическото ръководство на Министерството на отбраната. Неоспорим факт е, че решаването на този проблем ще привлече повече слушатели и студенти. Все пак, ще остане ли академията без достатъчно преподаватели. Според Плана за развитие на въоръжените сили до 2020 г. през следващата година на академията предстои трансформиране и минаване по нов щат. Т.е. надежда има.   През тази година обучаемите са над 2 хиляди, което е с 37 процента повече от миналата. Квотата за прием по държавна поръчка е изцяло запълнена. По този показател академията е сред петте висши учебни заведения у нас. През тази година са завършили 458 обучаеми и 95 докторанти. Проведени са 114 курса за следдипломна квалификация и преквалификация. Академията е била домакин на 32 научни прояви. Началникът изразява увереност, че за учебната 2016/2017 г. академията ще бъде отново на първо място в професионално направление “Военно дело” и ще мине едно място напред, т.е. на първо, в направление “Национална сигурност”.", "date": "2017.12.04", "title": " Военната академия закъса за преподаватели\t\t\t"}
{"url": "https://trud.bg/%d0%b4%d0%be%d0%ba%d1%8a%d0%b4%d0%b5-%d1%89%d0%b5-%d1%81%d1%82%d0%b8%d0%b3%d0%bd%d0%b5-%d1%82%d0%b0%d0%bd%d1%86%d1%8a%d1%82-%d0%bd%d0%b8-%d1%81%d1%8a%d1%81-%d1%81%d0%b0%d1%83%d0%b4%d0%b8%d1%82%d0%b8/", "text": "Хората, които осъществиха визитата на Бойко Борисов в Саудитска Арабия миналата седмица, я нарекоха историческа. Най-добре е да бъдем реалисти и да видим какво се случи. Първото и най-важно е, че след почти 22 години, откакто имаме дипломатически отношения с кралството, най-накрая бе заявена готовност да се открие българско посолство в столицата Рияд. Иначе посолство на Саудитска Арабия в София има от около година. България прилага принципа на поддържане на баланс на отношенията между отделните фактори в Близкия Изток – нещо характерно за страна членка на Европейския съюз, която след по-малко от месец ще стане председател на Съвета на ЕС. Случилото се в Рияд преди дни е част от умелата външна политика на България след 1989-а, само че с давност… 28 години. Да, визитата наистина е историческа, но с добавката – твърде закъсняла. След Доналд Тръмп, и Бойко Борисов седна на една маса с краля на Саудитска Арабия, констатираха наблюдателите. Арабите са много сърдечни хора. Особено, когато усетят, че срещу себе си имат искрен и лоялен събеседник. Не е необходимо толкова да надуваме фанфарите и да изпадаме в екзалтация, а да бъдем реалисти. Подобен тип посещения бяха организирани по същия начин, когато още преди години там бяха президентът на Румъния, унгарецът Виктор Орбан, представители на Полша. Ефектният танц със саби, в който участваха премиерът и Симеон Сакскобургготски (той бе част от делегацията ни там), естествено предизвика най-много коментари. Танцът е наречен арда и е част от арабския фолклор. Нещо характерно за персийските племена, които са живели на Арабския полуостров. Става дума за онези конници от провинция Неджд в централната част на страната, откъдето произлиза и самият крал Ал Сауд. Това е нещо като присъединяване към конницата на краля основоположник, който е създал съвременното кралство. Да участваш в този танц е белег на лоялност и доверие към онези високопоставени гости, които се смятат за част от воинската група, създала самото кралство. Това е висша форма на доверие. Българският премиер получи тази чест. Трябва обаче да се отбележи и нещо друго – с крале на Саудитска Арабия освен Борисов и Симеон, са се срещали и не малко български граждани. Историята на нашите отношения не са от сега. Преди тази делегация да отиде в Рияд, имаше много сериозни стъпки от страна на българския бизнес в тази насока. Доста отдавна беше създаден българо-саудитски бизнес форум. Негов секретар беше покойният наш журналист Гасан Насър, който направи твърде много за развитието на тези отношения. Първото посещение на български държавник в Саудитска Арабия направи Ивайло Калфин – вицепремиер и външен министър в кабинета „Станишев“. Но тогава саудитите не гледаха на България по този начин – ние бяхме държава член на ЕС само от една година. Последваха посещения на Дипломатическия институт начело с Таня Михайлова – аз бях член на делегацията, на множество български специалисти, преподаватели, спортисти. Има обаче нещо, което остана в сянката на това посещение. България и Саудитска Арабия винаги са имали непрекъснати връзки посредством българските богомолци в Мека – ние имаме квота от няколкостотин български граждани, които ежегодно по време на хаджа отиват на поклонение там. И те са добре посрещани от краля. Трябва да се отбележи, че програмата на българската делегация в Рияд беше много добре организирана и на най-високо равнище – имаше петима министри, множество бизнесмени – вкл. шефа на „Лукойл-България“ Валентин Златев, ръководители на агенции – сред тях и на българското разузнаване, и всеки отиде по своята програма да направи контактите с колегите си. При едно такова посещение най-важното са резултатите. За тях обаче ще трябва да изчакаме. Чуха се обещания за няколкостотин милиарда долара инвестиции в българската икономика. Тук ще вметна какво казаха саудитите преди три години, когато група българи участвахме в международен семинар там. Думите им бяха: „България е твърде малък пазар за Саудитска Арабия. Направете общ пазар с Румъния и това ще може да улесни много нашите инвестиции в различни сектори – като селско стопанство, туризъм, образование или промишленост.“ Тоест, съвместните фирми биха имали по-голям оборот и по-голям пазар – местен или за износ към трети страни. Това от своя страна би довело и до много повече саудитски инвестиции. Затова като всяка първоначална визита, анонсът логично е много силен и позитивен, но трябва да изчакаме да мине малко време и да се убедим, дали наистина тези стъпки ще бъдат реализирани. Разбира се, първата е откриването на посолство в Рияд, което ще е част от българския национален интерес за развитие на отношенията с тази изключително влиятелна арабска държава, център на икономиката, на политиката, на сигурността и на религията. Макар че последният сектор не беше въобще застъпен при посещението на нашата делегация. Заради прословутата българска мнителност, веднага се появиха коментари, че една от целите на визитата ни е да договорим продажба на оръжие. И то в момент, когато от Брюксел заявиха, че ще наложат мораториум върху сделките с оръжие със саудитите. Износът ни на оръжие трябва да бъде изключително прозрачен и строго регламентиран. Но и в тази област има битка за пазари – конкуренти са ни Хърватска, Черна гора и Сърбия. България е доста далече от първата десятка на страните, изнасящи оръжие. Макар че в момента имаме повишен износ – около 1,2 милиарда долара, ние сме още много назад след челните страни. Дори от една Украйна. Има сериозни опасения, че Саудитска Арабия е страната, която изнася тероризъм, но трябва да се отбележи, че от 28 страни – членки на ЕС, посолство в Рияд имат всички с изключение на двете малки постюгославски републики – Хърватска и Словения, и трите прибалтийски поради липса на финансови средства, а и на интереси. Всички останали държави имат много отдавна посолства. Не бива да се забравя, че Рияд е центърът, който влияе не само в арабския свят, но и върху мюсюлманската общност в Европа. А когато говорим за сигурност, трябва да имаме предвид, че България е с най-висок дял на ислямско население от всички държави в ЕС. Саудитска Арабия има много големи успехи, вкл. в борбата със спящите клетки – преди на Ал Кайда, сега на ИДИЛ. Те имат невероятни изследователски центрове, имат големи програми за социализация и ресоциализация на джихадисти – нещо като даване на втори шанс. Това са знания и експертиза, която би могла да ни бъде полезна. Има български граждани, които са завършили саудитски религиозни висши училища. И ако имахме спогодба и посолство в Рияд, саудитските власти щяха да ни предоставят пълна информация за личността на тези момчета, които се върнаха в България с непризнати дипломи. Друго съмнение, което се появи в публичното пространство след визитата ни там, бе, че саудитите може да поискат да изкупят земята ни. Те наистина нямат плодородна земя и внасят зърнените си култури от чужбина. Нещо повече – практиката им е да купуват или наемат земя от държави, които биха могли да им я предоставят. Страни, с които имат такива спогодби, са Украйна, Египет, Пакистан, Виетнам… В Украйна например, огромната част от земите не са собственост на саудитите, а са наети от тях – примерно за 50 или 70 години. Българското правителство е това, което ще определи какви ще бъдат взаимоотношенията от полза за българската страна. Саудитска Арабия е огромен пазар. И още преди 1989 г. нашата селскостопанска продукция – предимно агнета, се появяваше там контрабандно през турски и йордански посредници. Ето един класически пример от скоро – от последната среща във Варна на четирима балкански лидери. Тогава румънският колега на Борисов предложи България и Румъния да изнасят агнета за Близкия Изток. Българският кашкавал и сирене, пюрето – това бяха стоки, които навремето бяха много търсени там. Особено в държави, с които ние имахме много активни икономически връзки – Ливан, Йордания, Сирия, Ирак. Много са нещата, които биха могли да бъдат договорени. Сега е важно да се види дали тези прекрасно анонсирани намерения ще бъдат реализирани. Свидетели сме били на много подобни грандиозни посещения – и те исторически, но реализацията им винаги е била по-тежката и по-трудна част. С оглед на прословутото българско съмнение, е логично някои наблюдатели да реагират с тезата: Пази се от данайците, дори, когато ти дават подаръци. Дали са прави, времето ще покаже, но трябва да си дадем сметка, че Саудитска Арабия е държава, с която за пръв път влизаме в много добри контакти в секторите политика, икономика, финанси, енергетика, сигурност и религия. Всичко това трябва да бъде внимателно анализирано, за да се види каква ще бъде ползата за България през призмата на националните ни интереси. А доколко те ще бъдат материализирани, ще покаже бъдещето.", "date": "2017.12.04", "title": " Докъде ще стигне танцът ни със саудитите\t\t\t"}
{"url": "https://trud.bg/%d0%be%d1%82%d0%ba%d1%80%d0%b0%d0%b4%d0%bd%d0%b0%d1%85%d0%b0-%d1%86%d1%8f%d0%bb%d0%be-%d1%81%d1%82%d0%b0%d0%b4%d0%be-%d0%ba%d0%be%d0%b7%d0%b8-%d0%b2-%d0%bf%d0%bb%d0%be%d0%b2%d0%b4%d0%b8%d0%b2%d1%81/", "text": "Цяло стадо от 25 кози са били откраднати през уикенда от селскостопанска постройка в пловдивското село Михилци. В събота 62-годишен стопанин се оплакал в полицията в Хисаря, че всичките 25 животни били изведени противозаконно от имота му след повреждане на електропастир. Проверката на сигнала продължава в рамките на образувано досъдебно производство. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.04", "title": " Откраднаха цяло стадо кози в пловдивско село"}
{"url": "https://trud.bg/54-%d0%bb%d0%b2-%d1%89%d0%b5-%d1%81%d1%82%d1%80%d1%83%d0%b2%d0%b0-%d1%82%d1%80%d0%b8%d0%bc%d0%b5%d1%81%d0%b5%d1%87%d0%bd%d0%b0%d1%82%d0%b0-%d0%b2%d0%b8%d0%bd%d0%b5%d1%82%d0%ba%d0%b0/", "text": "Тримесечната винетка ще струва 54 лв. или 28 евро от следващата година. Това предвиждат промени в Наредбата за условията и реда за събиране на таксите за ползване на пътната инфраструктура по Закона за пътищата, които Министерство на регионалното развитие и благоустройството предлага. В момента обсъждането й е на междуведомствено ниво. Цените на останалите стикери за леки автомобили се запазват – 97 лева за годишна винетка, 30 лева за месечна и 15 лева за седмична. Другата промяна е, че годишните винетки пък ще имат срок на действие от датата на купуването им, а не както досега – за календарна година. Еднодневният стикер за тежкотоварни камиони над 3,5 тона става 23 лв. или 12 евро. Новите винетки за 2018 г. ще бъдат представени в края на декември. Очаква се около 37 хил. леки автомобила, или близо 7% от водачите, да си купуват тримесечни винетки, показва анализът на Агенция „Пътна инфраструктура“. Според него новите цени ще доведат до повишаване на приходите от такси, събирани от АПИ, с близо 2,8 милиона лева, а това да доведе и до подобряване на пътната инфраструктура. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.04", "title": " 54 лв. ще струва тримесечната винетка\t\t\t"}
{"url": "https://trud.bg/%d1%81%d1%82%d0%b0%d1%80%d0%b0-%d0%b1%d0%b0%d0%bd%d1%8f-%d1%81%d1%82%d0%b0%d0%bd%d0%b0-%d0%bc%d0%be%d0%b4%d0%b5%d1%80%d0%b5%d0%bd-%d1%86%d0%b5%d0%bd%d1%82%d1%8a%d1%80-%d0%b7%d0%b0-%d1%83%d1%87%d0%b5/", "text": "Старата баня на Бургас до училище „Любен Каравелов“ вече е минало. В реновираната и изцяло сграда вече се помещава образователен център, който носи името „Академия Европа“. Тага сагата със старата баня която бе запустяла и бе сборище на клошари, приключи. „Най-после дългогодишните усилия от страна на учители, родители и администрация дадоха положителен резултат и сега можем да се поздравим с това, че една десетилетна инфраструктурна язва на града вече е премахната“, сподели по време на откриването на корпуса в понеделник кметът Димитър Николов. Центърът разполага с фоайе, кабинети по изкуства и различни видове занимания по интереси – стъклопис, иконопис и др., зала за изучаване на китайски език и многофункционална зала. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.04", "title": " Стара баня стана модерен център за ученици\t\t\t"}
{"url": "https://trud.bg/%d1%88%d0%b5%d1%81%d1%82%d0%b8%d0%bc%d0%b0-%d0%bf%d0%be%d1%81%d1%82%d1%80%d0%b0%d0%b4%d0%b0%d1%85%d0%b0-%d0%bf%d1%80%d0%b8-%d1%81%d0%b1%d0%bb%d1%8a%d1%81%d1%8a%d0%ba-%d0%bc%d0%b5%d0%b6%d0%b4%d1%83-2/", "text": "Шестима души пострадаха при катастрофа между два автобуса, станала в пловдивското село Калековец в неделя около 22.45 часа. Пристигналият на местопроизшествието екип на РУ на МВР-Труд установил, че на кръстовището между улица „Независимост” в Калековец и главен път Пловдив – Стара Загора автобус „Мерцедес” с 37-годишен водач е предприел изпреварване и ударил отзад извършващ ляв завой автобус „Сетра”. За прегледи в пловдивска болница с линейки са транспортирани шестима пътници от „Мерцедес”-а. 62-годишна жена е оставена под лекарско наблюдение, а останалите – четири жени и един мъж, са освободени за домашно лечение. Алкохолните проби на шофьорите са отрицателни. Случаят е отработен по административен ред. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.04", "title": " Шестима пострадаха при сблъсък между 2 автобуса в пловдивско село"}
{"url": "https://trud.bg/%d0%bf%d0%b5%d0%bd%d1%81%d0%b8%d0%be%d0%bd%d0%b5%d1%80-%d0%be%d1%82-%d0%bf%d0%bb%d0%be%d0%b2%d0%b4%d0%b8%d0%b2%d1%81%d0%ba%d0%be-%d1%81%d0%b5%d0%bb%d0%be-%d0%b8%d0%b7%d0%b3%d0%be%d1%80%d1%8f-%d0%b7/", "text": "Контрабандни стоки са иззели полицаи от РУ на МВР – Труд в хода на специализирана операция и при при проверка на адреса на 67-годишен жител на пловдивското село Церетелево. Било остановено, че пенсионерът съхранява близо 2000 къса саморъчно свити цигари и 12 килограма тютюн, без български бандерол. Срещу възрастния мъж е образувано бързо производство по чл. 234, ал.1 от Наказателния кодекс, а за случая е уведомена Районна прокуратура. През последното денонощие на територията на Областна дирекция на МВР – Пловдив са регистрирани 15 криминални престъпления – 6 кражби и 9 други. Разкрити са 7 престъпления. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.04", "title": " Пенсионер от пловдивско село изгоря заради контрабанда на цигари и тютюн"}
{"url": "https://trud.bg/%d0%b0%d0%bd%d0%b3%d0%b5%d0%bb%d0%ba%d0%be%d0%b2%d0%b0-%d1%89%d0%b5-%d1%80%d0%b0%d0%b1%d0%be%d1%82%d0%b8%d0%bc-%d0%b2-%d0%bf%d0%be%d1%81%d0%be%d0%ba%d0%b0-%d0%b4%d0%b0-%d0%b8%d0%bc%d0%b0%d0%bc%d0%b5/", "text": "Ще работим в посока да имаме реални арабски инвестиции, каза в пред   министърът на туризма Николина Ангелкова по повод посещението на премиера Бойко Борисов и правителствена делегация. Тя се надява, че у нас ще има 5-звезден хотел, построен от Саудитска Арабия. Министърът подчерта, че там са договорили възможността да се изградят 5-звездни хотели в България от сериозни и международни брандове, от които страната ни има нужда, за да може да привлича по-високоплатежни туристи. „Принц Султан пое конкретен ангажимент следващата година през октомври отново да посети България в рамките на световния конгрес за древните цивилизации, който организираме. Надявам се тогава да обявим конкретиката с мястото и бранда на хотела, който ще се изгради”, изтъкна Ангелкова. По думите ѝ като място българската страна е предложила София, по Черноморието или в зимните курорти. Следващата година предстои мое посещение в Саудитска Арабия, на което в детайли да се конкретизират инвестициите, уточни Ангелкова.  По думите ѝ в Саудитска Арабия се интересуват не само от 5-звездни бизнес хотели, но и от възможностите за инвестиции у нас в балнео и спа сектора. „ е изключително уважение и много висока чест. За първи път се реализира такова историческо посещение на това ниво и за първи път български държавен ръководител се среща с краля на Саудитска Арабия”, подчерта още тя. Работим в посока да се даде възможност за изграждане на втори лифт в Банско, но към момента много трудон можем да се ангажираме със срокове, каза още в разговора министърът на туризма. „Кметът на Банско е внесъл искане за промяна на действащия план за управление на национален парк „Пирин”. Трябва да има решение по това, за да може да се разреши и да има възможност да се изгради втори лифт. Това е едната възможност. Другата е да се изчака произнасянето на съда във връзка с новия план на управлението на национален парк „Пирин”, за да може да се разреши извършването на определени дейности, една от които изграждането на втори лифт”, отбеляза Ангелкова. „Успоредно с това, след като влезе в сила планът за управление, е необходимо инвеститорът да подаде инвестиционно намерение, то да мине съответните процедури, оценки за въздействието, така че да се спазят изискванията по закон. Много е трудно да се ангажираме със срокове предвид възможностите за обжалване”, призна Ангелкова. Има и огромна съпротива, което прави въпроса чувствителен, допълни тя. Между мен и Валери Симеонов няма спор. Работим добре в коалицията, имаме различни мнения по някои въпроси, но това е напълно нормално и разбираемо. Както в едно семейство невинаги мъж и жена са на едно мнение, така и в една коалиция се случва да бъдем на различно мнение, заяви още Николина Ангелкова. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.04", "title": " Ангелкова: Ще работим в посока да имаме реални арабски инвестиции у нас"}
{"url": "https://trud.bg/%d1%81%d0%be%d1%86%d0%b8%d0%b0%d0%bb%d0%b4%d0%b5%d0%bc%d0%be%d0%ba%d1%80%d0%b0%d1%82%d0%b8%d1%82%d0%b5-%d0%be%d0%b4%d0%be%d0%b1%d1%80%d0%b8%d1%85%d0%b0-%d0%b7%d0%b0%d0%bf%d0%be%d1%87%d0%b2%d0%b0%d0%bd/", "text": "Ръководството на германската Социалдемократическа партия единодушно е одобрило започването на преговори за съставяне на правителство с консервативната партия на премиера Ангела Меркел. Това предаде  , като се позова на високопоставен представител на социалдемократите. Лидерите на партията също са определили ключови изисквания за политики, сочи документ, цитиран от агенцията. Сред тях е хармонизиране на корпоративните данъци на европейско ниво, по-високи данъци за хората с високи доходи, увеличени инвестиции в образование, восокоскоростен интернет, пътища и социални жилища. Членовете на Социалдемократическата партия ще обсъдят предложенията на ръководството на конгреса, който ще се проведе в Берлин от 7 до 9 декември. Социалдемократите управляваха в коалиция с Християндемократическия съюз на Меркел от 2013 г. до 2017 г., но на парламентарния вот през септември получиха най-лошия си изборен резултат от Втората световна война насам. По тази причина партията разглежда предпазливо евентуален нов съюз с консерваторите.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.04", "title": " Социалдемократите одобриха започването на преговори за съставяне на правителство с партията на Меркел"}
{"url": "https://trud.bg/%d0%b1%d0%bb%d0%b8%d0%b7%d0%be-13-000-%d0%b5%d0%bb%d1%85%d0%b8-%d0%b8%d0%bc%d0%b0-%d0%b2%d1%8a%d0%b7%d0%bc%d0%be%d0%b6%d0%bd%d0%be%d1%81%d1%82-%d0%b4%d0%b0-%d0%bf%d1%80%d0%b5%d0%b4%d0%bb%d0%be%d0%b6/", "text": "Общо 12 800 коледни елхи, от които 3200 живи с коренова система, има готовност да предложи на пазара за предстоящите празници Югозападното държавно предприятие. По традиция добивът на коледни дръвчета започва в началото на декември. Предлагат се обикновен и сребрист смърч, обикновена и борисова ела, черен и бял бор, зелена дугласка, аризонски кипарис. Основната част от елхите в обхвата на ЮЗДП се добиват при почистване на просеките под далекопроводите, а по-малко са отгледаните в горски разсадници. Сече се само при заявен интерес от търговци и след подадени заявки в  държавните горски и ловни стопанства. Всяка законно отсечена елха е придружена със специална марка и идивидуален номер. Елхите се предлагат на различна цена в зависимост от дървесния вид, височината и начина на добив. Отсечените дръвчета са от 2.00 до 30.00 лева. Цените на живите елхи в контейнер, които след празниците могат да бъдат засадени, са от 4.00 до 30.00 лева. И тази година ЮЗДП предоставя възможност на всеки, който желае да закупи директно коледно дърво от горските стопанства. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.04", "title": " Близо 13 000 елхи има възможност да предложи югозападното държавно предприятие"}
{"url": "https://trud.bg/%d0%b4%d0%be%d0%bc%d0%b0%d1%88%d0%b5%d0%bd-%d0%b0%d1%80%d0%b5%d1%81%d1%82-%d0%b7%d0%b0-%d0%be%d0%b1%d0%b8%d1%80%d0%b4%d0%b6%d0%b8%d0%b8-%d0%bd%d0%b0-%d0%b4%d1%8f%d0%b4%d0%be-%d0%bf%d1%80%d0%be%d0%ba/", "text": "Районната прокуратура в Нови пазар протестира пускането под домашен арест от местния съд на Галин Г. и Туран А., които нападнаха с маски и нож дядо в дома му и го ограбиха. На третия участник в грабежа – непълнолетния Тунджай Р./17г./ съдът e наложил надзор от инспектор в детска педагогическа стая, уточняват от Апелативна прокуратура-Варна. Галин Г./34г./, Туран А./30г./ и невръстният им съучастник са привлечени като извършители на грабежа. На 14 ноември около полунощ маскираните се промъкнали в дома на 78-годишен жител на шуменското село Каспичан. Заплашен с нож, старецът обяснил, че държи 150 лева под възглавницата си. Освен парите неканените гости му отнели и дебитната карта с ПИН-код, мобилен телефон „Нокиа“ и фенерче. Обвиняемите се опитали да прикрият действията си, като изгорили част от дрехите, с които били облечени в нощта на грабежа. Отнетият мобилен телефон бил хвърлен от мост на река край град Каспичан. Парите били похарчени от тримата за водка и шоколад. След грабежа с автомобил триото пристигнало във Варна. Галин и Туран изтеглили от банкомат 160 лв. от дебитната карта. За това деяние е отделно досъдебно производство и материалите ще бъдат изпратени по компетентност на Окръжна прокуратура-Варна. Единствен с чисто съдебно минало от тримата е непълнолетният Тунджай. Галин е осъждан за шофиране без книжка и за използване на неистински документи. Туран е извършител на грабеж на телефон като непълнолетен, но е реабилитиран. Протестите срещу домашния арест на двамата пълнолетни участници в грабежа са внесени в Шуменския окръжен съд в понеделник. Съдът ще решава за тях в четвъртък. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.04", "title": " Домашен арест за обирджии на дядо, прокуратурата протестира"}
{"url": "https://trud.bg/%d1%80%d0%b8%d0%b1%d0%b5%d0%bd-%d0%ba%d1%83%d1%80%d0%b1%d0%b0%d0%bd-%d0%b7%d0%b0-%d0%bd%d0%b8%d0%ba%d1%83%d0%bb%d0%b4%d0%b5%d0%bd-%d1%80%d0%b0%d0%b7%d0%b4%d0%b0%d0%b2%d0%b0%d1%82-%d0%b2-2-%d1%80%d0%b0/", "text": "Рибен курбан във връзка с големия християнски празник Никулден ще бъде раздаден тази сряда в района на Пловдив. В „Тракия” районният кмет Костадин Димитров ще раздаде над 300 порции курбан пред храма „Свето Преображение Господне”. След края на сутрешната света литургия, посветена на деня на Свети Николай Мирликийски Чудотворец, ритуалната храна ще бъде осветена и раздадена на миряните за здраве и успехи. Всяка година на този празник кметът на „Тракия” и екипът му дават рибен курбан с помощта на доброжелателни дарители, работещи на територията на района. Тази година дарители са ресторант „Южен полъх” и магазин за риба и морски деликатеси. Рибен курбан по случай Никулден пред храма „Свети Климент Охридски” в Пловдив ще даде и кметът на район „Западен” Димитър Колев. „В момента са Коледните пости, но на 6 декември, когато се чества Свети Николай Чудотворец, е разрешено да се яде риба и курбанът ще е именно такъв. Той ще бъде осветен за здраве и благополучие и ще бъде раздаден пред църквата в парк „Ружа”, обяви райкметът Димитър Колев, като покани всички миряни да отпразнуват заедно светлия християнски празник. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.04", "title": " Рибен курбан за Никулден раздават в 2 района на Пловдив"}
{"url": "https://trud.bg/%d0%bf%d0%be%d0%bb%d1%8f%d1%80%d0%bd%d0%b8%d0%ba-%d0%bd%d0%be%d0%bc%d0%b5%d1%80-1-%d0%bd%d0%b0-%d0%b1%d1%8a%d0%bb%d0%b3%d0%b0%d1%80%d0%b8%d1%8f-%d0%bf%d1%80%d0%be%d1%84-%d0%b4-%d1%80-%d1%85%d1%80/", "text": "– Това беше съдба, която не само предопредели живота ми през следващите 30 години, но и допринесе България да стане полярна нация, която управлява 1/10 част от нашата планета. Всичко започна в аудиториите на Софийския университет, когато аз и мои колеги, млади преподаватели, мечтаехме да направим нещо необичайно, с което да ознаменуваме предстоящия 100-годишен юбилей на най-старото ни висше училище. Моя милост като председател на клуба за ТНТМ на Геолого-географския факултет написах доклад до научния ми ръководител проф. Тодор Николов (тогава зам. ректор) за организиране на експедиция до Антарктида. По това време ледът на „Студената война” вече се разчупваше и молбата ни Британската антарктическа служба да изпрати двама геолози (аз и доц. Борислав Каменов) да работят с британска логистика на остров Александър беше веднага удовлетворена. В същото време от Съветския институт за изследване на Арктика и Антарктика ни предложиха да превозят 4 души, заедно с две сглобяеми къщи до Ледения континент и те да положат основите на бъдеща българска полярна база. Не съм предполагал, че Антарктида освен наука е и много важна външна политика, и ние с желанието си да организираме едно полярно пътешествие, се намесихме в претенциите на „Великите сили“. Така през ноември 1987 г. с колегата Каменов се качихме на самолета от София за Лондон, Фолклендските острови, кораба „Бискоу” до базата Ротера на Антарктическия полуостров, с което започна Първата българска антарктическа експедиция. – Романтиката и приключението не са си отишли от Антарктида и нито една експедиция не прилича на предходната. Винаги има нещо ново, което прави пътят до Българската база и живота там всеки един сезон да бъде уникален. Разбира се, имаме опита на изминалите 25 полярни години. По-старите антарктици си отиват като вкъщи, всеки си знае дори леглото, в което ще спи. Голяма доза от романтиката от пионерските години я няма, когато десетина души живеехме напълно откъснати от света с несигурна връзка с България и близките си веднъж седмично. От няколко години, когато пожелаеш, можеш да говориш чрез сателитния телефон с всяка точка от земното кълбо. За радост все още нямаме телевизия и стабилен интернет, което ни връща към някои позабравени ценности, като да разговаряме не чрез телефона, да пеем, свирим на китара и да четем книги. – Както всяка експедиция, основната цел е изпълнението на научната програма, тъй като на Ледения континент, който е най-голямата природна лаборатория на Земята, се правят уникални научни изследвания и експерименти. Преди всичко вниманието на научната общественост е насочено към определяне на причините, които водят до драстичните климатични промени, които наблюдаваме през последните 150 години. Още в първата група е включен геодезистът доц. Борислав Александров, който ще започне проучвания за колебанията на морското ниво, което е изключително важно и е свързано с неговото повишаване в резултат на топенето на шелфовите ледници. С втората група заминава гл. ас. Гергана Георгиева, която заедно с д-р Васил Гурев ще изследват сеизмичната активност в района на остров Ливингстън и съседния остров Дисепшън, който е активен вулкан. В екипа е включена и гл. ас. Милка Елшишка, която ще изследва редки видове червеи от замръзналата почва. Геолозите гл. ас. Дочо Дочев, д-р Камен Бонев и д-р Стефан Велев ще продължат проучванията за металогенната перспективност и палеовулканизма в района на Българската полярна база. Съвместно с българските си колеги ще работят и чуждестранни учени от Португалия, Турция, Испания и Монголия. – След успешни 25 антарктически експедиции страната ни заема достойно място и в момента България е равноправен партньор на великите сили, изследващи континента. Тя е сред останалите 29 нации с пълноправно членство в антарктическия договор, който по същество е Правителството на Ледения континент. В началото бяхме възприемани с доза скептицизъм и любопитство кога ли тази малка и без опит в полярните изследвания страна ще приключи с амбициите си да е равноправна на държавите с дългогодишни полярни традиции. Постепенно недоверието се смени с уважение. Разбира се, все по-трудно намираме безплатен транспорт и услуги, тъй като страните със силна логистика ни възприемат като равноправни членове на антарктическото семейство. – Новата ми книга, чиято премиера ще бъде на 4 декември в Аулата на Софийския университет и на която читателите на в-к „Труд“ са поканени, представлява фотоалбум и поетичен разказ за Ледения континент. Това е луксозно издание на български и английски език, което съдържа освен любопитни подробности за природата и животинския свят на Ледения континент, така и информация за всички досегашни български експедиции. С тази книга се отбелязва четвърт вековният, юбилей на България като полярна нация. Снимките са с висока художествена стойност, като са избрани най-добрите постижения на полярните ни фотографи – любители и професионалисти. – За първи път в над 13-вековната история на нашата страна националният ни трикольор, официално предоставен ни от президента, се вее над българско селище на един нов все още неизучен и неразпределен континент на Земята. Всеки, който стъпи на брега на остров Ливингстън, казва, че идва в България. Нашата база не е посолство, така че не мога да бъде посланик, нито отделна държава, за да бъда външен министър. В кръга на шегата най-много ми приляга да съм генерал-губернатор. – Парите никога не стигат, но въпреки всичко трябва да сме доволни, че след 25 години ходене по мъките и всяка година да треперим до последно, дали ще се проведе поредната антарктическа експедиция, от миналата година Министерският съвет прие петгодишна Национална програма за полярни изследвания. По този начин вече имаме известна сигурност и можем да планираме бъдещите си действия. Полярната ни база е включена и в Пътната карта за научна инфраструктура на страната, поради което имаме намерение да изградим модерна лаборатория на остров Ливингстън, където най-накрая ще можем да работим като равни с чуждестранните си колеги. – Моето мнение е, че ако искаме талантливите млади хора да остават в България и да не обучаваме помощен персонал за страните от ЕС, САЩ и Канада, трябва значително да повишим качеството на средното ни и висше образовани, както и да се увеличи финансирането на научните изследвания. Нека да не мислим от днес за днес, а да инвестираме в човешкия потенциал и младите хора, защото те са бъдещето на България – Не трябва да се прави рязко разграничаване между фундаментални и приложни научни проекти. Много често едни фундаментални изследвания водят до приложен резултат, който може да донесе големи печалби. Без фундамент не можем да изградим нищо стойностно и стабилно. Например изследването на микроорганизмите, живеещи в уникалната антарктическа среда, доведе до откриването на ензими, от които се направиха нови антибиотици и лекарства за борба с неизлечими болести, като например някои видове рак. – Аз заминавам заедно с още 8 души, предимно млади учени, на 13 декември със самолет през Рим за Сантяго де Чили, Пунта Аренас и остров Кинг Джордж, откъдето с малко ветроходно корабче трябва да се доберем до българската база за светлите Коледни празници. Освен изпълнението на научните проекти с нас пътува и професионалният оператор Румен Василев. Той ще снима уникални кадри за новия български игрален филм „Писма от Антарктида“, който се надяваме да бъде готов за зрителите в края на следващата година. – Дали България ще има целогодишно функционираща база на Ледения континент, е въпрос не само на финансиране, но и на наличието на научни проекти, които да се изпълняват по време на дългата полярна зима. Ние българите в момента разполагаме с малко, но уютно и правено със сърце селище на остров Ливингстън, което трябва да бъде модерно оборудвано и снабдено с нова научна инфраструктура. Христо Пимпирев получава магистърска степен по геология през 1978 г., през 1987 г. става доктор на науките. От 1988 г. е главен асистент, в периода 1994-2004 г. е доцент, а от 2005 г. е професор по геология в Софийския университет „Св. Климент Охридски”. Проф. Пимпирев е доайен на българската антарктическа програма, участник в първата национална антарктическа експедиция през сезон 1987/1988 г.. Той е ръководител на ежегодните национални научни експедиции до Антарктика, председател-учредител на Българския антарктически институт. През 2013 г. покорява Южния полюс. Директор на Националния център за полярни изследвания от 2007 г. досега. Преподава историческа геология и палеогеография, изнасял е лекции в САЩ, Португалия, Уругвай, Чили, Колумбия, Германия, Испания, Аржентина, Канада, Южна Корея и др. Автор e на много книги, документални филми и над 150 публикации в български и чужди издания.", "date": "2017.12.04", "title": " Полярник номер 1 на България проф. д-р Христо Пимпирев пред „Труд“: Мерим се с Великите сили в проучването на Антарктида"}
{"url": "https://trud.bg/%d0%bf%d0%b5%d1%82-%d0%b1%d0%b5%d0%b7%d0%bf%d0%bb%d0%b0%d1%82%d0%bd%d0%b8-%d0%b8%d0%b7%d0%bb%d1%8a%d1%87%d0%b2%d0%b0%d0%bd%d0%b8%d1%8f-%d0%bd%d0%b0-%d1%88%d0%be%d1%83%d1%82%d0%be-%d0%b7%d0%b2/", "text": "Пет безплатни излъчвания на Аудио-визуален спектакъл „Царевград Търнов – Звук и светлина“ ще има през декември 2017 г. Уникалното шоу ще е подарък за жителите и гостите на старата столица от община Велико Търново и Общинската агенция по туризъм „Царевград Търнов“ по повод празниците в последния месец на годината. Атрактивното шоу ще бъде излъчено за академичната общност по повод Студентския празник на 8-ми декември (петък). Програмата ще може да се наблюдава безплатно в съботите на 16-ти и 23-ти декември, на Коледа – 25-ти декември, както и на 30-ти декември. Излъчванията са с начален час 18:00 и могат да се гледат от площад „Цар Асен I“ пред крепостта Царевец. Общинската туристическа агенция „Царевград Търнов“ предлага възможност в същите дни Аудио-визуалния спектакъл „Звук и светлина“ да бъде наблюдаван с чаша вино от ВИП площадката на ул. „Никола Пиколо“ на преференциална цена от 20 лева. Билетите за деца са 10 лева. Предварителни заявки и билети в Туристически информационен център на ул. „Христо Ботев“ №5 във Велико Търново и онлайн на  . АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.04", "title": " Пет безплатни излъчвания на шоуто „Звук и светлина“ ще видят през декември гостите на Търново"}
{"url": "https://trud.bg/60-%d0%bb%d0%b8%d1%82%d1%80%d0%b0-%d0%b4%d1%8a%d0%b6%d0%b4-%d0%b2-%d1%81%d0%bb%d0%b8%d0%b2%d0%b5%d0%bd%d1%81%d0%ba%d0%be-%d0%bd%d0%b0%d0%b2%d0%be%d0%b4%d0%bd%d0%b8%d1%85%d0%b0-%d0%bf%d1%8a%d1%82/", "text": "Проливният дъжд в Сливен и общината, който се изля през почивните дни, е наводнил улици, междуселски път и е компрометирал съоръжения – съобщиха от местната администрация. От 2 декември вечерта до обяд на следващия ден са паднала над 60 литра дъжд – каза Снежана Кънева, началник на отдела „Сигурност и управление при кризи“ в общината.  Язовирът в сливенското с.Николаево, който се намира в равнинната част на общината, е прелял. Част от водата се е разляла по пътя между селата Николаево и Кермен. За по-малко от три часа обемът на язовира е бил значително понижен и пътят отново е станал проходим. Язовирът не застрашава имоти на хора от селото- уточни Кънева. В с.Бинкос със съдействието на „Напоителни системи“ са вдигнати шлюзовете на река Тунджа. Част от дигата на реката край пътя Самуилово и Крушаре е сериозно провокирана и има опасност да бъде намален габаритът на пътя – каза още Кънева. Високите подпочвени води са наводнили имоти в гр.Кермен. След направените огледи най-сериозни проблеми са констатирани в местността Барутни погреби край Сливен, където улиците са били превърнати в реки, преминаването на пешеходци и автомобили е било силно затруднено. Хората сами са изтраждали диги с подръчни средства. Няма наводнени жилищни имоти, но дворовете са били под вода. Заради изхвърлени битови отпадъци, в местността Рамануша водата не е могла да премине през водостока. Мостовото съоръжение там ще бъде укрепено, след като спадне нивото и бъдат почистени пренесените отпадъци. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.04", "title": " 60 литра дъжд в Сливенско наводниха път и улици"}
{"url": "https://trud.bg/%d1%81%d0%b5%d0%b4%d0%bc%d0%b8%d1%86%d0%b0-%d0%bd%d0%b0-%d0%b8%d0%b7%d0%b1%d0%be%d1%80-%d0%b7%d0%b0-%d1%82%d1%80%d0%b5%d0%bd%d1%8c%d0%be%d1%80-%d0%b8-%d1%81%d0%bf%d0%be%d1%80%d1%82%d0%b8%d1%81%d1%82/", "text": "Стартира гласуването за треньор и спортист на годината, организирани от „Труд“ и „Нове АД Холдинг“. В 34-то допитване за №1 сред треньорите, което започва от утре и ще продължи до 11 декември, отново ще участват с колективни мнения спортните отдели на националните медии – телевизии, вестници, радиостанции, агенции и сайтове. По традиция победителят ще получи картина на специална церемония. Тогава ще бъде обявена и десетката на спортистите. В 60-о юбилейно издание на анкетата професионалните спортни журналисти могат да дадат личния си вот онлайн на специалния сайт www.sportistnagodinata.bg до неделя. Гласуващите имат право да номинират атлети от индивидуален спорт, както и самостоятелни спортисти от съответен отбор. Всеки от Златните 10 ще получи почетна статуетки. По време на церемонията ще бъдат отличени още най-добър спортист с увреждания и отбор на годината. През 2016-а треньорската анкета бе спечелена от Ина Ананиева, която изведе ансамбъла по художествена гимнастика до бронза на олимпиадата в Рио. А за спортист №1 бе обявена лекоатлетката Мирела Демирева, спечелила сребро в скока на височина на игрите.  От 2015-а анкетата „Спортист на годината“ има партньор, следящ за максимална достоверност и коректност на вота – Българска асоциация на спортните журналисти По традиция церемонията е с подкрепата на генералния споносор “Еврофутбол”.", "date": "2017.12.04", "title": " Седмица на избор за треньор и спортист №1 на 2017-а"}
{"url": "https://trud.bg/%d0%be%d1%81%d1%8a%d0%b4%d0%b8%d1%85%d0%b0-%d0%bd%d0%b0-%d1%82%d1%80%d0%b8-%d0%b3%d0%be%d0%b4%d0%b8%d0%bd%d0%b8-%d0%b7%d0%b0%d1%82%d0%b2%d0%be%d1%80-%d0%b1%d0%b8%d1%8f%d1%87%d0%b0-%d0%bd%d0%b0%d0%bf/", "text": "Бургаските магистрати постановиха 3 години затвор при първоначален общ режим за 25- годишния Живко Кючуков. Живко зверски и безпричинно   в ж.к. „Изгрев“, през май тази година. В резултат тя бе със счупен крак, а първоначалните обяснения на хулигана бяха „че го гледала лошо“. В съда вчера той все пак се извини. Жената е бивша учителка и не присъства на делото в понеделник. Адвокатът и обясни, че тя все още не се е възстановила напълно след случилото се и вероятно никога няма да се възстанови от изживения стрес. Исканията за нанесени неимуществени вреди от страна на защитата са на стойност 18 000 лева. Прокуратурата поиска Кючуков да лежи 4 години и 6 месеца, но наказанието да бъде намалено с една трета, поради смекчаващи вината обстоятелства: младата му възраст, чисто съдебно минало и психични проблеми. Делото се гледа по съкратената процедура в Районния съд в морския град. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.12.04", "title": " Осъдиха на три години затвор бияча, нападнал пенсионерка на спирка\t\t\t"}
