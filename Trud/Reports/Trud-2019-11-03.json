{"url": "https://trud.bg/%d0%b0%d0%b2%d1%82%d0%be%d0%b1%d1%83%d1%81-%d1%81%d0%b5-%d0%bf%d1%80%d0%b5%d0%be%d0%b1%d1%8a%d1%80%d0%bd%d0%b0-%d0%ba%d1%80%d0%b0%d0%b9-%d0%bc%d0%b0%d0%b3%d0%b8%d1%81%d1%82%d1%80%d0%b0%d0%bb%d0%b0/", "text": "Тридесет и трима души са ранени, четирима от които сериозно, когато автобус, пътуващ от Париж за Лондон, се е преобърнал в северна Франция. Инцидентът е станал на отбивка, по която машината е излизала от натоварена магистрала около 13:00 часа българско време, съобщи AFP. В превозното средство е имало 33 души, от които 29 са получили леки наранявания, а четирима са тежко ранени. Някои от ранените са чужди граждани, като тяхната националност не се съобщава.  ", "date": "2019.11.03", "title": " Автобус се преобърна край магистрала във Франция, 33-ма са пострадали"}
{"url": "https://trud.bg/%d1%84%d1%80%d0%b8%d0%b7%d1%8c%d0%be%d1%80%d1%8a%d1%82-%d0%bd%d0%b0-%d1%80%d0%be%d0%bd%d0%b0%d0%bb%d0%b4%d0%be-%d0%b5-%d0%b1%d0%b8%d0%bb-%d0%b1%d1%80%d1%83%d1%82%d0%b0%d0%bb%d0%bd%d0%be-%d1%83%d0%b1/", "text": "Рикардо Маркес Ферейра, който медиите в Португалия определят като фризьора на звездата на „Ювентус“ Кристиано Роналдо, е бил открит мъртъв в хотел в Цюрих, Швейцария. Новината първо съобщи изданието „Корейо ди Манх“, информира  . В материала става ясно, че Ферейра е бил намерен мъртъв в хотелската си стая в швейцарския град. По тялото му имало множество прободни рани. Очевидци разказват, че гледката била потресаваща, а около тялото имало локва кръв. Камериерката, която първа влязла в стаята и видяла трупа, свидетелства, че е усетила силна миризма на алкохол. Според други свидетели коафьорът е бил в компанията на свои приятел преди това. Отседнали в съседната стая пък са алармирали на рецепцията за странни звуци, които идвали от предполагаемото местопрестъпление. Полицията в Цюрих все още издирва убиеца. Ферейра е роден на остров Мадейра, също като Кристиано Роналдо. Пред 2015 г. той публикува снимка, на която се вижда, че помага за перфектната визия на футболиста. Убитият фризьор е имал и други известни клиенти, сред които редица португалски актриси и модели. От две години той живеел в Цюрих. В хотела, в който е извършено престъплението, той отседнал преди седмица.", "date": "2019.11.03", "title": " Фризьорът на Роналдо е бил брутално убит в Цюрих"}
{"url": "https://trud.bg/%d0%b5%d1%82%d0%be-%d0%ba%d0%b0%d0%ba-%d0%bf%d1%80%d0%be%d0%b4%d1%8a%d0%bb%d0%b6%d0%b0%d0%b2%d0%b0-%d0%b3%d0%bb%d0%b0%d1%81%d1%83%d0%b2%d0%b0%d0%bd%d0%b5%d1%82%d0%be-%d0%b2-%d1%81%d1%82%d0%be%d0%bb/", "text": "Очаквайте подробности! АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.11.03", "title": " Ето как продължава гласуването в столицата"}
{"url": "https://trud.bg/%d0%b2%d0%b8%d0%b6%d1%82%d0%b5-%d0%ba%d0%b0%d0%ba-%d0%b2%d1%8a%d1%80%d0%b2%d0%b8-%d0%b3%d0%bb%d0%b0%d1%81%d1%83%d0%b2%d0%b0%d0%bd%d0%b5%d1%82%d0%be-%d0%b2-%d1%81%d0%be%d1%84%d0%b8%d1%8f-%d0%bf%d0%bb-3/", "text": "АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.11.03", "title": " Вижте как върви гласуването в София, Пловдив и Плевен"}
{"url": "https://trud.bg/%d0%bf%d0%b8%d1%8f%d0%bd-%d1%88%d0%be%d1%84%d1%8c%d0%be%d1%80-%d0%ba%d0%b0%d1%82%d0%b0%d1%81%d1%82%d1%80%d0%be%d1%84%d0%b8%d1%80%d0%b0-%d0%bf%d1%80%d0%b5%d0%b4-%d0%b8%d0%b7%d0%b1%d0%b8%d1%80%d0%b0/", "text": "Пиян шофьор катастрофира пред очите на полицай, който охранявал избирателна секция в град Каспичан. Каръшкият инцидент станал към 12,30 часа в неделя пред една от секциите в град Каспичан, където водач на „Фолксваген Поло“ ударил „Тойота“. Между двамата шофьори възникнал спор. Униформеният забелязал, че единият залита и заваля говора. На място бил повикан екип на Пътна полиция да го тества с дрегер и той се заковал на 2,67 промила. Шофьорът е дал кръвна проба за анализ. Задържан е за срок до 24 часа в полицейското управление в Нови пазар, а по случая е образувано бързо производство.", "date": "2019.11.03", "title": " Пиян шофьор катастрофира пред избирателна секция"}
{"url": "https://trud.bg/%d0%b4%d0%b6%d0%be%d1%80%d0%b4%d0%b6-%d1%81%d0%be%d1%80%d0%be%d1%81-%d0%b8%d1%81%d0%ba%d0%b0%d0%bc-%d0%be%d1%82%d0%b2%d0%be%d1%80%d0%b5%d0%bd%d0%be-%d0%be%d0%b1%d1%89%d0%b5%d1%81%d1%82%d0%b2%d0%be/", "text": "Фондацията „Отворено общество“ трябва да продължи и след смъртта ми. Дължа го на всички хора, посветили живота си на работа там. Така милиардерът Джордж Сорос коментира бъдещето на създадената от него фондация в интервю за Шон Уокър от британския в.  . Същият журналист интервюира преди половин година българския премиер Бойко Борисов. След публикуването на статията от кабинета на премиера пуснаха видеозапис, от който стана ясно, че цитатите в материала са подбрани от разговор, продължил над час и половина. 89-годишният Сорос разказва, че преди около 30 години настоящият американски президент Доналд Тръмп го поканил да застане начело на бизнеса му в Ню Йорк. Сорос отказал, защото „просто не го харесвах“. „Това ме предизвиква и ме зарежда с енергия. Като видя списък с хора, движения или държави, които ме нападат, това ме кара да вярвам, че правя нещо правилно. Гордея се с враговете, които имам“ , казва още спекулантът. „Не го приемам лично и със сигурност не позволявам да се превърне в личен конфликт“, казва Сорос за действията на унгарския премиер Виктор Орбан, който изгони „Отворено общество“ от страната. „Разликата между нас не е лична, а идеологическа – ние сме с противоположни възгледи за света“, заявява Сорос. „В този случай украинският народ се разбунтува – коментира Сорос Евромайдана в Киев – Диктаторите, ако са успешни, винаги стигат твърде далеч. Нищо не може да ги спре. В определен момент хората, които са му подчинени, започват да негодуват. Така се зараждат революциите. Те обаче никога не са успешни и в този момент се появяват институциите. Така е устроено обществото.“ „Загубата на съзнание е толкова плашеща за човек като мен, който е толкова въвлечен в мисленето и разбирането на света. Но умирането е естествено следствие от раждането и затова няма от какво да се страхувате“, отговаря Сорос на въпрос дали се страхува от смъртта. „Първоначално исках да изразходвам парите си, докато съм жив, но тогава разбрах, че би било много егоистично. Има много други хора, които са посветили живота си на работа за фондацията и аз им дължа тази фондация да продължи и отвъд моя живот“, заявява Джордж Сорос. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.11.03", "title": " Джордж Сорос: Искам „Отворено общество“ да продължи дейността си и след смъртта ми"}
{"url": "https://trud.bg/%d0%bd%d1%8f%d0%ba%d0%be%d0%bb%d0%ba%d0%be-%d0%ba%d0%be%d0%bb%d0%b8-%d1%81%d0%b5-%d1%83%d0%b4%d0%b0%d1%80%d0%b8%d1%85%d0%b0-%d0%bd%d0%b0-%d0%bd%d0%be%d0%b2%d0%be%d1%80%d0%b5%d0%bc%d0%be%d0%bd%d1%82/", "text": "Няколко автомобила се удариха в локалното платно на кръстовището на булевардите „Цар Борис III” и „Житница”, дни след като движението беше пуснато, съобщава  . Инцидентът е станал тази сутрин. По разказ на очевидец са се сблъскали такси и товарен автомобил. От силния удар сериозно повредени са и колите, които били паркирани в локалното платно. Разрушени са част от новата мантинелата и ограничителните колчета. Няма информация за пострадали хора при инцидента.", "date": "2019.11.03", "title": " Няколко коли се удариха на новоремонтираното кръстовище на бул. „Цар Борис III” и „Житница” в София"}
{"url": "https://trud.bg/%d0%b1%d0%b8%d0%b2%d1%88%d0%b8%d1%8f%d1%82-%d0%ba%d0%bc%d0%b5%d1%82-%d0%bd%d0%b0-%d0%b3%d1%8a%d1%80%d0%bc%d0%b5%d0%bd-%d0%b0%d1%85%d0%bc%d0%b5%d0%b4-%d0%b1%d0%b0%d1%88%d0%b5%d0%b2-%d0%b5-%d0%be%d1%81/", "text": "Бившият кмет на Гърмен и бивш депутат Ахмед Башев бе освободен от ареста в неделния следобяд и той веднага е отишъл да гласува в Рибново за балотажа за избор на кмет на община Гърмен. Той   по подозрение, че купува гласове в полза на кандидат-кметицата Минка Капитанова от ПП “Български демократичен център“. Заедно с него бяха задържани и група от още пет души. Самият Башев обясни, че няма повдигнато обяснение. „Разпитваха ме в качеството ми на свидетел. Бях на гости в Рибново у роднина. При обиска там бяха намерени общо 3 хиляди лева, обясни той. Башев бе кандидат за кмет на Гърмен, но остана трети по резултат. В момента Башев работи като директор на училище. Дъщеря му Салве Башева говори цял ден вместо баща си и написа във фейсбук, това било скалъпен арест. „ДПС в лицето на държавата задържаха Ахмед Башев с една-единствена цел спечелване на изборите за кмет на община Гърмен“, това каза тя. Преди години Башев бе арестуван и обвинен в проповядване на радикален ислям, но нито едно обвинение не бе доказано и бе освободен.", "date": "2019.11.03", "title": " Пуснаха Ахмед Башев от ареста и той гласува в Рибново"}
{"url": "https://trud.bg/%d0%b1%d0%b0%d0%b3%d0%b4%d0%b0%d0%b4-%d0%b1%d0%bb%d0%be%d0%ba%d0%b8%d1%80%d0%b0%d0%bd-%d0%be%d1%82-%d0%bf%d1%80%d0%be%d1%82%d0%b5%d1%81%d1%82%d0%b8-%d0%b7%d0%b0-%d1%81%d0%b2%d0%b0%d0%bb%d1%8f%d0%bd/", "text": "Стачки затвориха училища и държавни учреждения Протестиращи срещу властта парализираха Багдад, като блокираха основните пътни артерии в града, предаде Би Би Си. Демонстрациите в Ирак с искане за смяна на управлението, повече работни места и слагане на край на корупцията започнаха на 1 октомври и не стихват. Участие в тях са взели десетки хиляди хора, като поне 250 души загинаха в кървави сблъсъци с органите на реда. Освен протестите и блокадите, протестиращите прибегнаха и до стачки, като училища и държавни учреждения в столицата и в Южен Ирак останаха затворени. В град Дивания на сградата на местната администрация бе издигнат плакат с надпис „Затворено по заповед на народа”.", "date": "2019.11.03", "title": " Багдад блокиран от протести за сваляне на властта"}
{"url": "https://trud.bg/%d0%b2%d0%bb%d0%b0%d0%b4%d0%b8%d0%bd%d0%be%d0%b2%d0%b0-%d0%b8-%d1%82%d0%b0%d1%81%d0%b5%d0%b2%d0%b0-%d1%81%d0%bf%d0%b8%d1%80%d0%b0%d1%82-%d1%81%d0%bb%d0%b5%d0%b4-%d0%be%d0%bb%d0%b8%d0%bc%d0%bf%d0%b8/", "text": "Невяна Владинова и Катрин Тасева обявиха, че спират състезателна кариера след олимиадата.  „Участвам или не – прекратявам – бе категорична Владинова пред Би Ти Ви. – Но това не значи, че ще изляза изцяло от спорта.“ Българските гимнастички има две квоти в индивидуалното за игрите Токио 2020, като вече са започнали подготовката на новите съчетания. „Един голям спортист трябва да знае кога да се откаже, иначе се получава един спад“, допълни Тасева, която спечели едвата квота. А другата бе осигурена от Боряна Калейн.", "date": "2019.11.03", "title": " Владинова и Тасева спират след олимпиадата"}
{"url": "https://trud.bg/%d0%bc%d0%b0%d1%80%d0%b8%d0%be%d0%bd-%d0%ba%d0%be%d1%82%d0%b8%d1%8f%d1%80-%d1%84%d1%80%d0%b5%d0%bd%d1%81%d0%ba%d0%b8%d1%8f%d1%82-%d0%b5%d0%b7%d0%b8%d0%ba-%d0%b5-%d0%bc%d0%be%d1%8f%d1%82%d0%b0-%d1%81/", "text": "Бях гневен млад човек Актьорската игра не се учи Аз също съм жертва на секс тормоз Киното не е въпрос на джендър идентичности Превъзходната парижанка Марион Котияр е най-популярната и високоплатена френска актриса в Холивуд. Тя носи очарованието на фатална жена от Европа, а преди 11 години стана първата дама, която печели награда “Оскар” за най-добра женска роля за изпълнение на френски език в “Животът в розово”, където изпълни ролята на легендарната певица Едит Пиаф.  Котияр има роли във филми като “Най-дългият годеж”, “Голяма риба”, “Добра година”. След триумфа на наградите на Академията от 2008 г. тя се е снимала в заглавия като “Обществени врагове” с Джони Деп и Крисчън Бейл, “Генезис” с Леонардо ди Каприо и “Черният рицар: Възраждане”, донесъл над един милиард долара приходи от продадени билети.   Котияр обича да редува френскоезични роли с изпълнения на английски, скъпи масови продукции със смели елитни проекти за ценители. Разбира се, тя е любимка на световни модни марки и от 2008 г. е лице на продукти на Dior. Преди години бе обявена за най-печелившата и успешна френска актриса от началото на XXI век. – Марион, как се чувствате като най-успешната френска актриса в Холивуд?  – Винаги съм казвала, че френският език е моята най-голяма сила. Щастлива съм, че мога да играя и във френскоезични и англоезични филми. За мен е благословия да не съм ограничена от един пазар или регион. Явно има нещо във френския ми акцент, което ми помага с англоезичните роли. Успехът е продукт на страшно много усилия, но и на късмет. Но киното е моят живот. – Кога решихте, че искате да се занимавате с кино?  – Исках да стана актриса от ранна детска възраст. Това беше моята момичешка мечта – да мога да скачам от един свят в друг. Да потъвам в персонажи и да съм онази актриса, която не може да разпознаеш от роля в роля. Чувствам се страшна късметлийка. Израснала съм с митични звезди като Грета Гарбо, влюбена съм в тази епоха, за мен те бяха оживели сънища. Когато работя съм тотално отдадена на ролята, притежавам страхотна дисциплина. Често оставам в образ и след като си тръгна от снимачната площадка. Но това вече не е толкова просто, защото се случва да стресна малките си деца като се прибирам така. – По какви други начини майчинството се отрази на кариерата ви?  – Честно казано, вече предпочитам да прекарвам все повече време със семейството си. Последните снимки, на които бях, ми отнеха само две седмици и половина. Но преди години имах проблеми да балансирам, а тогава имах само едно дете – моят прекрасен син. Сега той тръгна на училище и аз оставих кариерата малко на заден план, за да съм по-близо до него. А малкото ми момиченце е още бебе. Да се грижиш за две малки деца изисква огромни организационни усилия. Аз мога да си позволя гледачка, но много други майки нямат такива възможности. По принцип мисля, че родителите са герои. – Споделяте, че сте имала тежки тийнейджърски години с много травматични преживявания. Какво чувствахте тогава?  – Истината е, че бях гневен млад човек и много често просто исках да изчезна. Особено когато бях на 18-20 години наистина ми беше трудно и изпитвах онова дълбоко, осторо и тревожно желание да се изпаря. Да ме няма. Бях заобиколена от силни личности и се възхищавах на прекалено много хора. Впечатлявах се от хора, които казваха това, което мислят, без да се съобразяват с мнението на другите. Но аз не го правех. Бях решила, че съм едно нищо. Бях убедена, че не съм интересна, нямам талант. Бях срамежлива и смятах, че съм безполезна. – Кога осъзнахте, че е време за промяна?  – Имах много токсични отношения като малка. Имах и много въпроси за всичко, което ни заобикаля. Не разбирах защо другите деца в училище са лоши и обичат да манипулират. Винаги съм се чувствала като аутсайдер, като различна и неспособна да се приобщи в групата. Не съм била невинно ангелче, но бях задълбала твърде надълбоко в собствените си мисли и въпроси. Но на 20 реших да променя това и направих някои сериозни трансформации. Промяната проработи и сега наистина обичам себе си. – Какво мислите за секс скандалите, които потресоха Холивуд в последните години и промените, вдъхновени от тях?  – Важно е да се борим за правата на жените, но не искам да има ново полово разделение. Има разлика между мъже и жени, ние сме създадени различни и именно тази разлика ражда творчеството и любовта. Няма нужда от допълнителни разграничения. Киното не е въпрос на джендър идентичности. Не може да искаме в Кан да има пет филми, режисирани от жени и пет от мъже. Изкуството не работи така. – Как реагирахте на писмото на Катрин Деньов срещу модерните феминистки и кампанията MeToo?  – Не виждам себе си в това писмо. Революцията, която се случва сега, е необходима. Няма да давам детайли засега, но аз също съм жертва на секс тормоз. Много пъти мъже са се опитвали да се възползват от мен. Много жени са в същата ситуация. Важно е да се говори за това. – Много ваши колеги казаха, че вече няма да работят с Уди Алън след обвиненията срещу него. Друи го защитиха. Вие каква позиция заемате?  – Когато работих с него в “Полунощ в Париж” нямах никакви въпроси и терзания. Не знаех много за личния му живот. Знаех, че е женен за осиновената дъщеря на бившата си партньорка Миа Фароу. Звучеше странно, но не исках да го съдя. Днес бих се замислила повече, ако ме покани отново да играя при него. Но това едва ли ще стане. По време на снимките между нас не се получи творческа връзка.", "date": "2019.11.03", "title": " Марион Котияр: Френският език е моята сила"}
{"url": "https://trud.bg/%d0%bf%d0%b0%d1%80%d1%82%d0%b8%d0%b7%d0%b0%d0%bd%d1%81%d0%ba%d0%b8%d1%82%d0%b5-%d0%bf%d0%b8%d1%81%d0%bc%d0%b0-%d0%bd%d0%b0-%d0%b6%d0%b8%d0%b2%d0%ba%d0%be%d0%b2-%d1%81%d0%b0-%d1%84%d0%b0%d0%bb%d1%88/", "text": "Големият гаф става покрай юбилея на Първия по случай неговата 70-годишнина Тодор Живков извърши правописна реформа в нелегални условия. През 1944 г. в разработки за партизанската борба той изхвърли букви от българската азбука и въведе нови филологически правила. След народната победа неговата революционна граматика влезе в официално обръщение. Българите прописаха така, както Янко е скрибуцал с перото си в дебрите на Балкана. Този принос в Кирило-Методиевото дело се случва в критичен момент за партизанското движение. На 3 май 1944 г. основните сили на бригада „Чавдар“ са заклещени от врага при Елешнишкия манастир. Народните борци успяват да се изтеглят към билото на планината и да го прехвърлят. Там обаче са ударени в тил. „Изненадата откри пътя на паниката. Голяма част от бойците хукнаха надолу по склона към Ябланишката река“, свидетелства Димитър Станишев (Мишо). В неравното сражение силите на чавдарци са раздробени. Командирът Добри Джуров (Лазар) е ранен. Групи от по няколко партизани щъкат из планината, без да могат да осъществят връзка помежду си. Заплашено е самото съществуване на бригадата и Тодор Живков се запретва да спаси бойната единица. Като пълномощник на партията в Първа въстаническа оперативна зона (ВОЗ), Янко разработва „четническата тактика“. Според нея чавдарци трябва да се разделят на чети със състав между 30 и 50 човека. Новите формирования ще извършват бързи маньоври и няма да са лесна плячка за врага. Екстраординарното мислене на Живков среща съпротивата на закостенели мозъци. Най-упорит е Здравко Георгиев (Калоян), началник-щаб на Първа ВОЗ. Обратно на логиката, той настоява за създаването на партизанска армия. След дълги спорове по тактика и стратегия Янко и Калоян си стискат ръцете на компромисен вариант. Формират четири батальона, два повежда Георгиев, а Живков поема командването на цялата бригада. Своите спасителни разработки Янко излага в депеши до щаба на Първа ВОЗ. Историята мълчи по какъв начин е осъществена куриерската функция. Вероятно са използвани пощенски гълъби. „Тези писма разкриват както трагизма и величието на онова тревожно и героично време, така и образа на революционера-комунист“, възторгва се Йордан Йотов (Йосиф). Политкомисарят Веселин Андреев (Андро) обаче е скептичен. „И веднага, когато стана Първия човек, някои историци писаха, че той наложил четническа тактика на партизанското движение в цяла България“, отбелязва поетът, който се самоуби. „Ето това е подмазвачество и фалшификация – това писмо си остана поначало в рамките на нашата бригада“, свидетелства той. Андро говори само за една Живкова депеша. Четири документа са публикувани в сборника „Въоръжената борба на българския народ против фашизма“. Книгата излиза през 1962 г., когато Тодор Живков заема поста председател на Министерския съвет и окончателно окупира властта. Тя е богато илюстрирана, но факсимилетата на текстовете са спестени. Големият гаф става покрай юбилея на Първия по случай неговата 70-годишнина. През 1981 г. ЦК на БКП решава да издаде албум за живота и делото на генералния секретар. Отговорното издание е поверено на поета Димитър Методиев. „Син на своя народ, син на своето време“ е заглавието на луксозната тухла. Отпечатана през лятото в 20 115 екземпляра, тя е мастерпиесата на Партиздат. Появява се на 7 септември – рожденият ден на Тодор Живков! Фаталната страница е 58, чиито сбор прави 13. Там се мъдри фалшива лична карта от нелегалните години на юбиляра, а под нея факсимиле на едно от партизанските му писма. То е пратено до щаба на Първа ВОЗ и се пази в Централния партиен архив. На личната карта Тодор Живков се крие под името „Иванъ Димитровъ Томовъ“. Със занятие „чиновникъ“, роден на „14. VIII. 1912 г. въ гр. Плевенъ“. Документът съвестно е попълнен по официалния тогава Дриново-Иванчовски правопис. Нелегалната депеша обаче е стъкмена по отечественофронтовския от 1945 г. Контрастът е особено релефен, защото писанията са поместени едно до друго. Ето това фамозно писмо: Драги другари, Обаждам ви се набързо. Изпращам ви някои документи, от които ще разберете линията, която провеждам. Лошото е, че линията по отношение на отряда провеждам през главата на Централния Щаб. Член делегата при Центр. Щаб при нас (Калоян) държеше до последния момент за създаването на крупни военни единици (армия), въпреки, че и той бе получил писмо от вас. След разправии се установихме на компромисно разрешение. Разделихме бригадата на 4 баталиона. С два баталиона замина др. Калоян. По пътя при сражение въпросните баталиони беха пръснати от войска и джандармерия. Жертви при сражението не са много дадени. Около 7-8 убити и толкова ранени, обаче има дадени жертви при слизането за храна в селата от блуждающи партизани. Двата баталиона при сражението са пръснати на три части. Двете хванахме, а третата част, с която е др. Калоян, е в неизвестност. Предполагам, че са стигнали на местопредназначението си. Останалите два баталиона са почти запазени. Научаваме се, че в София се носят слухове, че сме разбити и унищожени. В това нема нищо верно и требва да се разбият тия паникьорски слухове. Верно е, че ни удариха от части, но в никакъв случай удара не е смъртоносен. Ние сме в процес на обединение и прегрупирване. Инициативата постепенно минава в наши ръце. Баталиона „Ботев“ дойде към нас, но го напълно пръснаха, като повече от половината от въоръжението и мунициите изоставил, една малка част от тях хванахме, с останалите не знаем какво става. Научихме се, че секретаря на Обл. Парт. Комитет е пътувал с него, но нямаме никакви сведения какво е станало с него. Хванахме връзка с другар токущо пристигнал от Съюза. С последния имам среща. Много се радвам, че той където е минал провежда линията, която и ние тук провеждаме въз основа на директивата „ДЕД“ и предаванията на радио „Ботев“. За сега немам друга възможнос да установя контакт с Областния Парт. Комитет освен да отида в София, но събитията и положението на района ме задължават да не напускам района, а плюс това поех командването на бригадата, докато се свържем с Центр. Щаб и се разберем. Ще очаквам чрез вас да се свържем с Областния Комитет. Докато стане това не е лошо с вас да подържаме контакт. Изпратете ни материали и последните инструкции! юний 1944 г. С боеви привети. Янко (Марко) Тодор Живков маха краесловните ерове ъ и ь, освобождава словото си от буквите ? и ?. Реформаторът пише щаб, а не щабъ, както е прието по онова време. Спомагателният глагол с? го изписва са, а н?кои замества със сегашното някои. Макар и със съмнително образование, момъкът от Правец е бил букволеяр, знаел е колко знака има в българската азбука. През 1929 г. Тошко влиза в Средното училище за книгопечатане и графически изкуства. „Внимателен в час, съсредоточен и паметлив, той беше един от първите ученици в нашия клас. При изпитванията отговаряше кратко, но задълбочено“, спомня си съученикът Тодор Попов. Като завършва полиграфическата школа, Живков постъпва в Държавната печатница. Тук работи с депото на буквите, знае къде се пише ? и къде ? . През 1944 г. амнезия изтрива професионалния му опит и той прекрачва във филологическото бъдеще. Все едно Паисий да е написал историята си с езика на следващата епоха. В „Син на своя народ…“ лъсва мистификация, призвана да документира партизанския принос на Генералния. Живков е писал нещо през бурната пролет на 1944 г., но книжата са пропаднали. След победата услужливо са възстановени. Авторът обаче ниже думите по новия правопис. Живковата реформа изпревари отечественофронтовската след народната победа. Тогава филолозите прекопираха неговата граматика. Наредбата-закон за новия правопис е приета с постановление на Министерския съвет от правителството на Кимон Георгиев. Регентството я одобрява с указ, публикуван в „Държавен вестник“ на 27 февруари 1945 г.", "date": "2019.11.03", "title": " Партизанските писма на Живков са фалшификат\t"}
{"url": "https://trud.bg/%d0%b2%d0%b8%d0%b6%d1%82%d0%b5-%d0%ba%d0%b0%d0%ba-%d0%bf%d1%80%d0%be%d1%82%d0%b8%d1%87%d0%b0-%d0%b3%d0%bb%d0%b0%d1%81%d1%83%d0%b2%d0%b0%d0%bd%d0%b5%d1%82%d0%be-%d0%b2-%d1%81%d0%be%d1%84%d0%b8%d1%8f/", "text": "Очаквайте подробности! АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.11.03", "title": " Вижте как протича гласуването в София, Пловдив и Варна"}
{"url": "https://trud.bg/%d0%b0%d0%b4%d0%bc%d0%b8%d0%bd%d0%b8%d1%81%d1%82%d1%80%d0%b0%d1%86%d0%b8%d1%8f%d1%82%d0%b0-%d0%bd%d0%b0-%d1%82%d1%80%d1%8a%d0%bc%d0%bf-%d1%80%d0%b5%d1%88%d0%b8-%d0%b4%d0%b0-%d0%bd%d0%b0%d0%bc%d0%b0/", "text": "Администрацията на президента на САЩ Доналд Тръмп драстично намали броя на бежанците, които ще могат да влязат в страната през настоящата фискална година. Съгласно решението, бройката беше сведена до 18 хил. души, главно от Ирак, Салвадор, Гватемала и Хондурас. През последната година от управлението на Барак Обама в САЩ бяха допуснати около 85 хил. бежанци, а през първата си година на власт Тръмп намали бройката на около 53 хил. Същевременно федерален съдия от Портланд в щата Орегон временно блокира решението на Вашингтон да се изисква от имигрантите доказателство, че имат здравна застраховка или че могат да платят за медицински грижи, преди да получат визи за страната, инфорира БТВ. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.11.03", "title": " Администрацията на Тръмп реши да намали лимита за бежанците до 18 000"}
{"url": "https://trud.bg/%d0%b1%d0%bb%d0%b8%d0%b7%d0%be-41-%d0%b5-%d0%b0%d0%ba%d1%82%d0%b8%d0%b2%d0%bd%d0%be%d1%81%d1%82%d1%82%d0%b0-%d0%b2-%d0%be%d0%b1%d1%89%d0%b8%d0%bd%d0%b0-%d1%82%d1%8a%d1%80%d0%b3%d0%be%d0%b2%d0%b8%d1%89/", "text": "40,93% е активността на балотажа в община Търговище към 17 часа, съобщават от местната администрация. По техни данни са гласували 21 439 души от общо 52 379, включени в списъците. Жителите на Търговищко избират на втори тур кмет на общината, а в 4 села и кмет на населеното си място. Активността на територията на град Търговище е 41,26% и вече изпреварва тази по селата, където вотът си дали 40,32%. В селата Мировец и Осен до урните към този част са стигнали над 73% от избирателите, дадоха пример от администрацията за най-активен вот. Пред приключване е гласуването в подвижната секция, за която са записани 48 души. Там остават само 4, които да дадат вота си. В болницата пък вече са отчели гласа си всички 11 души, предварително заявили това си желание.", "date": "2019.11.03", "title": " Близо 41% е активността в община Търговище"}
{"url": "https://trud.bg/%d0%b2%d0%b8%d1%81%d0%be%d0%ba%d0%be%d0%bf%d0%be%d1%81%d1%82%d0%b0%d0%b2%d0%b5%d0%bd-%d1%87%d0%bb%d0%b5%d0%bd-%d0%bd%d0%b0-%d0%b8%d1%81%d0%bb%d1%8f%d0%bc%d1%81%d0%ba%d0%b0-%d0%b4%d1%8a%d1%80%d0%b6/", "text": "В южната турска провинция Османие е бил арестуван високопоставен член на „Ислямска държава“, който отговаря за тренировъчните лагери на терористичната групировка, съобщи Министерството на вътрешните работи на страната. Задържането му e извършено в рамките на общонационална операция срещу ИДИЛ. „Общо седем заподозрени, включително високопоставен член на „Ислямска държава“, който отговаря за тренировъчните лагери на терористичната групировка, в които се обучават почти 1500-2000 терористи годишно, бяха арестувани“, се казва в съобщението от турското министерство. Сред заподозрените са и други две лица, които отговарят за снабдяването с оръжие, техника и осигуряване на логистика, както и за изпращане на чуждестранни граждани в зоните на конфликти.", "date": "2019.11.03", "title": " Високопоставен член на „Ислямска държава“ е бил арестуван в Турция"}
{"url": "https://trud.bg/%d0%b3%d0%b0%d0%bb%d1%8a%d0%bf-%d0%b8%d0%bd%d1%82%d0%b5%d1%80%d0%bd%d0%b5%d1%88%d1%8a%d0%bd%d1%8a%d0%bb-318-%d0%b8%d0%b7%d0%b1%d0%b8%d1%80%d0%b0%d1%82%d0%b5%d0%bb%d0%bd%d0%b0-%d0%b0%d0%ba%d1%82/", "text": "31,8% е избирателната активност в София към 17.00 ч., според данни от от exit poll проучванията на агенция „Галъп интернешънъл“, представени по Нова ТВ. За сравнение, по данни на ЦИК, към 17.30 ч. на първия тур, активността в София  е била 32,2%. В реални гласове това прави 375 638 гласа. Според „Галъп“, активността в останалите големи градове, в които се провежда балотаж, също е по-ниска.", "date": "2019.11.03", "title": " „Галъп интернешънъл“: 31,8% избирателна активност в София към 17.00 ч."}
{"url": "https://trud.bg/%d0%bf%d1%80%d0%be%d0%b4%d1%8a%d0%bb%d0%b6%d0%b0%d0%b2%d0%b0-%d0%b4%d0%b0-%d0%b5-%d0%bd%d0%b8%d1%81%d0%ba%d0%b0-%d0%b8%d0%b7%d0%b1%d0%b8%d1%80%d0%b0%d1%82%d0%b5%d0%bb%d0%bd%d0%b0%d1%82%d0%b0-%d0%b0/", "text": "Само до 23.23 % стигна избирателната активност във Варна към 17.30 ч., посочи председателят на ОИК Велин Жеков.  Средно такъв процент гласоподаватели са отишли  до урните в 5-те района на града. Във „Владиславово” не гласуват за районен кмет, тъй като на първи тур беше избран Николай Костадинов от ГЕРБ. Във Варненска област своя вот са дали 25.68% от гласоподавателите или 82 192. Най-активни са в община Девня -70.5%, на територията, на която избират кмет в село Кипра. Най-ниска е избирателната активност в Провадия-38% и Бяла-42.2%, където днес има балотаж за кметове.", "date": "2019.11.03", "title": " Продължава да е ниска избирателната активност във Варна"}
{"url": "https://trud.bg/%d1%87%d0%b5%d1%80%d0%bd%d0%be%d0%bc%d0%be%d1%80%d0%b5%d1%86-%d1%81-%d0%bd%d0%b0%d0%b9-%d0%bc%d0%bd%d0%be%d0%b3%d0%be-%d1%82%d0%be%d1%87%d0%ba%d0%b8-%d1%81%d1%80%d0%b5%d1%89%d1%83/", "text": "Отборът на „Черноморец“ е с млад състав, но успя да ни вкара най-много точки от началото на сезона – заяви Константин Папазов. – Изиграхме добър мач в нападение и не толкова в защита. Проявихме агресия второто полувреме и успяхме да използваме този мач като подготовка за домакинството на „Днипро“ в сряда.  Баскетболистите на „сините“ записаха категоричен успех срещу гостите от Бургас със 117:83 в мач от 4-ия кръг на НБЛ. Най-резултатен за столичани бе Чавдар Костов с 31 точки. А в сряда тимът играе срещу украинския „Днипро“ в среща от евротурнира ФИБА къп. Успех постигна и шампионът „Балкан“ над „Акадамик Бултекс 99“ с 82:73. Но въпреки това треньорът на ботевградчани Йовица Арсич не бе доволен от играта на резервите, които пусна в края на двубоя. „Очаквах и момчетата, които влязат от пейката, да дадат всичко от себе си, те не го направиха – каза той. – Но съм доволен от самата победа, защото виждам, че от мач на мач „Балкан“ игае все по-добре.“ Същевременно шампионките от „Монтана 2003“ постигнаха разгромна победа над гостите от „Септември 97“ (София) със 106:65 и са лидерки в класирането с пълен актив от 6 т. Снимка СПОРТАЛ", "date": "2019.11.03", "title": " „Черноморец“ с най-много точки срещу „Левски Лукойл“"}
{"url": "https://trud.bg/%d0%be%d0%b1%d1%80%d0%b0%d0%b7%d1%83%d0%b2%d0%b0%d0%bd%d0%b8-%d1%81%d0%b0-100-%d0%b4%d0%be%d1%81%d1%8a%d0%b4%d0%b5%d0%b1%d0%bd%d0%b8-%d0%bf%d1%80%d0%be%d0%b8%d0%b7%d0%b2%d0%be%d0%b4%d1%81%d1%82%d0%b2/", "text": "Пресцентърът на Прокуратурата на Република България предоставя следната информация за образуваните досъдебни производства и преписки за проверка по сигнали за престъпления против политическите права на гражданите, във връзка с изборите за общински съветници и кметове. Образувани са 100 досъдебни производства с предмет престъпления против политическите права на гражданите и престъпления, свързани с изборите, като 20 от тях са бързи производства, а по 80 се провежда разследване по общия ред. Разследвания се провеждат в РП Балчик /1бр./, РП Берковица /2 бр./ РП Благоевград /2 бр./, РП Бургас /1 бр./, РП Бяла Слатина / 4 бр./, РП Варна / 5 бр./, РП Видин /3 бр./, РП Враца /1 бр./, РП Горна Оряховица / 3 бр./, РП Гоце Делчев /2 бр./, РП Девня /1 бр./, РП Дупница / 4 бр./, РП Елена /1 бр./, РП Златоград / 1бр./ РП Исперих /1 бр. /, РП Каварна /2 бр./, РП Казанлък /2 бр./, РП Карнобат / 2 бр./, РП Кнежа /1 бр./, РП Кюстендил /1 бр./, РП Ловеч/ 1 бр./, РП Монтана /2 бр./, РП Нови Пазар /1 бр./, РП Омуртаг/1бр./, РП Оряхово /4 бр./, РП Павликени / 3 бр./, РП Пазарджик /1 бр./, РП Плевен / 8 бр./, РП Пловдив / 3 бр./, РП Попово /1 бр./, РП Разград /2 бр./, РП Разлог /1 бр./, РП Сандански / 2 бр./, РП Свищов / 1 бр./, РП Севлиево /1 бр./, РП Сливен /1 бр./, РП Силистра /1 бр./, РП Сливница /1 бр./, РП Смолян /2 бр./, РП Тетевен / 2 бр./, РП Тутракан /1 бр./, РП Търговище /1 бр./, РП Царево /2 бр./, РП Червен бряг /1 бр./, РП Шумен /1 бр./, РП Ямбол /1 бр./, СРП /4 бр./, СГП /9 бр. /и Специализирана прокуратура /1 бр./. Общо 75 разследвания са за престъпления против политическите права на гражданите, а 25 бр. са с предмет престъпления, свързани с изборите. Привлечени 25 лица в качеството на обвиняеми. Три досъдебни производства са прекратени. В Прокуратурата на Република България са образувани 1406 прокурорски преписки, от които по 1091 бр. е постановен отказ да се образува досъдебно производство. Прокуратурите в страната са изпратили по компетентност на други органи 54 бр. преписки, а по останалите 261 бр. преписки се извършва проверка по реда на Закона за съдебната власт. Информацията е актуална към 13:00 часа на 03.11.2019 г. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.11.03", "title": " Образувани са 100 досъдебни производства за изборни престъпления"}
{"url": "https://trud.bg/687-%d0%b5-%d0%b0%d0%ba%d1%82%d0%b8%d0%b2%d0%bd%d0%be%d1%81%d1%82%d1%82%d0%b0-%d0%bd%d0%b0-%d0%b1%d0%b0%d0%bb%d0%be%d1%82%d0%b0%d0%b6%d0%b0-%d0%b2-%d0%b3%d0%be%d1%80%d0%bd%d0%b0-%d0%be%d1%80%d1%8f/", "text": "Общо 2762 души са отишли до урните до 10 ч. в неделя в община Горна Оряховица. Това са 6,87% от имащите право на глас 40 184 души. В общинския център избират кмет, като на балотаж са досегашният управник Добромир Добрев от ГЕРБ и настоящият депутат от БСП за България Явор Божанков. В община Велико Търново балотажи има в две селища – в село Самоводене и град Килифарево. Към 10 ч. своя глас са дали едва 308 души или 9,69% от правоимащите 3 180 човека. В Самоводене жителите избират кой да си управлява през следващите 4 години между досегашния кмет Николай Милаковски от ГЕРБ и Стефан Мъглов от ВМРО. В Килифарево изборът е между Димитър Събев от ГЕРБ и Сергей Стойков от местната коалиция БСП за България, АБВ и Движение 21. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.11.03", "title": " 6,87% е активността на балотажа в Горна Оряховица към 10 часа\t"}
{"url": "https://trud.bg/%d0%bc%d1%8a%d0%b6-%d1%81%d0%bf%d1%83%d0%ba%d0%b0%d0%bb-%d1%82%d1%8a%d0%bf%d0%b0%d0%bd%d1%87%d0%b5%d1%82%d0%be-%d0%bd%d0%b0-%d0%be%d0%bf%d0%be%d0%bd%d0%b5%d0%bd%d1%82-%d1%81-%d1%88%d0%b0%d0%bc%d0%b0/", "text": "Окръжен съд Велико Търново ще гледа две въззивни дела идната седмица по жалби на осъдени на първа инстанция за нанесени телесни повреди. Със своя присъда Районен съд – Горна Оряховица е признал подсъдимия Никола Д. за виновен в това, че на 27 август 2017г. чрез удар с ръка по лявото ухо на Н. М. умишлено му е причинил средна телесна повреда. Спукал му тъпанчева мембрана, което довело до трайно отслабване на слуха. Съдът му е наложил наказание „пробация“ – задължителна регистрация по настоящ адрес за срок от шест месеца. Подсъдимият е осъден да заплати на Н.М. сумата от 1500 лв.за неимуществени вреди. Разликата от предявена сума от 5000 лв. е отхвърлена. Никола Д. е осъден да заплати и 537.10 лв., представляващи обезщетение за причинени с деянието имуществени вреди по разходите за лечение, както и разноските по делото. Делото в Окръжен съд –  Велико Търново е образувано на основание въззивна жалба от подсъдимия. Районен съд – Свищов е признал Любен С. И. за виновен в това, че на 8 декември миналата година, действайки при условия на  опасен рецидив, причинил на М. К., средна телесна повреда като му строшил челюстта и му избил на два горни зъба.Травмата станала причина за трайно затруднение в дъвченето и говоренето, поради което го осъдил на лишаване от свобода за срок от 3 години и 8 месеца при първоначален строг режим. Делото в Окръжен съд –  Велико Търново е образувано на основание въззивни жалби от гражданския ищец и частен обвинител, както и от подсъдимия. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.11.03", "title": " Мъж, спукал тъпанчето на опонент с шамар, жали пробация и обезщетение от 1500 лева\t"}
{"url": "https://trud.bg/1545-%d0%b5-%d0%b8%d0%b7%d0%b1%d0%b8%d1%80%d0%b0%d1%82%d0%b5%d0%bb%d0%bd%d0%b0%d1%82%d0%b0-%d0%b0%d0%ba%d1%82%d0%b8%d0%b2%d0%bd%d0%be%d1%81%d1%82-%d0%b2-%d0%be%d0%b1%d0%bb%d0%b0%d1%81%d1%82-%d1%81/", "text": "15,45 % е избирателната активност към 12,30 ч. на 3 ноември в общините в Сливенска област, съобщиха от областната администрация. В община Сливен до този час на балотажа за избор на общински кмет и на кметове на кметства в 7 населени места са гласували 14 355 души или 13,98 % от общия брой на избирателите. В община Твърдица, където се произвежда втори тур за избор на общински кмет и на кметове на кметствата в гр.Шивачево и в с.Сборище, избирателната активност е 24,30 % при гласували 2 693 избиратели. В котленските села Жеравна и Ябланово правото си на вот за кметове на кметствата упражниха  910 души или 31,91 % от избирателите. В единственото населено място в община Нова Загора – с.Еленово, където има балотаж, до урните отидоха 111 души или 31,42 % от избирателите. На първия тур на изборите за кметове на общини, общински съветници и кметове на кметства избирателната активност към 12,30 часа бе 20,08 процента. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.11.03", "title": " 15,45 % е избирателната активност в област Сливен към 12,30 ч. на 3 ноември"}
{"url": "https://trud.bg/%d0%b5%d1%82%d0%be-%d0%ba%d0%b0%d0%ba-%d0%bf%d1%80%d0%be%d0%b4%d1%8a%d0%bb%d0%b6%d0%b0%d0%b2%d0%b0-%d0%b3%d0%bb%d0%b0%d1%81%d1%83%d0%b2%d0%b0%d0%bd%d0%b5%d1%82%d0%be-%d0%b2-%d1%81%d0%be%d1%84%d0%b8/", "text": "Очаквайте подробности! АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.11.03", "title": " Ето как продължава гласуването в София, Пловдив и Варна"}
{"url": "https://trud.bg/%d0%b7%d0%b0%d0%bb%d0%be%d0%b2%d0%b8%d1%85%d0%b0-%d0%b3%d0%b0%d1%81%d1%82%d1%80%d0%be%d0%bb%d1%8c%d0%be%d1%80-%d1%81-%d1%82%d1%80%d0%b8-%d0%ba%d1%80%d0%b0%d0%b6%d0%b1%d0%b8-%d0%b2-%d1%88%d1%83%d0%bc/", "text": "Криминалисти от Полицейското управление в Шумен установиха извършителя на три кражби в града за последните две седмици. Това е 25-годишен жител на село Партизани, Дългополско, който се подвизавал в Шумен. Вършел кражбите, въпреки че е в изпитателния срок на условна присъда пак за присвояване на чужди вещи. Гастрольорът обрал жена на 14 октомври, докато тя стояла на пейка, а раницата й била до нея. В багажа на 43-годишната шуменка имало 300 лева , 200 евро, лични документи и други вещи. На 1 ноември постъпили жалби за отмъкнат мобилен телефон от казино в Шумен, а после и за взета дамска чанта с мобилен телефон и 3 банкови карти от лек автомобил Фиат Пунто в града. Със съдействието на полицаи от Дългопол крадецът е задържан за срок до 24 часа в полицейското управление в Шумен, с постановление на прокурор му е наложена мярка „задържане под стража“ за срок до 72 часа. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.11.03", "title": " Заловиха гастрольор с три кражби в Шумен"}
{"url": "https://trud.bg/1826-%d0%b5-%d0%b0%d0%ba%d1%82%d0%b8%d0%b2%d0%bd%d0%be%d1%81%d1%82%d1%82%d0%b0-%d0%bd%d0%b0-%d0%b1%d0%b0%d0%bb%d0%be%d1%82%d0%b0%d0%b6%d0%b0-%d0%bd%d0%b0-%d0%bc%d0%b5%d1%81%d1%82%d0%bd%d0%b8%d1%82/", "text": "18,26% е активността на балотажа на местните избори към 12:30 ч., обявиха от ЦИК. Активността е по-ниска спрямо първия тур, когато към този момент беше 23,54%, както и спрямо предишните местни избори. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.11.03", "title": " 18,26% е активността на балотажа на местните избори към 12:30 ч."}
{"url": "https://trud.bg/%d0%b1%d0%be%d0%b9%d0%ba%d0%be-%d0%b1%d0%be%d1%80%d0%b8%d1%81%d0%be%d0%b2-%d0%b3%d0%bb%d0%b0%d1%81%d1%83%d0%b2%d0%b0-%d0%bd%d0%b0-%d0%b1%d0%b0%d0%bb%d0%be%d1%82%d0%b0%d0%b6%d0%b0-%d0%b2%d0%b8%d0%b4/", "text": "Премиерът и лидер на ГЕРБ Бойко Борисов гласува в секцията си в Банкя. Явно, само когато той победи, тогава са били честни изборите, коментира Борисов днешните  . Един мъж, обграден с Корнелия Нинова, Мая Манолова, Елена Йончева, те го ошашавиха, това е чудо около него. Нека бъдем снизходителни, каза още премиерът. Когато аз станах кмет, Кремиковци бълваше дим във всички цветове на дъгата. Канализацията се изливаше в Искър и реката течеше като в приказката – синя, жълта, кафява. Благодарение на нашата политическа воля това вече не е така, посочи лидерът на ГЕРБ. Премиерът коментира и вчерашния си разговор с френския премиер Еманюел Макрон, причина за който станаха думите на държавния глава, че предпочита мигранти от африкански страни пред украински и български банди. „Както ние много пъти сме се изказвали за френски квартали, където освен с жандармерия с друго не се влиза, за марсилската мафия, така и български граждани, които са правили лоши неща в чужбина. Спомнете си източването на кредитни карти и трафика на жени. В този смисъл иска да каже (Макрон, бел. р.), че в Европа живеят много лоши хора. И французи, и българи, и немци и всякакви. А едни кротки хора мигранти, които са идвали и влизат там ние се отнасяме с тях като с най-големите врагове. Това е искал да каже“, уточни Борисов. „Веднага се чухме, поправихме се, разчитаме на него, особено за чакалнята на еврозоната. Президентът Макрон с президента Тръмп толкова активно участваха в това Кристалина Георгиева да стане шеф на МВФ. Скоро ще имаме среща и мисля, че на нея ще повтори това, което и на ме ми е казал“, добави премиерът. Той уточни, че въпреки разговора с Макрон страната ни ще прати протестна нота на Франция. Очаквайте подробности. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.11.03", "title": " Премиерът Борисов: За президента Радев явно изборите са честни, само когато той победи (ВИДЕО)"}
{"url": "https://trud.bg/24-%d0%bc%d0%bb%d0%bd-%d0%b5%d0%b2%d1%80%d0%be-%d0%b7%d0%b0-%d1%88%d0%b5%d0%b4%d1%8c%d0%be%d0%b2%d1%8a%d1%80-%d0%b2%d0%b8%d1%81%d1%8f%d0%bb-%d0%b3%d0%be%d0%b4%d0%b8%d0%bd%d0%b8-%d0%bd%d0%b0%d1%80/", "text": "Картината направи възрастна французойка богата Рядка картина на средновековния майстор от Флоренция Чимабуе, която до съвсем неотдавна се смяташе за безвъзвратно изгубена, бе продадена на търг в Санлис, недалеч от Париж, за впечатляващите 24 милиона евро. Сумата е рекордна за средновековна картина, продадена на търг. Първоначалната оценка на творбата бе между 4 и 6 милиона евро. Но на наддаването, организирано от аукционна къща “Актеон”, цената є нарасна четворно. Новият собственик на “Презреният Христос” е анонимен участник в търга, за когото се знае само, че е от района на Северна Франция. “Когато на пазара се появи уникална и толкова рядка творба на художника Чимабуе, трябва да сте готови за изненади”, обяснява пред Ройтерс търговецът на произведения на изкуството Доминик льо Коент. Картините на Чимабуе са изключително редки, а “Презреният Христос” е първата негова творба, която се предлага на търг от десетилетия. Флорентинският творец е последният велик художник на византинизма в Италия, наричан там “маниера грека”. Изкуството по това време изобразява сцените относително плоски. Но Чимабуе е пионер в движението към натурализъм, като в неговите фигури има по-голяма реалистичност, верни пропорции и сенки. Не по-малко интересна е историята на “Презреният Христос”. Картината е рисувана върху пано или панел от топола. Смята се, че тя е част от полиптих (произведение от пет или повече подвижно съединени части с живописни или релефни сцени, които са свързани тематично и сюжетно), датиращ от 1280 г. Въпросният полиптих на Чимабуе включвал осем панела, изобразяващи страстите Христови. Пет от паната са изгубени, а други две могат да се видят в Националната галерия в Лондон и в колекция в Ню Йорк. Следите на “Презреният Христос” се губеха до това лято, когато творбата бе открита на напълно неочаквано място. Оказа се, че картината се намирала в дома на възрастна французойка в Компиен, в района на Париж. Жената държала шедьовъра години наред в кухнята си, точно над готварската печка, без изобщо да има представа, че притежава толкова ценна творба. Смятала, че е просто икона, без особена стойност. Случайно обаче картината била забелязана от търговец, който посъветвал собственичката є да поиска оценка от експерти. Тя била направена с инфрачервена светлина, за да се идентифицират евентуални сходства с други творби на Чимабуе. И така “Презреният Христос” на флорентинския майстор бил открит след дълги години в неизвестност. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.11.03", "title": " 24 млн. евро за шедьовър, висял години наред в кухня\t"}
{"url": "https://trud.bg/%d0%bf%d0%be%d0%bb%d0%b8%d1%86%d0%b8%d1%8f-%d0%bf%d1%80%d0%be%d0%b2%d0%b5%d1%80%d1%8f%d0%b2%d0%b0-%d0%ba%d1%8a%d1%89%d0%b0-%d0%b2-%d0%bf%d0%bb%d0%b5%d0%b2%d0%b5%d0%bd%d1%81%d0%ba%d0%be-%d1%81%d0%b5/", "text": "В неделя по обяд в къща в плевенското село Буковлък нахлуха жандармерия и полиция. Предполага се, че в този дом се купуват гласове. Очаква се собственикът на къщата да бъде задържан. Сградата се намира срещу Основно училище „Климент Охридски”. Това е втората акция за последните 24 часа в района. В деня на размисъл бяха задържани четирима души по подозрения за купуване на гласове, предава  Две от трите секции в Буковлък отвориха навреме. Третата – с 20 минути по-късно заради успал се председател на комисия. Първият сигнал за нарушение бе за председател на секция, който употребява алкохол. „Бяхме изпратени от Общинска избирателна комисия да констатираме има ли нарушения, свързани с подадения сигнал, който е, че председателят на 102-ра комисия употребява кафе с алкохол. Всички членове на СИК категорично заявиха, че няма такова нещо. Имайте предвид, че в СИК са представители на всички политически сили”, заяви Пламен Иванов, секретар на ОИК – Плевен. „Готов съм на проверка с дрегер. Пил съм само две кафета”, заяви Стефан Иванов, председател на СИК. Над 115 хиляди са гласоподавателите в Община Плевен, които имат право да гласуват на втори тур. Към 12.00 ч. плевенчани гласуват активно. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.11.03", "title": " Полиция влезе в къща в плевенско село по подозрения за купуване на гласове"}
{"url": "https://trud.bg/%d1%81%d1%8a%d1%81%d0%b5%d0%b4-%d1%83%d0%b4%d0%b0%d1%80%d0%b8%d0%bb-%d1%81%d1%82%d0%b0%d1%80%d0%b8%d1%86%d0%b0-%d1%81%d0%bb%d0%b5%d0%b4-%d0%b7%d0%b0%d0%b1%d0%b5%d0%bb%d0%b5%d0%b6%d0%ba%d0%b0-%d1%81/", "text": "Забележка за капещ климатик е станала причина 80-годишна жена да влезе в болницата в Разград, след като съсед я ударил и повалил на земята. Разправията, преминала в нанасяне на телесна повреда на възрастната жена, е станала към 9,45 часа в събота пред блок в Разград. 57-годишен мъж, който бил от великотърновското село Драганово, но живеел в жилищната сграда, влязъл в пререкание с жената. По първоначална информация тя му направил забележка и той я ударил с глава в областта на лявата вежда. Старицата паднала на земята и си счупила дясната бедрена кост. Откарана е в болницата, след което полицията се заела и издирила нападателя. Той е задържан и е започнато досъдебно производство. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.11.03", "title": " Съсед ударил старица след забележка, счупил й крака"}
{"url": "https://trud.bg/%d0%bd%d0%b0%d0%b4-21-%d0%b5-%d0%b8%d0%b7%d0%b1%d0%b8%d1%80%d0%b0%d1%82%d0%b5%d0%bb%d0%bd%d0%b0%d1%82%d0%b0-%d0%b0%d0%ba%d1%82%d0%b8%d0%b2%d0%bd%d0%be%d1%81%d1%82-%d0%b2-%d0%b4%d0%be%d0%b1%d1%80/", "text": "В 12.30 часа избирателната активност в област Добрич е 21,09 %. От имащите право на глас във втория тур за местна власт 129 539 добруджанци, вота си са упражнили 27 324 избиратели, съобщават от пресцентъра на Областна администрация. Най-висока е избирателната активност до обяд в община Генерал Тошево –близо 41 %, където жителите на село Росица избират кмет. Най-ниска е активността в областния център Добрич-16.29%. На балотаж са кандидатът на ГЕРБ Надежда Петкова срещу досегашния кмет и кандидат на коалиция Йордан Йорданов. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.11.03", "title": " Над 21 % е избирателната активност в Добричка област"}
{"url": "https://trud.bg/%d0%bc%d0%b8%d0%bd%d0%b8%d1%81%d1%82%d1%8a%d1%80-%d0%ba%d1%80%d0%b0%d1%81%d0%b5%d0%bd-%d0%ba%d1%80%d0%b0%d0%bb%d0%b5%d0%b2-%d0%b3%d0%bb%d0%b0%d1%81%d1%83%d0%b2%d0%b0%d0%bc-%d0%b7%d0%b0-%d1%80%d0%b0/", "text": "Гласувам за бъдещето на Варна. Тя заслужава най-доброто, коментира министърът на младежта и спорта Красен Кралев, който упражни своя вот на балотажа в Професионалната гимназия по туризъм „Проф. д-р Асен Златаров” в морската столица. „Днес Варна избира не само кмет. Днес изборът пред варненци е цивилизационен. Последните 6 години бяха период на градеж и растеж на Варна, които промениха изцяло облика на града”, категоричен бе Красен Кралев. „Тези, които се трудиха за възхода на Варна, заслужават нашата подкрепа днес. Затова гласувам за работливия, а не за кресливия! Гласувам за демократа, а не за анархиста!”, заяви министърът. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.11.03", "title": " Министър Красен Кралев: Гласувам за работливия, а не за кресливия"}
{"url": "https://trud.bg/%d0%b1%d0%be%d1%80%d0%b8%d1%81-%d0%b4%d0%b6%d0%be%d0%bd%d1%81%d1%8a%d0%bd-%d1%81%d0%b5-%d0%b8%d0%b7%d0%b2%d0%b8%d0%bd%d0%b8-%d0%bd%d0%b0-%d0%ba%d0%be%d0%bd%d1%81%d0%b5%d1%80%d0%b2%d0%b0%d1%82%d0%be/", "text": "Британският премиер Борис Джонсън се извини на депутатите от Консервативната партия за това, че не успя да изведе Великобритания от ЕС на 31 октомври. Лондон получи поредна отсрочка за брекзит, а по думите на министър-председателя това е „дълбоко разочарование“. За него отлагането е „болезнено“, защото вкарва страната в несигурно положение, пише „Гардиън“. Дори преди да стане премиер, Джонсън неколкократно заявяваше, че Обединеното кралство ще се раздели с Евросъюза в края на миналия месец. Именно това предизвика неговото изказване, че предпочита да е „мъртъв в канавка“, отколкото да отложи напускането. „Трябва да се захванем и да приключим с брекзит. Разликата между това правителство и останалите партии е, че само това правителство предлага готова сделка, която да бъде одобрена в средата на декември, ако спечелим мнозинство (предстоят предсрочни парламентарни избори на 16 декември) и това е едно голямо „ако“, заяви Джонсън пред „Скай&“. Бившият кмет на Лондон смята, че отлагането е болезнено не само за неговото его, но и за бизнеса и семействата, които не знаят кога ще се случи брекзит. Освен това е на мнение, че втори референдум, какъвто опозицията от Лейбъристката партия предлага, само ще продължи сагата, информира БТВ. Също така Джонсън обясни, че американският президент Доналд Тръмп не е бил прав в изказването си, че сегашната сделка между Лондон и Брюксел ще навреди на отношенията между Лондон и Вашингтон. „Ройтерс“ пише, че Джонсън е заявил, че е против референдум за независимост от страна на Шотландия. Когато преди две седмици Джонсън и председателят на Европейската комисия Жан-Клод Юнкер си „стиснаха ръцете“ за брекзит, премиерът на Шотландия Никола Стърджън заяви, че в страната ще се проведе референдум през 2020 г. Освен това стана ясно, че партия „Брекзит“ и лидерът ѝ Найджъл Фараж няма да участват в изборите през декември. Вместо това партията ще води кампании в страната против сделката на Джонсън. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.11.03", "title": " Борис Джонсън се извини на Консерваторите, че не е успял да изведе Великобритяния от ЕС на 31 октомври"}
{"url": "https://trud.bg/%d0%be%d0%b1%d1%89%d0%b8%d0%bd%d1%81%d0%ba%d0%b8-%d0%ba%d0%bc%d0%b5%d1%82-%d0%b8-%d1%83%d0%bf%d1%80%d0%b0%d0%b2%d0%bd%d0%b8%d1%86%d0%b8-%d0%bd%d0%b0-4-%d1%81%d0%b5%d0%bb%d0%b0-%d0%b8%d0%b7%d0%b1%d0%b8/", "text": "23,21% е избирателната активност в община Търговище на втория тур от кметските избори към 12 часа, съобщиха от местната администрация. По техни данни до урните към този час са стигнали 12 159 души от общо 52 379, вписаните в избирателните списъци. В сравнение с първия тур активността е по-ниска. Тогава до обед са гласували 29,41%. Процентно на балотажа по-активни към обедните часове са избирателите от селата, където гласа си са дали 24,05%. Това прави 4 401 души. В града са гласували 22,76%. По данни на администрацията това са 7 758 души от имащите право на глас жители на общинския център. В Търговище днес се избира общински кмет между настоящия д-р Дарин Димитров от ГЕРБ и Хамди Илиязов от ДПС. В 4 села тече и втори тур за излъчване на кметове на населените места. Освен в обособените секции по жилищни райони, има подвижна урна и допълнителна за хората, които са на болнично лечение. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.11.03", "title": " Общински кмет и управници на 4 села избират в Търговище"}
{"url": "https://trud.bg/%d1%88%d0%b5%d1%81%d1%82-%d1%81%d0%b8%d0%b3%d0%bd%d0%b0%d0%bb%d0%b0-%d0%b7%d0%b0-%d0%ba%d1%83%d0%bf%d1%83%d0%b2%d0%b0%d0%bd%d0%b5-%d0%bd%d0%b0-%d0%b3%d0%bb%d0%b0%d1%81%d0%be%d0%b2%d0%b5-%d0%b2-%d0%bf/", "text": "До обяд в Районна прокуратура Перник са подадени 6 сигнала за купуване на гласове. Повечето от тях били анонимни и без конкретни данни. Те се проверяват, но на този етап няма образувани досъдебни производства, информира БНР. Три жалби са постъпили в ОИК – Перник. Две от тях са за неправомерна агитация- в град Батановци и село Витановци, а третата е за възпроизвеждаща техника в секция в пернишкия квартал „Рудничар“. По тях също се извършват проверки. С 2% по-ниска е днес избирателната активност в община Перник в сравнение с първия тур. Към 12.30 часа бюлетини за кмет са пуснали 17 706 избиратели от общо 80 304. Това се равнява на 22,05% срещу 24,4% миналата неделя. По-малко хора гласуват днес и в община Радомир, където също има балотаж. 3255 избиратели са упражнили правото си на вот към 12.30 часа. По същото време на първия тур гласувалите са били 4300. Избирателната актвност днес е 19,67 процента срещу 24,4 процента миналата неделя. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.11.03", "title": " Шест сигнала за купуване на гласове в Перник"}
