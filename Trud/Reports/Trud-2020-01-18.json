{"url": "https://trud.bg/%d1%82%d1%80%d1%83%d1%81-%d0%be%d1%82-6-%d0%b0-%d1%81%d1%82%d0%b5%d0%bf%d0%b5%d0%bd-%d1%80%d0%b0%d0%b7%d1%82%d1%8a%d1%80%d1%81%d0%b8-%d0%bd%d0%be%d0%b2%d0%b0-%d0%b3%d0%b2%d0%b8%d0%bd%d0%b5%d1%8f/", "text": "Силно земетресение от 6-а степен разтърси индонезийския северен бряг на Нова Гвинея, съобщи американската геоложка служба. Епицентърът е на дълбочина 33 километра. Няма съобщения за жертви или разрушения. Не беше обявено и предупреждение за цунами. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2020.01.18", "title": "\n\t\t\tТрус от 6-а степен разтърси Нова Гвинея\t\t\t"}
{"url": "https://trud.bg/%d1%81%d0%be%d1%84%d0%b8%d0%b9%d1%81%d0%ba%d0%b0-%d0%b2%d0%be%d0%b4%d0%b0-%d0%bd%d1%8f%d0%bc%d0%b0-%d0%b4%d0%b0-%d0%b8%d0%bc%d0%b0-%d0%bf%d1%80%d0%be%d0%b1%d0%bb%d0%b5%d0%bc%d0%b8-%d0%b2-%d1%81/", "text": "Няма да има проблеми с налягането на водата в столицата при преминаването на водни количества по водопреносната мрежа на София за Перник. Това каза Васил Тренев, изпълнителен директор на „Софийска вода“ по време на брифинг в Министерския съвет след срещата при премиера Бойко Борисов за водната криза. „Няма проблем по отношение на налягането. Тези водни количества, които ще получим допълнително през деривацията на „Белмекен“ те ще бъдат преведени без нарушаване по никакъв начин налягане или водоподаване към нашите клиенти“, каза Тренев. Той увери, че по никакъв начин не се нарушава водният баланс на София. „Моите съграждани трябва да бъдат спокойни“, допълни изпълнителният директор на „Софийска вода“. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2020.01.18", "title": "\n\t\t\t„Софийска вода“: Няма да има проблеми в столицата заради водоснабдяването на Перник\t\t\t"}
{"url": "https://trud.bg/%d0%b5%d1%80%d0%b4%d0%be%d0%b3%d0%b0%d0%bd-%d1%85%d0%b0%d0%bb%d0%b8%d1%84%d0%b0-%d1%85%d0%b0%d1%84%d1%82%d0%b0%d1%80-%d0%bd%d0%b5-%d0%b1%d0%b8%d0%b2%d0%b0-%d0%b4%d0%b0-%d1%83%d0%bf%d1%80%d0%b0%d0%b2/", "text": "Президентът на Турция Реджеп Тайип Ердоган смята, че оставянето на Либия на властта на командира на Либийската национална армия (ЛНА) Халифа Хафтар би било историческа грешка. Той изложи своята позиция в статия за „ . „Някои могат да си зададат въпроса защо Европа трябва да бъде замесена в конфликта в Либия, все пак в света има и други войни, сблъсъци и хуманитарни кризи. Да започнем с това, че потенциалната неспособност на Европейския съюз да подкрепи правителство на националното единство в Либия, ще бъде предателство на неговите основни ценности, които включват демокрация и правата на човека“, отбеляза държавният глава. „Оставянето на Либия на властта на военния диктатор (Халифа) Хафтар би било историческа грешка. Освен това, ако легитимното правителство на Либия падне, тогава Европа ще се изправи пред нови заплахи и проблеми“, каза турският президент. \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2020.01.18", "title": "\n\t\t\tЕрдоган: Халифа Хафтар не бива да управлява Либия, това е историческа грешка\t\t\t"}
{"url": "https://trud.bg/%d0%bf%d0%bb%d0%b0%d0%bc%d0%bd%d0%b0%d0%bb-%d0%b2%d0%b5%d0%bd%d1%82%d0%b8%d0%bb%d0%b0%d1%82%d0%be%d1%80-%d0%b2-%d0%b1%d0%be%d0%bb%d0%bd%d0%b8%d1%86%d0%b0%d1%82%d0%b0-%d0%b2-%d0%b3%d0%be%d1%80%d0%bd/", "text": "В петък около 19,00 часа е подаден сигнал за задимяване в АГО в МБАЛ в Горна Оряховица към РУ- Горна Оряховица и на телефон 112. Веднага на място са изпратени два пожарни екип на РС ПБЗН- Горна Оряховица с готовност за по- голяма мобилизация на ресурси в случай на евакуация на пациенти и персонал. Извършеният оглед показва, че се е запалил вентилатор в санитарно помещение в Първо вътрешно отделение, като по вентилцията се разнася дим и мирис на бакелит в Хирургично отделение и в АГО. Пожарникарите не са установили пламъчно горене. Причина за запалването е късо съединение. След обезапасяване и ликвидиране на източника на задимяването, е извършено проветряване на отделенията. Аварийният изход е бил подготвен за евентуална евакуация. Не се е наложила евакуация на пациенти и персонал. Два часа огнеборците са обследвали всяка стая и всяко помещение в цялата болница и след като са се уверили, че опасността от пожар е напълно преминала, са напуснали сградата. \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2020.01.18", "title": "\n\t\t\tПламнал  вентилатор в болницата в Горна Оряховица вдигна на крак огнеборци\t\t\t"}
{"url": "https://trud.bg/%d1%84%d0%b0%d0%bd%d0%b4%d1%8a%d0%ba%d0%be%d0%b2%d0%b0-%d0%bd%d1%8f%d0%bc%d0%b0-%d0%bf%d1%80%d0%b5%d0%b2%d0%b8%d1%88%d0%b5%d0%bd%d0%b8%d0%b5-%d0%bd%d0%b0-%d1%84%d0%b8%d0%bd%d0%b8%d1%82%d0%b5-%d0%bf/", "text": "Няма превишение на фините прахови частици в столицата. Това каза кметът на София Йорданка Фандъкова по време на брифинг в Министерския съвет. Тя припомни, че в реално време има няколко механизма, по които се следи. „От 00.00 ч. през нощта до сега няма превишение на нито една от станциите. Говорим за средно денонощно. Ние следим, имаме механизъм, който при необходимост можем да задействаме“, заяви още Фандъкова. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2020.01.18", "title": "\n\t\t\tФандъкова: Няма превишение на фините прахови частици в столицата в момента\t\t\t"}
{"url": "https://trud.bg/%d0%b1%d1%80%d0%b0%d0%ba-%d0%b7%d0%b0-%d1%87%d0%b0%d1%88%d0%b0-%d0%b2%d0%be%d0%b4%d0%b0-%d0%b8-%d0%bc%d1%80%d1%8a%d1%81%d0%bd%d0%b8-%d1%87%d0%be%d1%80%d0%b0%d0%bf%d0%b8/", "text": "Семейството е изместено от набързо скалъпени бракове С повече от 30 години опит в модата и живота на висшето общество, Евгени ще отразява за вас горещите моменти от живота на богатите и известните. Лорд Минчев ще се изказва по злободневни теми, ще посочва модните личности на деня, ще бъде в началото и края на червения килим… Много харесвам старомодния подход и семейните ценности. Тези, с които е отгледано моето и предходните поколения. Тези, създали и утвърдили понятия като вярност и съвместност, тези, почитащи далечни вече идеали на търпеливост, жажда за живот, обикване на всяко обстоятелство, произхождащо от любовта. Семейството е красив храм на Всевишния на земята и заслужава подкрепа, заслужава силния светещ ореол над главите на светите ни майки и бащи, приживе свещени в своята търпеливост и съзидателност. Семейството, като пишещите машини обаче е изместено от набързо скалъпени бракове, от онлайн истерията, от насилственото дуднене на близки и далечни, на стари мантри, прилепнали по външните стени на мозъците. \nДнес хората изглежда се женят по силата на някакъв античен навик, закостенелости и свързаните с родителския рекет обвързаности. Затова и днешните бракове са кратки, понякога безполезни, като далечно ксерокопие на някогашните. \nВсе още властва и подсъзнателният инстинкт човек да не остане самотен, да “има кой чаша вода да му донесе” и да има кой “да му пере чорапите”. Вярвате или не, това мото е било и продължава да бъде водещо в подтика да се сключи брак. Настръхвам от подобна мотивация, може би защото сам си пера чорапите, а семейство може да се установи не чрез подписи и задължаващи процедури. Не си спомням мъдреца, казал следните думи, но те са изключително верни. “Рядко членовете на едно семейство се раждат под един и същи покрив”. Така смятам и аз, вярвайки безрезервно в този модел. Задушаващото юларче на семейството, в което управлението е поверено на хора от неадекватно да кажем нам поколение, свикнало на примитивни похвати и зависимости, можещо да повреди всяко добро начинание. Защото идеята за брака окупира съзнанието, вместо да се живее в красивата романтика на необвързването, освен ако не произлиза от собствената воля и намерение. Но ще се съгласите ли, че тези навици се определят още не само от баби и съседи, а от една индустрия, която уж латентно, но много лукаво проправя пътя. Филмите, дами и господа. Натрапва се идеята за щастливото семейство, което после с пълна количка в супермаркета оставя на световната икономика щедрата си дан. Няма много реклами с гей или за гейове. Няма реклами за самотници, за индивидуалности. Потребителската кошница е приятна за корпорациите само когато е препълнена. Във всичко това наистина няма нищо лошо. Смущаващото е само, когато слепотата в любовта и брака не идва от вълнението, а от “топлите вълни” на бабите ни. Може би така се пораждат общите фейсбук профили в стил Кътка и Вътко Тръткови, на всяка цена искащи да наподобяват натрапената ни холивудска представа за щастие.   Гергана Малкоданска Само с песен на Ил Воло може да се сравни тази визия на Гергана Малкоданска. Великолепието, което се излъчва от водещата на Времето по Нова телевизия, е приложимо към премиерата на всяка една опера или червен килим. Имаме много грациозно разкрита горна част, обезпечаваща чудесна гледка към раменете, на които отлично оформени коси почиват сякаш миниатюрни водопади. Златистите апликации изпращат възторжени сигнали към наблюдаващия, а перата в долната част на дрехата са полет за всяко едно въображение. Бижутата също имат своя принос в облагородяване на един вече благороден образ, който се нуждае само от красиви обстоятелства.   Шампионът Аврамова свири на пиано Макар да не е съвсем в свои води в музиката, Екатерина Аврамова опита да свири на пиано в швейцарски курорт. Тя беше там по повод рождения ден на приятеля си – симпатичен британски исполин, свързан с банковото дело и борсата. Двамата често са виждани на специални събития в Лондон, където заедно и поотделно имат своето реноме и се вписват в живота на висшето общество на Великобритания. Вече и по света – освен огромните успехи на Екатерина, която плува за Турция, те пътуват по всевъзможни дестинации, като понякога съчетават пътуванията си, за да са по-често и дълго заедно.   Димчев пя на турски в своя „Мозей” Предизвикателен, стилно гримиран и с ново тупе, Иво Димчев извиси обаятелния си глас над Раковска. Певецът, обиколил повечето страни по света с репертоара си, представи с музиканти нови песни и изпълни на бис вече познати. Седмица преди събитието в арт пространството “Мозей” последователно участваха Рут Колева и дъщерята на Ваня Щерева Мила Робъртс. Двете изпълнителки “се класираха” в интересната инициатива на Димчев Пеещата барманка. В рамките на участието си, звездите наливат напитки, обслужват клиентите и пеят. Наистина интересно. Домакинът представи и оригинална турска песен, като следеше дали текста е правилен от мобилния си телефон. \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2020.01.18", "title": "\n\t\t\tБрак за чаша вода и мръсни чорапи\t\t\t"}
{"url": "https://trud.bg/%d0%b1%d1%84%d1%81-%d0%bf%d0%be%d0%b8%d1%81%d0%ba%d0%b0-%d0%b1%d0%b5%d0%b7%d1%81%d1%80%d0%be%d1%87%d0%b5%d0%bd-%d0%bb%d0%b8%d1%86%d0%b5%d0%bd%d0%b7-%d0%be%d1%82-%d1%81%d0%bf%d0%be%d1%80%d1%82%d0%bd/", "text": "Българският футболен съюз поиска безсрочен лиценз от Министерството на младежта и спорта, съобщава БГНЕС. На 16 януари изтече гратисният период според новия закон, в който трябваше федерации и клубове да поискат отново лиценз, като спазят изискванията, които са доста по-сложни от предишните. С тях държавата реши проблема с „фантомните“ клубове, които съществуват само на книга и от години мъчат родния спорт. Прелицензирането е важно, защото има опасност част от отборите, особено в по-долните групи, да не успеят с документите за пролетния полусезон, който стартира в средата на февруари, и трябва да бъдат спрени за първенството. Нелицензираните клубове нямат право да участват на конгреса на БФС на 7 юни. Повечето централи чакаха до последния момент, за да подадат документи и това предизвика опашки в министерството. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2020.01.18", "title": "\n\t\t\tБФС поиска безсрочен лиценз от спортното министерство\t\t\t"}
{"url": "https://trud.bg/%d0%bc%d1%8a%d0%b6-%d1%81%d0%b5-%d0%b5-%d1%81%d0%b0%d0%bc%d0%be%d0%b7%d0%b0%d0%bf%d0%b0%d0%bb%d0%b8%d0%bb-%d0%b2-%d0%ba%d0%be%d0%bb%d0%b0%d1%82%d0%b0-%d1%81%d0%b8-%d0%bf%d0%be-%d0%bf%d1%8a%d1%82%d1%8f/", "text": "32-годишен мъж е починал от изгаряне тази сутрин по пътя над Асенова крепост. Сигналът е подаден в районното полицейско управление в Асеновград в 07.20 часа, съобщават от ОДМВР – Пловдив. 46-годишен мъж то Пловдив, управлявал джип „Киа“ видял спряло „БМВ“ на отбивка, страни от пътя между селата Лясоково и Яврово. Мъжът, който отивал на лов, видял, че от паркирания в страни от пътя автомобил излиза дим и спрял, за да помогне. От „БМВ“-то излязъл човек, който се възпламенил в момента на слизане от колата и по думите на ловджията имал силен мирис на гориво. Свидетелят се опитал да загаси пламтящия човек с пожарогасителя от колата си, но не успял. Екип на спешна помощ констатирал смъртта. Започнало е досъдебно производство по чл. 127 от Наказателния кодекс. Работи се по няколко версии. Една, от които е проблеми от семейно-битов характер. \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2020.01.18", "title": "\n\t\t\tМъж се е самозапалил в колата си по пътя над Асенова крепост\t\t\t"}
{"url": "https://trud.bg/5-%d1%85%d0%b8%d1%82%d1%80%d0%b8-%d0%bd%d0%b0%d1%87%d0%b8%d0%bd%d0%b0-%d0%b4%d0%b0-%d1%81%d0%b2%d0%b0%d0%bb%d0%b8%d1%82%d0%b5-%d0%bf%d1%80%d0%b0%d0%b7%d0%bd%d0%b8%d1%87%d0%bd%d0%be%d1%82/", "text": "Заменете асансьора със стълбите След коледните и новогодишните празници качването на кантара се превръща в доста неприятно занимание, след което най-често се правят генерални новогодишни обещания за нов начин на живот с повече полезна храна и редовни тренировки. По неписано правило, колкото по-голямо число показва кантарът, толкова по-драстично е обещанието и съответно толкова по-бързо е нарушено то. От фитнес апликацията Strava дори са определили точната дата, на която повечето хората масово се отказват от обещанията си – 19 януари. И тъй като „Денят на отказващите се“, както е по-известна датата, наближава, вместо да се върнете към старите си навици, може да опитате тези 5 бързи и лесни начина, с които ще се отървете от „празничното“ тегло без крайни ограничения и трениране до откат. №1 Намалете солта Една от основните причини за повишаване на теглото е задържането на вода, което се получава при консумиране на по-солени храни, каквито обикновено са ястията на празничната трапеза. Когато намалите или напълно премахнете солта от менюто си, в най-скоро време чувството на подуване ще изчезне, тъй като ще се отървете от задържаната вода, която понякога стига до 3-4 килограма. Заменете обикновената сол с хималайска и се постарайте да я консумирате по-рядко. Ако паралелно с това увеличите и приема на вода, ще забързате процеса, а кантарът ще показва все по-приятни числа.       №2 По-малко захар Сладките изкушения на Коледа, които са пълни със захар, влияят на апетита, като ви карат да се храните по-често и така значително повишават килограмите. След консумацията им кръвната ви захар се вдига, което ви дава енергия и добро настроение, но много бързо нивата й спадат, което пък води до умора, раздразнение и глад. Намалете захарта, която присъства не само в шоколада и кафето, но и в повечето пакетирани храни. Като алтернатива хапвайте черен шоколад с висок процент какао, сами правете дресинга си за салата или соса към основното ястие. По този начин ще задържите нивата на кръвната захар стабилни и няма да ви се налага да ядете на всеки 2 часа. №3 Увеличете консумацията на протеин Храните, богати на протеин – месо, яйца, риба, млечни продукти и др. засищат за по-дълъг период в сравнение с въглехидратите, които действат на принципа на захарта, а освен това не водят до подуване и тежест на стомаха. Комбинирайте ги със свежи и пъстри салати, за да доставите на организма си необходимите фибри, които да улеснят храносмилането. Друга опция е да започнете деня с омлет и зеленчуци или йогурт с плодове и ядки – и двете закуски ще ви дадат енергия и тонус.   №4 Повече естествени мазнини По-засищащи и от протеините са естествените мазнини, съдържащи се в рибата, суровите ядки, зехтина, авокадото и т.н. Много хора избягват мазнините, тъй като ги асоциират с техните собствени подкожни, което е погрешно схващане. На организма му отнема повече време да разгради тези храни, което означава и по-рядко огладняване и контрол върху кръвната захар. Преценете в кой етап от деня се чувствате най-гладни (сутрин, обед, вечер или между 2 основни хранения), тъй като тогава обикновено и рискът да посегнете към нещо нездравословно е най-висок. Заложете на тост с авокадо за закуска, сьомга/сьомгова пъстърва за обяд/вечеря или шепа сурови ядки, които да задоволят следобедния ви глад. №5 Включете движение и вода И тук не става дума да се наливате с по 3 л вода на ден или да тренирате по 7 пъти седмично, което излишно стресира организма ви, свикнал на съвсем различно ниво на хидратация и физическо натоварване. Идеята е да забързате метаболизма си и оттам процеса на отслабване, като си доставите енергия и тонус, приемайки повече течности (вода – чиста или подправена с плодове/зеленчуци, чай без захар, смути със зеленолистни) и увеличавайки ежедневното си движение. Не е необходимо да посещавате спортната зала определен брой пъти седмично, но може да изкачвате стълбите, вместо да се возите с асансьора, да паркирате автомобила си по-далече или да ходите пеша до работното място, да се разхождате в парка през уикенда, да правите йога у дома, а защо не и да покарате кънки на лед. \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2020.01.18", "title": "\n\t\t\t5 хитри начина да свалите „празничното“ тегло\t\t\t"}
{"url": "https://trud.bg/%d1%85%d0%b2%d0%b0%d0%bd%d0%b0%d1%85%d0%b0-%d0%b8%d1%82%d0%b0%d0%bb%d0%b8%d0%b0%d0%bd%d1%81%d0%ba%d0%b8-%d0%b1%d0%be%d0%ba%d0%bb%d1%83%d0%ba-%d0%bd%d0%b0-%d0%bf%d1%80%d0%b8%d1%81%d1%82%d0%b0%d0%bd/", "text": "Районна прокуратура – Бургас ръководи досъдебно производство, касаещо нерегламентиран внос на 20 контейнера с италиански отпадъци на пристанище, стопанисвано от „БМФ Порт – Бургас“ ЕАД. Досъдебно производство по член 353г, ал. 1 от Наказателния кодекс ръководи Районна прокуратура – Бургас. Цитираният текст от Наказателния кодекс ангажира наказателната отговорност на всеки, който в нарушение на установения ред пренася отпадъци през граница на страната. Досъдебното производство е образувано по повод пристигнали на пристанището в града 20 контейнера с отпадъци. Товарът е транспортиран с кораб на 5 септември 2019 г., като му е бил определен режим временно складиране за срок до 90 дни. По документи, стоката е била декларирана като пластмасови отпадъци и каучук. Изпращач на контейнерите е италианското дружество „Дентиче панталеоне“ със седалище Авелино, Италия. Получател на товара е българското търговско дружество „Блацион“ ООД, със седалище и адрес на управление в гр. София. Негов управител е Блаже Игнатовски – гражданин на Република Северна Македония. В резултат на извършени понастоящем действия по разследването е установено несъответствие на декларирания, с част от фактически наличния отпадък. Действията по разследването и процесуалните такива продължават. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2020.01.18", "title": "\n\t\t\tХванаха италиански боклук на пристанището в Бургас, прокуратурата разследва\t\t\t"}
{"url": "https://trud.bg/%d0%bb%d1%8e%d0%b1%d0%b8%d0%bc%d0%b8%d1%82%d0%b5-%d1%80%d0%b5%d1%86%d0%b5%d0%bf%d1%82%d0%b8-%d0%bd%d0%b0-%d1%86%d0%b2%d0%b5%d1%82%d0%b8-%d1%80%d0%b0%d0%b4%d0%be%d0%b9%d1%87%d0%b5%d0%b2%d0%b0/", "text": "2019 г. беше изключително успешна за поп певицата Цвети Радойчева. Талантливата изпълнителка създаде авторската си песен “Изчезни” по стихове на поета Петър Москов и аранжимент на Алекс Нушев. В основата на успешния сингъл е именно творческият талант на Цвети, която е написала музиката. Нейно телевизионно интервю провокирало текстописеца Петър Москов да се свърже с певицата в социалната мрежа. Цвети приела поканата му за приятелство и решила да му прати една от последните си идеи (музиката на бъдещата песен “Изчезни”). Поетът още на следващата сутрин є изпратил готов текст, който Цвети много харесала, и не след дълго песента била факт. Красивата изпълнителка е на мнение, че в живота няма случайни неща и че всеки късмет е провокиран от твоите лични вярвания и всеки успех е плод на труда, който си положил. Именно с песента “Изчезни” Цвети Радойчева спечели голямата наградата на фестивала BG Music Festival през лятото на 2019 г. и я представи на сцената на едни от най-големите конкурси за красота в България като Lady UNIVERSE, Miss Bulgaria и много други форуми и светски събития. Скоро сингълът се сдоби и с официален видеоклип, който бе подкрепен от Зонта Клуб. Във видеото Цвети Радойчева си партнира изключително успешно в актьорска игра с талантливия Александър Димов от “Откраднат живот”. Двамата се запознали в кампанията “Успели българи дават личен пример”, на която са едни от лицата. Освен с безспорния си талант и професионализъм, Цвети се откроява и с голямото си и добро сърце. Тя се включи в множество благотворителни събития и кампании в подкрепа на деца в неравностойно положение и на двойки с репродуктивни проблеми. Годината є бе изпълнена с прекрасни емоции, свързани със срещите с фенове, но и с безценни моменти със семейството и малката є дъщеря Ванеса, която неотдавна направи 3 години и може да се похвали с ангелска красота и талант за сцена, наследени от успешната й майка. Сега чаровната изпълнителка е заредена с много желание и вече започна създаването на новите си авторски песни, които ще включи в своя първи албум. Цвети ще се изявява и в киното, тъй като тази година има покана за главна роля в предстоящ български филм.   Печен шаран с дресинг Необходими продукти: \n1 шаран \nчубрица \nмащерка \nрозмарин \nкуркума \nчервен пипер \n2 с. л. зехтин \nЗа дресинга: \n1 главичка обелен чесън \n1 шепа сурови орехи \n20 стръкчета пресен лапад \n1 връзка магданоз \nсок от 1/2 лимон \n1 зелена чушка \nмалко парче пресен джинджифил Начин на приготвяне: \nШаранът се почиства предварително като люспите и главата се отстраняват. В тавата, в която ще го печете, се слагат един пръст вода и 2 с. л. Зехтин. Рибата се овкусява отвътре с чубрица, розмарин, куркума, мащерка, а отгоре се поръсва с червен пипер. Пече се в предварително загрята фурна на 200 градуса в продължение на 50 мин. Пригответе дресинга, като смелите всички съставки за него в кухненски робот или блендер. Сервирайте шарана, полят с дресинга.   Цедено кисело мляко с малини Необходими продукти: \n300-400 г. малини, \nпресни или замразени \n300 г. цедено кисело мляко \n5 с. л. захар Начин на приготвяне: \nИзмийте малините и ги отцедете. Смесете малините, захарта и киселото мляко в блендер или кухненски робот и разбийте за кратко – докато всичко се хомогенизира. Разсипете цеденото кисело мляко в купички и ги сложете във фризер за няколко часа.   Блини без мая Необходими продукти: \n4 яйца \n1 ч. ч. прясно мляко \n1/4 ч. л. сол \n1 ч. л. захар \n1 ч. ч. брашно \nмасло за намазване \n200 г. сирене \n100 г. сладко от ягоди Начин на приготвяне: \nРазделяме белтъците от жълтъците. Белтъците разбиваме на сняг. Жълтъците смесваме с млякото, захарта, солта и брашното и разбиваме с миксер до гладка смес. Добавяме белтъците и разбъркваме с лъжица. Намазваме тигана с масло, загряваме на котлона и сипваме 1/2 черпак от сместа, като разпределяме равномерно. Когато е готово от едната страна, обръщаме и от другата. Изваждаме в чиния и намазваме с малко масло. Така приготвяме блини до изчерпване на сместа. Намазваме ги със сладко, натрошаваме отгоре сирене и навиваме на руло. Сервираме ги топли.   Витаминозна салата с микс от семена Необходими продукти: \n2 розови домата \n2 зелени чушки \n1 краставица \n1авокадо \n1 селъри \n2 моркова \n10 обезсолени маслини \nконопено семе \nслънчогледово семе \nорехи \nсок от 1/2 или цял лимон Начин на приготвяне: \nВсички зеленчуци се нарязват на ситно, морковите се рендосват, добавят се предварително обезсолените маслини (преседели поне 1 денонощие във вода), прясно изцеден сок от лимон, както и суровите семена и орехите. Разбъркайте добре и сервирайте. \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2020.01.18", "title": "\n\t\t\tЛюбимите рецепти на Цвети Радойчева\t\t\t"}
{"url": "https://trud.bg/%d0%bb%d0%b8%d0%bb%d0%b8-%d0%b8%d0%b2%d0%b0%d0%bd%d0%be%d0%b2%d0%b0-%d1%82%d1%80%d1%8a%d0%b3%d0%b2%d0%b0-%d0%bd%d0%b0-%d1%82%d1%83%d1%80%d0%bd%d0%b5-%d0%bf%d1%80%d0%b5%d0%b7-%d0%b0%d0%bf%d1%80%d0%b8/", "text": "Ще пее в Зала 1 на НДК на 27 и 28 ноември Голямата звезда на българската музика Лили Иванова ще има турне и през тази година, съобщиха от нейния екип. Началото ще бъде на 8 април във Видин. Концертите ще бъдат в най-големите спортни зали във Бургас (27 април), Сливен (29 април), Гоце Делчев (12 май), Самоков (20 май), Пазарджик (17 юни), Велико Търново (4 октомври), Добрич (6 октомври), Шумен (8 октомври), Русе (10 октомври) и Благоевград (13 октомври). Тя ще гостува и в летните театри във Варна(19 август), Плевен (8 септември) и античният театър в Пловдив (12 август). Нейните почитатели в София ще могат да я чуят на живо на 15 юли в ресторант “Лебед” в Панчарево, както и на 27 и 28 ноември в зала 1 на НДК. През 2019 г. примата отново обиколи страната с турне, което включваше 10 изяви в различни градове и завърши с два големи концерта в препълнената Зала 1 на НДК. \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2020.01.18", "title": "\n\t\t\tЛили Иванова тръгва на турне през април\t\t\t"}
{"url": "https://trud.bg/%d0%be%d0%be%d0%bd-%d0%b2%d1%81%d1%8f%d0%ba%d0%b0-%d1%87%d1%83%d0%b6%d0%b4%d0%b0-%d0%bd%d0%b0%d0%bc%d0%b5%d1%81%d0%b0-%d0%b2-%d0%bb%d0%b8%d0%b1%d0%b8%d1%8f-%d1%82%d1%80%d1%8f%d0%b1%d0%b2%d0%b0-%d0%b4/", "text": "Международните играчи трябва да прекратят намесата си в либийския конфликт, заяви пред АФП спецпратеникът на ООН преди срещата на световните сили утре в Берлин, която ще търси изход от кризата. „Цялата външна намеса може да има успокоителен ефект в краткосрочен план, но Либия се нуждае от прекратяване на всичката външна намеса. Това е една от целите на конференцията“, заяви Гасан Саламе. Междувременно турският лидер Реджеп Ердоган предупреди Европа, че може да се изправи пред нови заплахи от терористични организации, ако признатото от ООН правителство в Триполи падне.   \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2020.01.18", "title": "\n\t\t\tООН: Всяка чужда намеса в Либия трябва да бъде прекратена\t\t\t"}
{"url": "https://trud.bg/%d0%b5%d0%bc%d0%b8%d0%bb-%d0%b4%d0%b8%d0%bc%d0%b8%d1%82%d1%80%d0%be%d0%b2-%d1%82%d0%b5%d1%86-%d0%b1%d0%be%d0%b1%d0%be%d0%b2-%d0%b4%d0%be%d0%bb-%d0%bd%d1%8f%d0%bc%d0%b0-%d0%b4%d0%b0/", "text": "Мощностите на ТЕЦ „Бобов дол“ няма да работят докато не си приведат всичките инсталации в ред и не ги лицензират. Проверки се извършват в цялата страна по разпореждане на главния прокурор Иван Гешев, но тъй като там имаше проблем, аз отидох на място. Това каза екоминистърът Емил Димитров след провелата се спешна среща при премиера по повод решаването на водната криза в Перник. „Трябваше да се окаже съдействие, тъй като имахме проблем с дадени разрешителни, с въведени мощности, с гаранционни срокове, с незавършени процедури, притеснения, че има опасни отпадъци, които се горят. Нямаше опасни отпадъци. Има незавършена процедура. Казах ми, че имат тримесечен срок да приведат в съответствие всичките си мощности, ако желаят да могат да упражняват тази си вид дейност“, обясни министърът на екологията и поясни, че в конкретния момент инсталацията, която е имала експериментална възможност да работи, има незавършена процедура. „Посъветвах ги да спрат, те са на друго мнение. По всяка вероятност ще има принудителна административна мярка. Тази мощност ще бъде спряна и докато не си приведат всичките инсталации в ред, не ги лицензират, не ги сертифицират и не получат съответното разрешително, няма да работят. Ще работи всичко друго, но не и това което са искали през тази мощност, тъй като контролните институции нямат сигурността, че там нещо не се случва“, каза още Димитров. Той увери, че при извършената проверка тази сутрин не е установено превишение на вредните емисии. „Към този момент има станции, които следят, има инсталации, които мерят вредните емисии. Казал съм им, вчера, тази мощност да бъде спряна, докато не получат разрешение. Ще го получат и официално. Те са на друго мнение, ще се видим в съда“, зарече се министърът. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2020.01.18", "title": "\n\t\t\tЕмил Димитров: ТЕЦ „Бобов дол“ няма да работи, докато не лицензира инсталациите си\t\t\t"}
{"url": "https://trud.bg/%d0%b7%d0%b0%d1%82%d0%b2%d0%be%d1%80%d0%b8%d1%85%d0%b0-%d1%85%d0%b5%d0%bc%d0%b0%d1%82%d0%be%d0%bb%d0%be%d0%b3%d0%b8%d1%8f%d1%82%d0%b0-%d0%b2-%d1%83%d0%bc%d0%b1%d0%b0%d0%bb-%d0%b1%d1%83%d1%80%d0%b3/", "text": "Отделението по “Хематология” в УМБАЛ-Бургас преустанови работа заради липса на специалисти, които да работят в него. Още през ноември миналата година цациенти с хематологични диагнози не се обслужват. Това съобщиха от болницата, а повод за съобщението е сигнал на омбудсмана на Бургаска област, който сигнализира медиите и институциите и апелира за спешно разрешаване на проблема. От болницата обясняват, че след кончината на единствения специалист-хематолог, са били провеждани разговори с няколко специалисти в тази област, но нито един от тях не се е съгласил да рапочне работа в болницата и така да се възстанови работата на отделението. Специалистите-хематолози в Бургаско са петима, защото специалността е рядко срещана. Нито един от тях не е съгласен да започне работа в отделението. С някои от тях разговор е провеждан повече от веднъж, посочиха от пресслужбата на УМБАЛ. От там отбелязаха, че за проблема са информирани с писма Министерството на здравеопазването /МЗ/, Здравната каса и Българското медицинско сдружение по хематология. За да бъде решен поне временно проблемът, от болницата са поискали разрешение от МЗ и НЗОК, процедурите по кръвопреливане в болницата да се провеждат без специалист-хематолог на щат, а под надзора на такъв специалист, но на граждански договор. Отделението разполага с необходимата апаратура и ако получим разрешение, имаме готовност да назничим специалист на граждански договор веднага, добавиха от болницата. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2020.01.18", "title": "\n\t\t\tЗатвориха хематологията в УМБАЛ-Бургас, няма специалисти\t\t\t"}
{"url": "https://trud.bg/%d0%b4-%d1%80-%d0%b8%d0%b2%d0%b0-%d0%b8%d0%b2%d0%b0%d0%bd%d0%be%d0%b2%d0%b0-%d1%83%d1%81%d0%bf%d0%b5%d1%88%d0%b5%d0%bd-%d0%bb%d0%b5%d0%ba%d0%b0%d1%80-%d0%b2-%d1%81%d0%b2%d0%b5%d1%82%d0%b0/", "text": "Бялата кожна докторка е на особена почит в Кувейт Д-р Ива Иванова работи като редови дерматолог, въпреки че CV-то й с изкарани квалификационни курсове, тренинги и придобити сертификати предимно в областта на естетичната дерматология оформя доста дебела папка. Завършва Медицинския университет в София през 1993 г., работи за кратко като интернист в провинцията, но решава, че това не е за нея и се насочва към дерматологията. Четири години специализира в Клиниката по кожни и венерически болести в Александровска болница. Практикува по специалността си на няколко места, когато през 2006 г. се открива възможност да замине в Кувейт. И така – десет години. “Едва когато заминах, осъзнах какво е да си лекар и на каква почит е бялата жена-дерматолог в Кувейт и въобще в арабския свят. Ние тук, в България, като че ли не осъзнаваме престижа на нашата професия”, дава си сметка д-р Иванова. Преди да замине, тя не е работила естетична дерматология, но тъкмо това е първото нещо, което й се налага, защото в частната клиника, където попада, не е възможно да се занимава само с чиста дерматология. По времето, когато д-р Иванова отива в арабската държава, започват да навлизат лазерите за обезкосмяване с всичките им съпътстващи процедури. А арабските жени имат традиция още от много млади, 20-годишни, да премахват абсолютно всички косми по тялото си. Лазерът става особено предпочитан от тях в това отношение, но като цяло те са склонни да се подлагат на най-различни разкрасяващи процедури, забелязала е нашата докторка. А и имат финанси, за да инвестират във външността си. Там от ранна възраст са научени, че трябва да ходят по салони, косата да е изрядна, маникюрът – също. Да не говорим, ако имат медицински проблем с кожата. Доста от тях се лекуват в чужбина, най-предпочитани са клиники в Лондон и в Америка, които са водещи в областта на естетичната дерматология и анти-ейджинга. Пък и защо да не го правят, след като държавата им плаща лечението не само у дома, а и в чужбина Някои си имат къщи там, Лондон е любимата им дестинация. Други се доверяват на специалистите, дошли в тяхната страна, сред които има и не малко българи, много индийци, филипинци, както и ливанци, сърби и какви ли още не. Все повече кувейтски лекари, получили най-високо образование в чужбина и придобили практика в престижни клиники, се завръщат в родината си, така че дефицитът на кадри, който е съществувал преди години, вече е преодолян. Но специално в дерматологията и в други области, където се иска разголване на тялото, най-търсени са жените лекари и уважението към тях е голямо. Работата е много, особено по празници, родови събирания, сватби. Дамите буквално се преобразяват в салоните за красота, където прекарват с часове. Мъжете също си правят разкрасителни процедури – в прочутите им бръснарници. Там ги бръснат, подстригват, махат им косми, правят им масажи, избелват ги. На недоумението защо на кувейтките им трябва да полагат скъпоструващи грижи за външния си вид, след като ходят покрити от главата до петите, д-р Иванова отговаря с усмивка: “Една жена да е забулена не е толкова въпрос на религия, колкото начин на живот. Има райони, в които е задължително забулването, но не всички са абсолютно покрити. Никой не кара чужденките да носят арабски облекла, но все пак трябва да се съобразяваш – неприлично е да ходиш с голи рамене или къси поли”. Интересен феномен е, че жените, колкото са по-забулени, толкова повече си правят разкрасителни процедури Лекарката добавя, че донякъде покриването – и на жените, и на мъжете, е заради климата (силното слънце и температурата от 40-50 градуса) и типа кожа, който имат арабите. Обикновено те са IV, V, VI тип кожа, по-тъмна, с повече меланин, докато ние сме II, III, IV тип – по-светли. Оттук произтичат различните заболявания – там страдат много от хиперпигментации и облеклото ги предпазва точно от това. Нашата кожа е много по-тънка, по-чувствителна и по-бързо остарява, тяхната е с по-плътна структура и старее по-бавно, освен това нямат целулит. След първата й работа – лазерното обезкосмяване, и след доста изкарани обучения и тренинги, д-р Иванова сменя още две болници, все по-елитни, като започва постепенно да поставя ботокс и филъри. В Кувейт към тези процедури няма предразсъдъци, за разлика от България, където специално към ботокса все още има доста недоверие като към токсин, смята дерматоложката. Според нея това е много хубава процедура с великолепен ефект, която действа и превантивно срещу появата на бръчки. В арабския свят са отворени към новостите в естетичната дерматология, не се страхуват да прилагат най-новите технологии  и медикаментозни терапии, смята д-р Иванова. При най-тежките форми на акне например съвременното лечение е с ретиноиди, които се взимат поне 5-6 месеца и имат странични ефекти. Трябва да се следят показателите на черния дроб, холестеролът и други неща. Затова се прилагат само под лекарско наблюдение. Там нямат страх от тези медикаменти, информирани са, съгласяват се, докато у нас пациенти с много тежки акнета не искат да взимат дори антибиотик. А средните и тежките форми на болестта не могат да минат само с кремчета, предупреждава д-р Иванова и добавя, че повечето намеси върху кожата, за да имат ефект, искат поддръжка. “Не може да започнеш да си правиш нещо на 50-60 години и да искаш да има внезапен ефект – обяснява лекарката. – Започва се на 30-40 години и постепенно се добавят различни неща, за да се предотврати появата или да се запълнят бръчките.” Няма нито вълшебен крем, нито процедура, които да изтриват от раз следите на времето, признава докторката, която вече се е върнала в България и в момента работи в Софийския кожно-венерически диспансер като дерматолог и упражнява естетична медицина в частна клиника. Всичко е и въпрос на ген, в крайна сметка… Но това не ни извинява, когато не полагаме грижи за себе си – особено в нашия свят, където живеем с открити лица. \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2020.01.18", "title": "\n\t\t\tД-р Ива Иванова – успешен лекар в света на табутата\t\t\t"}
{"url": "https://trud.bg/%d0%b4%d0%bd%d0%b5%d0%b2%d0%b5%d0%bd-%d1%85%d0%be%d1%80%d0%be%d1%81%d0%ba%d0%be%d0%bf-%d0%bd%d0%b0-%d0%b0%d0%bb%d0%b5%d0%bd%d0%b0-%d0%b7%d0%b0-%d1%81%d1%8a%d0%b1%d0%be%d1%82%d0%b0-18-01-2020/", "text": "ОВЕН С лекота ще наложите мнението си на вашите колеги, въпреки че деня е почивен. Дали ще ви подкрепят зависи от тяхната печалба. Заемете се с оформянето на финансови документи, свързани с бъдещи инвестиции. Очакват ви полезни делови срещи, на работен обяд. Не бъдете прекалено разточителни. Вечерта се подгответе за проблеми с ваш роднина, който ще ви изненада неприятно с предателството си. Приемете фактите и не се ядосвайте. Ваши съседи се опитват да съсипят брака ви, защото искат да привлекат към себе си партньора ви и да го използват. ТЕЛЕЦ В почивния ден бъдете дейни, за да си гарантирате постоянни финансови постъпления през първата половина на годината, късметът днес е с вас. Цената, която трябва да платите е упорит труд. Завършете до края на деня поставените ви служебни задачи. Обстановката на работното ви място е спокойна. Колегите ви подкрепят, затова не спорете с тях и не ги критикувайте. След работа се приберете у дома и си почивайте. Възползвайте се от шанса да стабилизирате отношенията си в семейството. Не пропускайте секса с любимия. БЛИЗНАЦИ Намерете верният подход към колегите си в този почивен ден. На работното ви място цари напрежение, за което всички имате принос. Преценявайте думите си и бъдете предвидливи. Емоцията ви пречи и блокира желанието ви да работите активно. Бъдете отговорни към служебните си задачи, ако са ви поставили срок за тяхното приключване. Вечерта си почивайте или отидете на гости за да се заредите с положителни емоции. Подарете романтични мигове на интимната си половинка и се отдайте на сексуални удоволствия. РАК  За ваша радост трудностите ви заобикалят. Въпреки че деня е почивен очаквайте заслужени и впечатляващи с размера си приходи, които са повод за завист. Не бързайте с обещанията за инвестиции, ако развивате собствен бизнес. Не подписвайте договори за финансово съдружите. Предстои ви успешна делова и творческа дейност. Отхвърлете задълженията си у дома, особено ако са свързани с ремонти, за които сте извикали майстори, но стоите и ги наблюдавате. От значение е да запазите спокойствие и да не се ядосвате. Не се захващате с разрешаване на лични проблеми и не спорете с партньора си. ЛЪВ Предпазвайте се от измама и кражба на интелектуален труд. Емоционалните ви реакции са във ваша вреда. Саморазправата няма да ви помогне. Късметът не е с вас. На работното си място се постарайте да се задълбочите в задачите си, защото грешките са трудно поправими. Не си създавайте повод за ненужни конфликти с вашите колеги. Следобед лични проблеми ще ви накарат да забравите за почивката си. Справете се бързо и се отдайте на приятни емоции. След като се справите с проблемите си създайте романтична обстановка и се отдайте на сексуални удоволствия. ДЕВА Бъдете внимателни в думите си. Прибързаните изказвания ще ви спечелят врагове. Поставете началото на нови проекти, които ще ви създадат име на добри и успяващи професионалисти. И до този момент ви уважаваха, но днес печелите още заслужена слава. Служебни задачи следобед ви дават шанс да подобрите материалното си състояние. Подгответе се за упреци от брачния си партньор, че го изоставяте на произвола на Съдбата, само защото ви изпращат на курсове зад граница. Няма как да го убедите в противното. Не се изненадвайте, ако ви накаже с лишаване от секс. ВЕЗНИ Поставете началото на реализацията на вашите нови проекти още днес, въпреки че деня е почивен. Осъществете идеите си, ако са свързани с професионалните ви планове. Вашите мечти, които до момента всички възприемаха като нереални, ще се окажат приемливи и осъществими и гарантиращи ви бъдещи финансови постъпления. Съветвам ви преди пътуване за ден или два да обсъдите намеренията си с близките си, за да избегнете разправиите и да се уточните кой ще готви вместо вас, ако сте семейни и имате деца. Вечерта се отдайте на чувствата си и на сексуални удоволствия. СКОРПИОН Начинанията са успешни в почивния ден. Въпреки това не всички ваши планове се реализират според очакванията ви. Не се ядосвайте, за да не блокирате мисълта си и да не отклоните успеха от пътя си. Задачите ви доставят удоволствие. Избегнете финансовите загуби и професионалният успех със сигурност няма да ви изостави. Разсеяни сте заради лични проблеми, притиснали ви от сутринта, които трябва да разрешите до края на деня. Съдбата ви подлага на изпитание, за да види дали сте склонни към компромиси и към признаване на вашата вина за липсващия сексуален живот. СТРЕЛЕЦ Завършете отговорно служебните си задачи в почивния ден. С изненада ще установите, че вместо загуби, сте постигнали стабилност на финансовото си състояние. Признанието, което ще получите от колегите си е отлична компенсация за напрежението. Информацията за трудности ще ви помогне да ги избегнете с предвидливост и внимателно обмислени действия. Личният ви живот е свързан с разочарования, породени от силно изразените ви материални стремежи. Сексуалните ви отношения са в криза, заради съмненията на партньора си, че го използвате. КОЗИРОГ Толерантното ви отношение към всички ви помага да се справите добре с работата си и да избегнете проблеми с ръководството в почивния ден. Проблемите на работното място не са сериозни и не заслужават вашето внимание. Оставете колегите ви да се справят сами след като им помогнете да изяснят недоразуменията помежду си. Вечерта ще ви натоварят със семейни задължения, които не сте отхвърлили заради отсъствието си от дома. Бъдете отговорни към близките си и не се измъквайте с извинения, че сте уморени. Сексуалните удоволствия ще ви възвърнат силите и доброто настроение. ВОДОЛЕЙ В почивния ден в живота ви се вмъкват влиятелни личности, които целят да ви използват. Преценете дали да запазите отношенията си с тях. Активността на работното ви място е гаранция, че ще осъществите целите си. Ще са необходими повече от очакваните усилия. Деловите запознанства ви носят бъдещи ползи. Ще се наложи да разрешавате семейни проблеми. Не ви е приятно това задължение, но ще ви донесе спокойствие. Ако не сте достатъчно тактични и не премълчавате рискувате отново да се лишите от сексуални наслади. РИБИ Търговците и днес са орисани да успяват и да събират завистливите погледи на околните, въпреки че деня е почивен. Удовлетворени сте от работата си и получавате в изобилие напълно заслужени похвали. Задължително стабилизирайте отношенията с колегите си. Оценете подкрепата им и постигнете разбирателство за съвместните задачи, които трябва да завършите. Следобед се отдайте на развлечения със семейството си. Ще заслужите тяхното одобрение. Вечерта отидете на ресторант с любимите си хора, а след това се отдайте на сексуални удоволствия. \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2020.01.18", "title": "\n\t\t\tДневен хороскоп на Алена за събота, 18.01.2020\t\t\t"}
{"url": "https://trud.bg/%d0%bc%d0%b0%d1%87%d0%be%d0%b2%d0%b5%d1%82%d0%b5-%d0%b8-%d1%81%d0%bf%d0%be%d1%80%d1%82%d1%8a%d1%82-%d0%bf%d0%be-%d1%82%d0%b5%d0%bb%d0%b5%d0%b2%d0%b8%d0%b7%d0%b8%d1%8f%d1%82%d0%b0-%d0%b4%d0%bd%d0%b5-55/", "text": "\n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2020.01.18", "title": "\n\t\t\tМачовете и спортът по телевизията днес, събота, 18 януари 2020\t\t\t"}
{"url": "https://trud.bg/%d0%bd%d0%b0-18-%d1%8f%d0%bd%d1%83%d0%b0%d1%80%d0%b8-2020-%d0%b4%d0%b0-%d0%bf%d0%be%d1%87%d0%b5%d1%80%d0%bf%d1%8f%d1%82/", "text": ", бизнесмен, бивш президент на БФС и ПФЛ, 66 г. \n , зам.-председател на КФН. \n , бивш депутат от АБВ. \n , поет, драматург, режисьор, 80 г. \n , депутат от ГЕРБ в 44-ото НС, бивш кмет на Пловдив, 67 г. \n , министър на енергетиката. \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n \n\t \n", "date": "2020.01.18", "title": "\n\t\t\tНа 18 януари 2020 да почерпят\t\t\t"}
