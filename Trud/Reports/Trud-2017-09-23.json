{"url": "https://trud.bg/%d0%b8%d0%bb%d0%b8%d1%8f%d0%bd%d0%b0-%d0%b9%d0%be%d1%82%d0%be%d0%b2%d0%b0-%d0%b5%d0%b2%d1%80%d0%be%d0%bf%d1%80%d0%b5%d0%b4%d1%81%d0%b5%d0%b4%d0%b0%d1%82%d0%b5%d0%bb%d1%81%d1%82%d0%b2%d0%be%d1%82/", "text": "Европредседателството е огромен шанс за България, стига да се възползваме от него. Това каза пред журналисти в Чепеларе вицепрезидентът Илияна Йотова. „Радвам се, че през миналата седмица най-накрая правителството започна дискусиите, разговорите по нашите приоритети за тези 6 месеца. Предстоят 2 -3 месеца до края на тази година, които ще бъдат много активни към интереса на страната. Той трябва да бъде представен много сериозно на европейската маса и като страна, която е външна граница на Европейския съюз, и най-важното – един от съществените приоритети, които страната постави, това е разширяването на ЕС по посока на западните Балкани“, обясни Йотова. Вицепрезидентът заяви, че България е заинтересована от това държавите около нашите граници също да са страни членки на Европейския съюз, което от една страна създава  повече гаранции за сигурността на българските граждани: „За нас винаги е по-добре около нас и нашите граници да има други страни членки на Европейския съюз, не само заради общата сигурност на нашите граждани, а защото това е възможност за икономически и транспортни коридори и в крайна сметка повишаване на стандарта на българските граждани – повече заетост, повече работа и задържане на младите хора.“ Йотова подчерта, че трябва да бъде поставен и друг основен приоритет – нашето членство в Шенген, защото то е част от голямата тема за двойните стандарти в Европа. „Докато ги има двойните стандарти, докато Европа се дели на централни, средни и периферия, докато има по-развити и по-малко развити и се задълбочава това различие, не можем да говорим за успешен европейски проект. Това са въпросите, които вълнуват всички европейци. Ако България, в своето председателство  намери балансите за тези въпроси и ги постави твърдо на масата, но и със своите предложения като техни отговори, мисля, че ще се радваме на едно много успешно председателство“, допълни вицепрезидентът.", "date": "2017.09.23", "title": " Илияна Йотова: Европредседателството е огромен шанс за България"}
{"url": "https://trud.bg/%d1%81%d1%82%d1%83%d0%b4%d0%b5%d0%bd%d1%82%d0%b8-%d0%be%d0%ba%d1%83%d0%bf%d0%b8%d1%80%d0%b0%d1%85%d0%b0-%d1%83%d0%bd%d0%b8%d0%b2%d0%b5%d1%80%d1%81%d0%b8%d1%82%d0%b5%d1%82%d0%b0-%d0%b2-%d0%b1%d0%b0/", "text": "Студенти прекараха нощта в сградата на университета в Барселона, протестирайки срещу усилията на испанското правителство да спре референдума за независимост на Каталуния, предаде АП, позовавайки се на испански медии. Протестиращите обявиха в социални медии, че днес се очаква в университета да говорят политици, подкрепящи отделянето. „Показваме, че като студенти имаме важна роля и че засега отстояваме позицията си“, каза за каталунската обществена телевизия студентският говорител Жорди Вивес. Група от около 2000 души, събрали се във и около университета, вчера не допускаше останалите студенти, а неколкостотин окупираха централната част на сградата, близо до кабинетите на деканите и другата университетска управа. Испанският Конституционен съд постанови да се спре планирания за 1 октомври референдум, докато се прецени законността му. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.23", "title": " Студенти окупираха университета в Барселона\t\t\t"}
{"url": "https://trud.bg/%d0%b7%d1%80%d0%b5%d0%bb%d0%b8%d1%89%d0%bd%d0%b0-%d0%b1%d0%b8%d1%82%d0%ba%d0%b0-%d0%b7%d0%b0-%d1%88%d1%83%d0%bc%d0%b5%d0%bd%d1%81%d0%ba%d0%b0%d1%82%d0%b0-%d0%ba%d1%80%d0%b5%d0%bf%d0%be%d1%81%d1%82/", "text": "Запалени по историята чехи, румънци, турци и българи пресъздадоха за пореден път славната битка за превземане на Шуменската крепост от 1444 г. Зрелищната възстановка на антиосманския поход, предвождан от полско-унгарския крал Владислав ІІІ Ягело, събра стотици шуменци и гости на платото над града. Битката с мечове, оръдия и огън беше кулминацията на двудневния исторически фестивал „Доблест и слава“. Повече от час рицари и османлии бяха в зрелищна схватка пред публиката. Бойните действия се разиграха на два етапа. Най-ожесточено беше превземането на стените на Шуменската крепост, от която летяха и трупове-чучела, а на финала таран победно разби портите й. Младия крал Владислав III Ягело получи ключът за твърдината. Над 200 членове на клубове от чужбина и на НД „Традиция“ участваха във възстановката, която се прави на реставрираната Шуменска крепост от 2004 г. Тази година фестивалът беше двудневен. С демонстрации на средновековен бит, занаяти и оръжия в първия ден, както и с участие на фолклорни състави. Община Шумен финансира историческото събитие с 30 000 лв. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.23", "title": " Зрелищна битка за Шуменската крепост"}
{"url": "https://trud.bg/%d0%b8%d1%81%d1%82%d0%b0%d0%bd%d0%b1%d1%83%d0%bb%d1%81%d0%ba%d0%b8%d1%8f%d1%82-%d1%81%d1%8a%d0%b4-%d0%b8%d0%b7%d0%b4%d0%b0%d0%b4%d0%b5-%d0%b7%d0%b0%d0%bf%d0%be%d0%b2%d0%b5%d0%b4%d0%b8-%d0%b7%d0%b0/", "text": "Истанбулският съд издаде заповеди за арест на 110 души, които са заподозрени във връзки с марксистката терористична групировка „Революционна народно-освободителна партия-фронт“, предава Anadolu Agency. Антитерористични отряди арестуваха част от заподозрените, включително и доставчик на оръжия, за който се смята, че е убил турски прокурор през 2015-та година. Продължава издирването на другите заподозрени. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.23", "title": " Истанбулският съд издаде заповеди за арест на над 100 терористи"}
{"url": "https://trud.bg/%d0%be%d1%85%d1%80%d0%b0%d0%bd%d0%b0-%d0%b7%d0%b0-%d0%bf%d0%b0%d0%bc%d0%b5%d1%82%d0%bd%d0%b8%d0%ba%d0%b0-%d0%bd%d0%b0-%d0%b1%d1%83%d0%b7%d0%bb%d1%83%d0%b4%d0%b6%d0%b0/", "text": "Областният управител на  Стара Загора Гергана Микова настоява за охрана на паметника на връх „Бузлуджа“  през зимата, въпреки че достъпът до него е забранен. Монументът остана държавна  собственост, след като правителството отказа да го даде за стопанисване на БСП. „Има различни възможности  за публично-частно партньорство – заяви Гергана Микова пред БНР. – В много спешен порядък  обаче трябва да се осигури жива охрана на монумента, тъй като все пои-често  стават набезите на нерегламентирани туроператори, които си позволяват, въпреки  забраната, да въвеждат с риск за живота им туристи.“ Според областния  управител в монумента продължават да проникват и младежи, които си правят там  екстремни селфита. „Най-опасният участък –  пилонът, е обезопасен, но рискът на мястото през зимата нараства – каза Микова. – С началото на зимния период там става все  по-опасно. Тези хора влизат от въздуховоди, става хлъзгаво, мокро и е много  по-голям рискът от наранявания.“", "date": "2017.09.23", "title": " Охрана за паметника на Бузлуджа\t\t\t"}
{"url": "https://trud.bg/%d1%81%d0%b8%d1%80%d0%b8%d0%b9%d1%81%d0%ba%d0%b8%d1%8f%d1%82-%d0%b2%d1%8a%d0%bd%d1%88%d0%b5%d0%bd-%d0%bc%d0%b8%d0%bd%d0%b8%d1%81%d1%82%d1%8a%d1%80-%d0%bf%d0%be%d0%b1%d0%b5%d0%b4%d0%b0%d1%82%d0%b0/", "text": "Сирийският външен министър заяви пред ООН, че победата в продължилата шест години война вече е „обозрима“, след като правителство спечели серия от победи, предаде АФП. „Освобождението на Алепо и Палмира, вдигането на обсадата на Дейр ез Зор, както и изличаването на тероризма от много части на Сирия доказват, че победата вече е обозрима“, заяви министърът на Башар Асад Валид ал Муалем. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.23", "title": " Сирийският външен министър: Победата във войната вече е „обозрима“"}
{"url": "https://trud.bg/%d1%83%d0%b8%d0%b7-%d0%b5%d1%8a%d1%80-%d1%81%d0%bf%d0%b8%d1%80%d0%b0-%d0%bf%d0%be%d0%bb%d0%b5%d1%82%d0%b8%d1%82%d0%b5-%d1%81%d0%b8-%d0%be%d1%82-%d1%81%d0%be%d1%84%d0%b8%d1%8f-%d0%b4/", "text": "Всички полети на нискотарифната авиокомпания „Уиз Еър” от София до Бирмингам, Бристол и Донкастър/Шефийлд ще бъдат преустановени от 6 ноември. Това се посочва в становище на компанията. От компанията обясняват, че заетостта на полетите до тези маршрути не е отговорила на очакванията и в резултат софийската мрежа е трябвало да бъде оптимизирана. Допълнителният капацитет ще бъде разпределен по други маршрути през следващите месеци. Пътниците с резервации, засегнати от тази промяна, са информирани и им е предоставена възможност да изберат алтернативен полет от графика на компанията, да им бъде възстановена изцяло платената сума или да получат 120% от първоначално платената тарифа в своя акаунт, които да използват за бъдещи резервации. Единствената дестинация за пътуващите с „Уиз Еър” до Великобритания след 6 ноември остава летище Лутън, Лондон. От компанията посочват, че от март следващата година превозвачът планира пускането на три нови маршрута от София до Лисабон, Ница и Малага. Предвижда се и увеличаване на честотата на осем популярни съществуващи услуги. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.23", "title": " „Уиз Еър” спира полетите си от София до Бирмингам, Бристол и Донкастър/Шефийлд от ноември"}
{"url": "https://trud.bg/%d0%bf%d1%80%d0%be%d1%84-%d0%b0%d0%bd%d0%b4%d1%80%d0%b5%d0%b9-%d0%bf%d0%b0%d0%bd%d1%82%d0%b5%d0%b2-%d0%bd%d0%b0%d0%b9-%d0%bf%d0%b0%d0%b3%d1%83%d0%b1%d0%bd%d0%b8%d1%82%d0%b5-%d1%80%d0%b5%d1%88%d0%b5/", "text": "Най-пагубните решения България е взимала, когато е била независима. Независимостта е условие, но не е гаранция, че си много мъдър в политическите и военните си начинания. Преувеличаваме важността на България и в наши дни.  В момента най-големият престиж за един политик е да каже, че е подкрепян  от чужбина, преди 100 години това е бил позорен акт. Това каза историкът проф. Андрей Пантев пред Канал 3. По думите му Левски и Ботев не са наблягали на думата интереси, а на думата свобода. „Основният урок е духът на населението, моралното здраве на един народ. Независимостта е условно понятие, днес нямаме независими хора, страни и дори континенти, да не говорим за политическия свят. Има една мъчителна зависимост в нашата история, тъкмо се изправяме и веднъж настава страшен срив, така както е след Съединението въпреки нашия триумф“, допълни проф. Андрей Пантев. Според него няма красива, има благородна война. „Когато си на бойното поле и държиш меч, автомат или Калашников, не можеш да си ангел. При нас винаги идва зашеметяващ удар от всичко онова, което сме реализирали с кръв, с ум или с книга, до кръста и до меча стои книгата, ние там сме най-силни. Всички са смятали, че българите не могат да се справят с държавността, тъй като окачествяват България като изкуствен продукт на руския натиск към Източното Средиземноморие. Ние намираме потенциал за армия и образование, което наистина е чудо“, разказва проф. Андрей Пантев. По думите му Денят на независимостта е поредица от звездни мигове до 1913 година. „Смятаха България за бъдещето на Балканите, махнахме всички тъмни векове на българското покорство. Независимостта не е самоцел, тя е като демокрацията, означава, че взимаш истински, праваилни за себе си решения. Какво и да говорим, достатъчно е да погледнем на картата и да видим, че ние сме много смешни с това, че сме членове на Северноатлантическия пакт“, каза още проф. Андрей Пантев.", "date": "2017.09.23", "title": " Проф. Андрей Пантев: Най-пагубните решения България е взимала, когато е била независима"}
{"url": "https://trud.bg/%d0%b4-%d1%80-%d0%b0%d0%bb%d0%b8-%d1%81%d0%b5%d1%80%d0%b1%d0%b5%d1%81%d1%82-%d1%80%d0%b5%d1%84%d0%b5%d1%80%d0%b5%d0%bd%d0%b4%d1%83%d0%bc%d1%8a%d1%82-%d0%b5-%d1%81%d0%b0%d0%bc%d0%be-%d0%b5%d0%b4%d0%b8/", "text": "Референдумът за независимост на Кюрдистан започва в понеделник, но вече тече задгранично гласуване и първи думата си дават кюрдите в Китай. На този вот трябва да се реши независимостта на автономния район Кюрдистан в Северен Ирак. Турция, Иран и Сирия се обявиха против. Страхът е кюрдите, които живеят на тяхна територия, да не решат също да се отцепят. Моментът за кюрдите в целия регион е исторически, защото с жертвоготовността си и успехите във войната срещу групировката „Ислямска държава” кюрдските военни от всички групировки успяха да привлекат вниманието на международната общност към кюрдския въпрос. Д-р Али Сербест е един от тихите воини, които защитават кюрдската кауза на полето на международното право. „Никога не мога да забравя България, защото аз съм благодарен на тая държава, на тоя народ, че те ни уважаваха. В най-лошия момент, когато например иракската държава бомбардираха с химическите материали Кюрдистан и те ни помогнаха, те ни подкрепяха”, казва пред   д-р Сербест. преподавател по право в университета „Джихан”. Възпитаник на Юридическия факултет на Софийския университет, д-р Сербест е посветил времето си на правото на кюрдите да се самоопределят като отделен народ в независима държава. Според него референдумът е само един от възможните отговори на кюрдския въпрос. „Аз мисля, че това е инструмент за осъществяване на правото на самоопределение. И тези дни, в които прокламираме този въпрос, виждаме, че кюрдският народ е много ентусиазиран”, казва д-р Али Сербест. Въпреки заплахите за военна намеса от Турция и Ирак и противопоставянето на международната общност местните експерти по международно право вярват, че вотът в понеделник вече е изпълнил най-важната си цел. „Защото целият свят сега е концентриран върху кюрдския въпрос. Искат да се намесят. Фактически кюрдският въпрос в края на този референдум стана международен, защото и Съветът за сигурност се намесва, Америка, Европа”, категоричен е д-р Али Сербест. В университета „Джихан” в Ербил учат младежи от всички религиозни и етнически общности в Иракски Кюрдистан. Дария Емад идва от етнически смесения и богат на петрол район на Киркук, който е една от най-конфликтните точки в дните преди референдума. Страхува се от избухването на нова война след референдума, но има и мечта, която е готова да защитава, също както много други кюрдски жени. „Ние имаме жени пешмерги. Те се бият за нас. Те са силни жени и ние много се гордеем с тях. А референдумът е толкова важен са нас, кюрдите, защото ние искаме своя държава, свое знаме”, казва Дария.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.23", "title": " Д-р Али Сербест: Референдумът е само един от възможните отговори на кюрдския въпрос"}
{"url": "https://trud.bg/%d0%bc%d0%b0%d0%bb%d0%ba%d0%b8%d1%8f%d1%82-%d0%b1%d0%b0%d0%b9%d1%80%d1%8f%d0%bc-%d1%81%d0%b5-%d0%bf%d1%80%d0%b8%d0%b1%d1%80%d0%b0-%d0%be%d1%82-%d0%b3%d0%b5%d1%80%d0%bc%d0%b0%d0%bd%d0%b8%d1%8f/", "text": "След половин година в Германия малкият Байрям кацна жив и здрав на летище София, съобщава БТВ. Детето бе оперирано успешно след дълги административни битки кога и къде да бъде извършена интервенцията. След като поддържаше бъбреците си само на хемодиализа, десетгодишният Байрям вече е на крака, тича и се смее. “Много добре се чувствам, искам да скачам, да играя”, казва момчето. През изминалите 6 месеца в Германия бабата на Байрям стана негов донор. Но в продължение на три месеца детето трябваше да бъде стабилизирано заради изключително тежкото му състояние. „Благодаря на Господ, всичко мина успешно, и малкият е добре, и аз съм добре”, каза бабата на Байрям. Един от най-активните помощници на семейството в трудните дни беше Ива Гургуриева. Тя нарича Байрям свой син, а самата е майка на две пораснали момчета. На семейството на Байрям предстои да обсъдят с лекуващите лекари как и кога детето може да тръгне на училище. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.23", "title": " Малкият Байрям се прибра от Германия"}
{"url": "https://trud.bg/%d0%b2%d1%83%d0%bb%d0%ba%d0%b0%d0%bd-%d0%bd%d0%b0-%d0%be%d1%81%d1%82%d1%80%d0%be%d0%b2-%d0%b1%d0%b0%d0%bb%d0%b8-%d1%81%d0%b5-%d0%b0%d0%ba%d1%82%d0%b8%d0%b2%d0%b8%d0%b7%d0%b8%d1%80%d0%b0/", "text": "Индонезийските власти обявиха максимална степен на тревога от изригване на вулкан на туристическия остров Бали. Вулканът Агунг се активизира през август след половин век покой. Населението беше посъветвано да стои на повече от 9 километра от кратера. Тази седмица стотици слаби трусове принудиха 10 хиляди души да напуснат домовете си поради опасения от предстоящо бедствие. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.23", "title": " Вулкан на остров Бали се активизира"}
{"url": "https://trud.bg/%d0%b2-%d1%83%d0%bd%d0%b8%d0%b2%d0%b5%d1%80%d1%81%d0%b8%d1%82%d0%b5%d1%82%d1%81%d0%ba%d0%b0-%d0%b1%d0%be%d0%bb%d0%bd%d0%b8%d1%86%d0%b0-%d0%b4%d0%b5%d0%b2%d0%b0-%d0%bc%d0%b0%d1%80%d0%b8%d1%8f/", "text": "Успешна операция от редкия Синдром на лешникотрошачката бе извършена в университетска болница „Дева Мария“ в Бургас. Операцията се прави за трети път в България и за първи път в извънстолично болнично заведение. Сложната интервенция по освобождаване на лявата бъбречна вена, притисната между аортата и мезентериалната артерия до степен да не позволява правилното отичане на кръвта от бъбрека, е продължила 4 часа. Под ръководството на известния съдов хирург проф. Тодор Захариев, участие в операцията са взели целият състав на Клиниката по съдова хирургия към университетска болница „Дева Мария“- началникът на клиниката доц. Борислав Денчев, д-р Галин Желев, д-р Тодор Драганов, д-р Георги Николов и д-р Елена Домусчиева, както и анестезиолозите д-р Николай Игнатов, който е началник на ОАИЛ към болницата и д-р Петър Митков. Лекарите са успели да пришият наново притиснатата вена и да възстановят кръвоносния съд без да се налага поставяне на изкуствени материали. Контролният скенер, който е направен след операцията, показва, че проблемът е отстранен успешно. 18-годишната Женета Вангелова от Варна пристига в университетска болница „Дева Мария“ в Бургас в търсене на лек за заболяване, което я следва цял живот. До преди месец никой от десетките лекари, които е посетила, не успява да разбере какво точно ѝ има. Майка ѝ- Гинка Вангелова, лаборант във варненска болница, показва дебелите папки с епикризи, които бележат всеки нов престой в болница, всяко ново изследване и всяка нова надежда, че най-накрая проблемът е намерен. До следващата хоспитализация. В последните месеци е имало случаи, в които осемнайсеттгодишната красавица е хоспитализирана по два пъти месечно. Всичко започва когато на двегодишна възраст Гинка Вангелова забелязва аномалия в лявата част на гръдния кош на малката Женета. Преглед при специалист я убеждава, че всичко е наред. Детето лежи за първи път в болница на три годинки. Периодично започват оплаквания за болки в ляво. На 11 години получава възпаление на левия крак, в което днес майката вижда симптом на редкия синдром. За съжаление, консултациите с ортопед и съдов хирург не водят до никъде- според тях това е скъсан мускул. Изследването за тромби в кръвта е петкратно увеличено, но лекарите са категорични, че няма запушена вена. Заради други изследвания, обаче, майката започва да се съмнява за диабет и получава потвърждение след глюкозо-толерантен тест. Женета започва да прави периодично кризи, които са еднотипни- през нощта започва болка, която детето локализира около бъбрека, след около два часа болката слиза надолу в ляво. Идва ред на посещенията при нефролози, които смятат, че това са стандартни бъбречни кризи. На ехографиите не се вижда никакво изменение, а обясненията на лекарите са, че вероятно проблемите са следствие от диабета. И все пак детски нефролог явно забелязва нещо, защото през 2015 година Женета е изпратена на доплерово изследване на бъбреците. Становището е, че има проблем с бъбречен съд. Към този момент никой не успява да разпознае Синдрома на лешникотрошачката и да предприеме адекватни мерки. Колкото по-голяма става Женета, толкова по-чести са кризите ѝ. Започват проблеми с яйчниците и на момичето е определено хормонално лечение. Днес майката разглежда всички здравословни проблеми на дъщеря си през годините като симптоми на недостатъчното кръвоснабдяване в лявата половина на тялото, заради Синдрома на лешникотрошачката, а не като отделни болести. Развръзката идва преди няколко седмици, когато Женета усеща, че ще получи криза. „Бях нощна смяна в болницата и накарах Жени да дойде при мен, за да не стои сама.“ спомня си майката. „След като кризата започна, слизахме три пъти до спешния кабинет. Даваха ѝ болкоуспокояващи, биха ѝ инжекции, сложиха ѝ системи. Жени обаче не се повлия, започна да посинява около устата, загуби чувствителност в крайниците и припадна. Чак тогава ѝ назначиха скенер. Ако не беше припаднала, вероятно пак щяхме да изчакаме кризата да мине и да се приберем вкъщи. След скенера чухме диагноза, която срещнахме за първи път- Синдром на лешникотрошачката. През целия живот на детето ми кръвоснабдяването не е било нормално и органите са страдали. Едва сега си обяснявам всички проблеми, които Женета имаше.“ разказва Ганка Вангелова. Семейството започва проучване в интернет и вижда, че само преди няколко месеца в България е извършена първата операция от този род от проф. Тодор Захариев, началникът на клиниката по съдова хирургия в УМБАЛ „Света Екатерина“. Добрата новина за тях е, че няма да се наложи да пътуват до София, а само до Бургас- професорът е методически ръководител на клиниката по съдова хирургия в университетска болница „Дева Мария“. След срещата в Бургас, Женета е категорична, че ще се оперира. „Като родители бяхме много уплашени, но професорът спечели доверието на Жени и тя на петата минута беше готова с решението си. Болката, която преживяваше при всяка криза, беше ужасна и тя знаеше, че това не може да продължава.“ спомня си Гинка Вангелова. По време на престоя на Жени в университетска болница „Дева Мария“ родителите ѝ са неотлъчно до нея. Благодарни са на целия екип на Клиниката по съдова хирургия и се чувстват късметлии, че са открили проблема сравнително рано. Днес Жени вече е удома и скоро ще продължи с обичайното си ежедневие. Красавицата ще бъде първа година студентка в Медицинския университет във Варна, като за реализация в живота е избрала благородната професия на медицинска сестра. Семейството на Жени съветва всички, които имат хронични проблеми с неизяснен произход, да търсят причината и да не разчитат на решения на парче. „Когато се повтори едно и също нещо 2-3 пъти, трябва да се взимат мерки. Трябва да се търси причината, а не да се решава проблемът за момента. Трябва да има алгоритъм, който следи прегледите на болните. Не може един човек да посети 15 пъти спешен кабинет за едно и също нещо и да не се обърне внимание на това.“ категорична е Гинка Вангелова. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.23", "title": " В университетска болница „Дева Мария“ успешно оперираха Синдрома на лешникотрошачката\t\t\t"}
{"url": "https://trud.bg/%d0%b6%d0%b8%d1%82%d0%b5%d0%bb%d0%b8%d1%82%d0%b5-%d0%bd%d0%b0-%d0%bf%d0%be%d0%bf%d0%b8%d0%bd%d1%86%d0%b8-%d0%bf%d1%80%d0%be%d1%82%d0%b5%d1%81%d1%82%d0%b8%d1%80%d0%b0%d1%82-%d0%b7%d0%b0%d1%80%d0%b0/", "text": "Безводието изкара жителите на панагюрското село Попинци на протест. Тази сутрин десетки затвориха за движение главния път Пазарджик-Панагюрище, информира  . Хората нямаха разрешение да протестират, но липсата на вода, която продължава повече от месец, ги накара да вземат крайни мерки. В продължение на час те пресичаха пътното платно, което пък създаде задръстване. Селата около Панагюрище са без вода вече втора седмица заради авария на магистрален водопровод. В Попинци обаче има места, където сушата е още от началото на месец август. „Събрах дрехите и ги занесох в София да ги изпера и да ги върна в сряда, ама то не е решение на въпроса. Ще пламне някаква епидемия. Всички са с вътрешни тоалетни. Като няма вода, те не работят“, споделя местна жителка. „Миналия месец и настоящия не е имало вода, аз съм платила 28 кубика на стойност 46 лева искам да попитам ВИК откъде е тази сметка“, оплака се домакиня. След голямата авария на главния водопровод „Злокучене“ в селата от община Панагюрище има водоноски, доставя се и бутилирана минерална вода. Според хората обаче във водоноските водата е с ръжда и не става дори за миене. Масово децата в селото повръщали и били с разстройство. Попинци се ядосват, че в Панагюрище водата не е спирала, а тях ги държат на сухо. „Някой замисля ли се как са детските градини, как е училището, как си мият децата ръцете, какво ядат. Ще тръгнат някакви вируси, болести, никой не може да ни спаси. Върнаха ни 100 години назад“, възмути се местна жителка. „Панагюрският кмет е силен и командва всички. На Панагюрище ще има вода, а на Попинци не. Той е общински кмет казва – аз си гледам града. Два дена нямаше вода там и те го вдигнаха на балон и веднага пуснаха водата“, каза жител на Попинци. В момента хората в Попинци наливат вода от единствената чешма, която се намира на най-високото място в селото. Това се прави с риск за здравето, защото водата не е изследвана. Обявяването бедствено положение в община Панагюрище за сега ще продължи до 10-ти октомври. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.23", "title": " Жителите на Попинци протестират заради безводие"}
{"url": "https://trud.bg/%d1%80%d1%8a%d1%81%d1%82-%d0%bd%d0%b0-%d1%82%d1%83%d1%80%d0%b8%d1%81%d1%82%d0%b8%d1%82%d0%b5-%d0%b2-%d0%b4%d0%b2%d0%be%d1%80%d0%b5%d1%86%d0%b0-%d0%b2-%d0%b1%d0%b0%d0%bb%d1%87%d0%b8%d0%ba-%d1%81/", "text": "Увеличение на посещаемостта отчитат в „Двореца“ в Балчик след посещението преди месец на френската първа дама Брижит Макрон, съобщи директорът на държавния културен институт Жени Михайлова. Това беше много добра реклама за архитектурно-парковия комплекс „Двореца“ и за град Балчик, които бяха популяризирани от европейските и световни медии. Винаги посещението на ръководител, държавен глава или пък кралска особа носи реклама за този регион, обясни тя. Тази година културният център отчита ръст на туристите от Чехия, Полша и Франция. По последни данни френският пазар си оспорва третото място с руския. Традиционно, най-многобройни са румънците, следвани от българите, посочи Михайлова, цитирана от БТА. Тя посочи, че ДКИ „КЦ „Двореца“ е успял да навакса спада на туристи от първите четири месеца на годината. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.23", "title": " Ръст на туристите в „Двореца“ в Балчик след посещението на Брижит Макрон"}
{"url": "https://trud.bg/%d0%bb%d0%b8%d1%82%d0%be%d0%b2%d1%81%d0%ba%d0%be%d1%82%d0%be-%d0%bf%d1%80%d0%b0%d0%b2%d0%b8%d1%82%d0%b5%d0%bb%d1%81%d1%82%d0%b2%d0%be-%d0%b7%d0%b0%d0%b3%d1%83%d0%b1%d0%b8-%d0%bf%d0%b0%d1%80%d0%bb/", "text": "Литовското правителство загуби парламентарното си мнозинство, след като по-малкият коалиционен партньор напусна заради различаващи се политечески възгледи по редица въпроси, включително възрастовите ограничения за консумация на алкохол, както и субсидирането за централното отопление, предаде  . Първият тест за правителството на малцинството, ще бъде парламентарният вот за бюджета за следващата година. След като социалдемократите напуснаха литовското правителство, управляващите ще трябва да убедят опозиционните партии да подкрепят проектобюджета. В момента управляващият „Литовски съюз на фермерите и зелените“ има 57 депутати в 141-местния парламент. Въпреки напускането на социалдемократите, премиерът на страната изрази увереността си, че „налице са всички предпоставки“, партията му да управлява до 2020-та година. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.23", "title": " Литовското правителство загуби парламентарното си мнозинство"}
{"url": "https://trud.bg/%d1%80%d0%b0%d0%b4%d0%b8%d0%ba%d0%b0%d0%bb%d0%bd%d0%b0%d1%82%d0%b0-%d0%bb%d0%b5%d0%b2%d0%b8%d1%86%d0%b0-%d0%bf%d1%80%d0%be%d1%82%d0%b5%d1%81%d1%82%d0%b8%d1%80%d0%b0-%d1%81%d1%80%d0%b5%d1%89%d1%83/", "text": "Десетки хиляди поддръжници на френския крайноляв лидер Жан-Люк Меланшон, излязоха на демонстрация в Площада на Бастилията в Париж, за да изразяват недоволството си от трудовите реформи на президента Еманюел Макрон, предаде  . Това не са първите протести срещу реформите, които Еманюел Макрон прие. В последните седмици профсъюзите също се изправиха срещу плановете на президента да направи пазара на труда по-мобилен. Оглавяваното от лидера на „Непокорна Франция“ шествие потегли в ранния следобед с участието на активисти, дошли от цяла Франция. Френският президент, който няма намерение да отстъпи на натиска, официално парафира вчера пред телевизионните камери петте текста, променящи френския Кодекс на труда от над 3000 страници. Реформата, която има за цел да направи по-гъвкав пазара на труда в страната, където безработицата е 9,6 на сто, улеснява някои от уволненията и позволява на компаниите да преговарят пряко със служителите, без участието на синдикати, по техните условия на труд. Един от основните френски синдикати, Общата конфедерация на труда (Се Же Те – CGT), вече организира два дни на стачки и протести в цяла Франция на 12 и 21 септември. За 28 септември е насрочена демонстрация на пенсионери, а държавните чиновници ще протестират на 10 октомври. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.23", "title": " Радикалната левица протестира срещу реформата на президента Макрон"}
{"url": "https://trud.bg/%d0%b0%d0%bd%d1%82%d0%be%d0%bd%d0%b8%d1%83-%d0%b3%d1%83%d1%82%d0%b5%d1%80%d0%b8%d1%88-%d0%b1%d0%bb%d0%b0%d0%b3%d0%be%d0%b4%d0%b0%d1%80%d0%b8-%d0%bd%d0%b0-%d0%bf%d1%80%d0%b5%d0%b7%d0%b8%d0%b4%d0%b5/", "text": "ООН цени високо активната дейност на България в работата на Организацията и особено за утвърждаването на страната ни като фактор на стабилност в Югоизточна Европа и за насърчаването на процеса на европейска интеграция за своите съседи. Това заяви на среща с президента Румен Радев Генералният секретар на ООН Антониу Гутериш. Той приветства подписването на двустранния договор за добросъседство между България и Република Македония, който дава силен позитивен сигнал за целия регион. Подкрепата на европейската перспектива за страните от Западните Балкани ще бъде във фокуса на предстоящото Българско председателство на Съвета на ЕС, подчерта президентът Радев. Обща бе позицията, че продължаващите кризи в Близкия Изток и Северна Африка, представляват заплаха за международния мир и сигурност и изискват съвместни действия от страна на ООН и държавите-членки за тяхното решаване. Антониу Гутериш приветства присъединяването на България към Плана за действие за Либия, както и подкрепата, която страната ни оказва за дейността на Специалния пратеник по въпросите на Либия Гасан Саламе за стабилизиране на ситуацията в тази държава. Румен Радев и Антониу Гутериш бяха единодушни, че приемането на Глобалния пакт по миграцията на ООН е важна стъпка за справяне с този проблем, както за държавите, от които произхождат мигрантите, така и за страните, към които се отправят тези хора. Подкрепата за икономическото и социално развитие на държавите, от които произхождат мигрантите, спазването на човешките права и  борбата с нелегалния трафик на хора, са ключови мерки в тази насока, беше подчертано още по време на срещата.", "date": "2017.09.23", "title": " Антониу Гутериш благодари на президента Радев за активната подкрепа на България за европейската перспектива на Западните Балкани"}
{"url": "https://trud.bg/%d1%80%d1%83%d0%bc%d0%b5%d0%bd-%d1%80%d0%b0%d0%b4%d0%b5%d0%b2-%d0%ba%d1%8a%d0%bc-%d1%85%d0%b0%d1%88%d0%b8%d0%bc-%d1%82%d0%b0%d1%87%d0%b8-%d1%82%d1%80%d1%8f%d0%b1%d0%b2%d0%b0-%d0%b4%d0%b0-%d1%83%d0%b1/", "text": "България ще продължи да подкрепя действията на международната общност за утвърждаването на Косово като стабилна и демократична държава в Югоизточна Европа, заяви президентът Румен Радев на среща с президента на Република Косово Хашим Тачи. Българският държавен глава подчерта, че страната ни ще продължи да работи за европейската перспектива на всички свои съседи от региона на Западните Балкани. „Трябва да убедим ЕС, че Балканите могат да бъдат сигурен и проспериращ регион“, подчерта Румен Радев. През пролетта на 2018 г. в рамките на Българското председателство на ЕС ще бъде проведена среща на върха ЕС-Западни Балкани, на която държавите от региона да представят своите позиции по дебата за бъдещето на Европа, а през октомври т.г. София ще бъде домакин на среща на министрите на правосъдието и вътрешните работи от ЕС и Западните Балкани.  Президентът Радев беше категоричен, че ангажиментът на ЕС към европейската перспектива на държавите от нашия регион трябва да продължи, а кандидатстващите за европейско членство страни трябва да получат подкрепа за изпълнението на критериите за членство. „България е готова да сподели своя опит в този процес и работи за развитието на отношения на добросъседство между всички страни на Балканите“, добави Румен Радев. „Диалогът със Сърбия няма алтернатива и Косово ще продължи да полага всички усилия за изграждането на добросъседски отношения между двете държави“, заяви от своя страна Хашим Тачи. Той благодари за оказваната от България  подкрепа на Косово в рамките на международните мисии и особено на EULEX. Хашим Тачи подчерта, че присъединяването на Косово към ЕС и НАТО е водещ външнополитически приоритет за страната. По време на срещата бяха обсъдени перспективите за развитие на регионалната инфраструктура в Югоизточна Европа, увеличаването на икономическия обмен между България и Косово, сътрудничеството в областта на образованието и културата.", "date": "2017.09.23", "title": " Румен Радев към Хашим Тачи: Трябва да убедим ЕC, че Балканите могат да бъдат сигурен и проспериращ регион"}
{"url": "https://trud.bg/%d0%bf%d1%80%d0%b8%d0%ba%d0%bb%d1%8e%d1%87%d0%b5%d0%bd%d0%b8%d1%8f-%d0%b8-%d0%b7%d0%b0%d0%b3%d0%b0%d0%b4%d0%ba%d0%b8-%d0%b2-%d0%bd%d0%be%d1%89%d1%82%d0%b0-%d0%bd%d0%b0-%d1%83%d1%87%d0%b5%d0%bd%d0%b8/", "text": "За девета поредна година Медицински университет – Пловдив участва в Европейската Нощ на учените, която традиционно се организира в последния петък на месец септември. Тази година Програмата е в два дни, изпълнени със забавни, полезни, интересни и вкусни моменти. На 28 септември за първи път на територията на Медицински университет ще се проведе отборна състезателна игра „Приключение в МУ-Пловдив“, включваща мисъл, познание и бързина. Шест отбора- три с български и три с чуждестранни студенти ще трябва да открият 9 пункта в района на МУ, където да отговорят на загадки и да изпълнят различни задачи, като се стремят да пристигнат първи на финала, за да спечелят голямата награда. Програмата на 29 септември пък е наситена с разнообразни и развлекателни събития. Вторият ден от Европейската нощ на учените ще започне с дебат на тема „Qua Vadis, Homo Sapiens?” между тимовете на д-р Новаков и д-р Тополов. Ще се отправят предизвикателства и към публиката и ще се обяви голямата награда от Приключение в МУ – Пловдив. След тази официална част, ще има благотворителен кулинарен базар, като събраните средства ще бъдат дарени на Госпъл хора и на Групата на непалските танцьорки към МУ-Пловдив. Ще има сцена, на която ще се изявят талантливите студенти. Гостите на „Нощ на учените“ ще могат да разгледат изключително интересна антропологична експозиция на лицеви възстановки и палеопатология. „Ще бъде наситено с положителни емоции, с усмивки и с приятелство! Ще бъде проява на интелекта, на колективния дух и на споделената духовност! Бъдете с нас на този незабравим празник!”, призовават организаторите на „Нощта на учените”. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.23", "title": " Приключения и загадки в Нощта на учените в Медицински университет-Пловдив"}
{"url": "https://trud.bg/%d0%bc%d0%b0%d1%8f-%d0%bc%d0%b0%d0%bd%d0%be%d0%bb%d0%be%d0%b2%d0%b0-%d0%b5%d0%b4%d0%b8%d0%bd-%d1%83%d1%87%d0%b8%d1%82%d0%b5%d0%bb-%d0%bc%d0%b5-%d0%bd%d0%b0%d1%80%d0%b5%d1%87%d0%b5-%d1%83%d0%bc/", "text": "Един учител беше казал за мен: „умна е, но е много зъбата”, това е може би най-точното определение. Това каза омбудсманът и бивш депутат от БСП Мая Манолова по  . Тя сподели, че правото е първата й любов и винаги е искала да бъде адвокат, не съдия, прокурор или съдия изпълнител. За детството си казва, че е било щастливо и с мирис на безгрижие и купон. И тогава е имала много енергия – искала да се занимава с всички спортове, да посещава всички кръжоци. Станала е член на БСП през 90-те години, когато всички са хвърляли партийните си книжки, защото смятала, че лявото е справедливо. На въпроса има ли горчивина от раздялата с БСП тя отговори, че в политиката не следва да има лични емоции – горчивина, любов и омраза. Май Манолова признава, че между нея и частните съдебни изпълнители има война. „Опитът да се ограничат техните свръхпечалби, беше разчетен като опит да бъдат фалирани. Твърдят, че съм искала да им взема хляба, но според мен не става въпрос за хляб, а за хайвер”, уточни омбудсмана. За борбата с рака, който й откриват преди две години, тя казва, че се е научила, че човек никога не трябва да се предава. Благодари на съпруга си Ангел Найденов и на дъщеря си, че никога не са показвали слабост и съжаление към нея в този период. С Ангел Найденов от БСП са сгодени от 11.11.2011 г., когато той й предложил брак. Сватбата обаче се състоя пет години по-късно – 2 октомври 2016 г. Манолова твърди, че се е посъветвала с астролог и изчакала да мине ретроградния Меркурий. Затова дата на сватбата съвпаднала с обявяването на кандидатурата на ГЕРБ за президент (Цецка Цачева). Ако сватбата завърши като тази кампания (ГЕРБ изгуби президентските избори), отговорността ще е твоя, казал Ангел Найденов. През пролетта на тази година дъщерята на Мая Манолова роди момченце – Максим. Мисля, че е страхотно да си баба. Нямаш отговорност за възпитанието, но имаш възможност да се радваш, да глезиш. Имаш шанс да наваксаш всичко, което си пропуснал като родител”, смята Манолова. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.23", "title": " Мая Манолова: Един учител ме нарече „умна, но много зъбата”"}
{"url": "https://trud.bg/%d0%bc%d0%be%d1%82%d0%be%d1%80%d0%b8%d1%81%d1%82-%d0%b7%d0%b0%d0%b3%d0%b8%d0%bd%d0%b0-%d0%bd%d0%b0-%d0%bd%d0%be%d0%b2%d0%be-%d0%ba%d1%80%d1%8a%d0%b3%d0%be%d0%b2%d0%be-%d0%ba%d1%80%d1%8a%d1%81%d1%82/", "text": "Моторист загина на новото кръгово кръстовище на входа на кварталите „Бемороски” и „Остромила” в район „Южен” на Пловдив. Инцидентът е станал в петък вечерта, като рокерът е починал на място в резултат на тежка черепно-мозъчна травма при падането, а до злополуката се е стигнало заради движение с бясна скорост и неспазване на десетките обозначителни знаци около новото кръгово кръстовище по пътя, водещ от улица „Димитър Талев” към Околовръстното шосе и село Марково. Навръх Деня на независимостта на България стана още една тежка катастрофа в близост до инцидента с фатален край с моториста – в района на хотел „Екзотик” по пътя за Марково, където лек автомобил се обърна по таван, но по чудо се размина без човешки жертви.", "date": "2017.09.23", "title": " Моторист загина на ново кръгово кръстовище в Пловдив (СНИМКИ)"}
{"url": "https://trud.bg/120-%d0%b4%d1%83%d1%88%d0%b8-%d1%89%d0%b5-%d0%ba%d0%b0%d1%82%d0%b5%d1%80%d1%8f%d1%82-%d1%81%d0%b3%d1%80%d0%b0%d0%b4%d0%b0%d1%82%d0%b0-%d0%bd%d0%b0-%d0%be%d0%b1%d1%89%d0%b8%d0%bd%d0%b0-%d0%bf%d0%b0/", "text": "Състезание по спортно катерене на високата сграда на Община Пловдив ще се проведе тази събота и неделя в областния град, като организаторите на проявата очакват в нея да се включат около 120 участници от цяла България. Сред тях са състезатели от София, Пловдив, Варна, Бургас, Мездра и други градове, които се занимават с алпинизъм и имат сериозна подготовка. Заради все по-засиления интерес този път изкачването ще е възможно от две страни на сградата на бившия Партиен дом в Пазарджик – откъм източната и южната фасада, за да не се бавят участниците. Организаторите начело с Иво Колчаков са предвидили демонстрации на спелео катерене, което се използва в пещерите, както и монтирането на нови елементи. За да бъде забавно и за децата, които стават все повече, пък е изградено специално съоръжение от дървени плоскости. Те позволяват да се влиза от една в друга, като в тях са сложени интересни пещерни рисунки и различни украси. За всички деца са осигурени много награди, които ще бъдат раздадени в неделя в 16 часа, когато ще е официалното закриване на атрактивната надпревара. Тя ще се проведе през двата дни на уикенда от 10 до 16 часа.", "date": "2017.09.23", "title": " 120 души ще катерят сградата на Община Пазарджик днес и утре"}
