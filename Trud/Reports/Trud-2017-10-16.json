{"url": "https://trud.bg/%d1%83%d1%87%d0%b5%d0%bd%d0%b8-%d0%b7%d0%b0-%d0%bf%d1%8a%d1%80%d0%b2%d0%b8-%d0%bf%d1%8a%d1%82-%d0%bd%d0%b0%d0%b1%d0%bb%d1%8e%d0%b4%d0%b0%d0%b2%d0%b0%d1%85%d0%b0-%d1%81%d0%b1%d0%bb%d1%8a%d1%81%d1%8a/", "text": "За първи път учени успяха да наблюдават сблъсъка на две изключително плътни неутронни звезди благодарение на шокови вълни и светлинни проблясъци, отделени преди 130 млн. светлинни години. Наблюдението, решава няколко дългогодишни мистерии – то разкрива произхода на тежките метали във Вселената и на планетата, както и източника на доскоро мистериозни радиационни изригвания, прихващани от сателити. „Наблюдаваме с очите си историческо разкритие – две неутронни звезди се приближават все по-близо и по-близо…, въртят се по-бързо и по-бързо една около друга, след което се сблъскват, разпръсквайки отломки навсякъде“, описа случилото се един от неговите наблюдатели Беноа Мурс от френския изследователски институт CNRS. Едно от най-впечатляващите разкрития, произтичащи от сблъсъка, е това за произхода на златото, платината, живака и другите тежки елементи във Вселената, информира  . Според международните екипи, наблюдавали едновременно от различни краища на света събитието, то е предоставило данни за потвърждаването на дългогодишна теория за източника на металите, включително и на нашата планета. „Значителна част, може би половината, може би дори повече, от тежките елементи във Вселената всъщност са произведени от такива сблъсъци“, заяви физикът Патрик Сътън, част от екипа на Лазерно-интерферометричната обсерватория за гравитационни вълни (LIGO). Неутронните звезди са кондензирани, изгорели ядра, останали от някога големи и ярки звезди, изразходвали горивото си. С размери от близо 20 км в диаметър и маса малко по-голяма от тази на Слънцето, те са изключително плътни и излъчват силна радиация. На теория беше известно, че при сблъсък на две такива небесни тела се създават гънки във време-пространството, известни като гравитационни вълни, както и ярки проблясъци радиация, известни като изригвания на гама-лъчи. Наблюдението е направено на 17 август, тогава учените наблюдават и двата феномена с разлика между тях от 1,7 секунди, идващи от едно и също място в съзвездието Хидра. Засичането на сблъсъка е плод на труда на хиляди учени от над 70 наземни и космически обсерватории, пръснати по земното кълбо „Това събитие отбелязва повратна точка в наблюдателната астрономия и ще доведе до цяло съкровище от научни резултати“, заяви Бангалор Сатияпракаш от Училището за физика и астрономия към Университета в Кардиф.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.16", "title": " Учени за първи път наблюдаваха сблъсък на две неутронни звезди"}
{"url": "https://trud.bg/%d0%bd%d0%b5%d1%83%d1%82%d1%80%d0%b0%d0%bb%d0%b8%d0%b7%d0%b8%d1%80%d0%b0%d1%85%d0%b0-%d0%bf%d1%80%d0%b5%d1%81%d1%82%d1%8a%d0%bf%d0%bd%d0%b0-%d0%b3%d1%80%d1%83%d0%bf%d0%b0-%d1%80%d0%b0%d0%b7%d0%bf/", "text": "Неутрализираха престъпна група, разпространявала наркотици на територията на Своге, съобщават от МВР. Специализирана полицейска операция, насочена срещу разпространението на наркотични вещества, е проведена през почивните дни на територията на Своге. Действията са предприети във връзка с образувано досъдебно производство. В акцията, под ръководството на Специализираната прокуратура, са участвали служители на ТСБОП – София област, отдел „Наркотици“ при ГДБОП. Неутрализирана е организирана престъпна група, с полицейска мярка за 24 часа са задържани А.А./18г./ от село Искрец, К.Н./18г./ и К.Д./19г./, и двамата от Своге. При проведените процесуално-следствени действия в задържаните, ползваните от тях автомобилите и жилищата им, са иззети 27 топчета и три найлонови пликчета, съдържащи общо около 100 грама марихуана, електронна везна, мелница за тютюн и мобилни телефони. На тримата са повдигнати обвинения за престъпление по чл. 321 от НК и е взета мярка „парична гаранция“. Работа по случая продължава. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.16", "title": " Неутрализираха престъпна група, разпространявала наркотици на територията на Своге"}
{"url": "https://trud.bg/%d0%bf%d1%80%d0%b5%d0%b4%d0%bf%d1%80%d0%b8%d0%b5%d1%85%d0%b0-%d0%bc%d0%bd%d0%be%d0%b6%d0%b5%d1%81%d1%82%d0%b2%d0%be-%d0%b8%d0%bd%d0%b8%d1%86%d0%b8%d0%b0%d1%82%d0%b8%d0%b2%d0%b8-%d0%b2-%d1%81%d0%b2/", "text": "Световният ден за борба с глада /16 октомври/ бе отбелязан във Велико Търново с провеждането на обществени инициативи. Общината подпомогна реализацията на редица благотворителни кампании, организирани от местната структура на Българския червен кръст. 75 социално-слаби и крайно нуждаещи се жители на Старата столица, които са обхванати в социалната услуга „Обществена трапезария“, получиха топъл обяд, приготвен с предоставени от Български младежки червен кръст продукти. Те бяха набрани чрез дарителска акция, провела се в два от големите хипермаркети в града. Пред сградата на Съдебната палата доброволци раздаваха храна на нуждаещи се. Порциите бяха приготвени в базата на Домашен социален патронаж – Велико Търново. В отделна благотворителна кампания Дарителско сдружение „Св. Иван Рилски“ предостави на жители на Габровци, Въглевци, Големаните и Балван пакети с храна. Студенти в специалността „Медицинска сестра“ във Великотърновския филиал на Варненския медицински университет мериха безплатно кръвната захар и кръвното налягане на всички желаещи. Решението за отбелязване на Световния ден за борба с глада е прието от Организацията по прехрана и земеделие към ООН през далечната 1945 г. В днешно време различни кампании, инициативи и дейности се осъществяват в повече от 150 държави. България се включва в кампанията през 2006 г. Сред основните цели са превенцията и намаляване броя на гладуващите хора, както и ангажиране на широката общественост в ограничаването и преодоляването на вредите от това негативно  социално явление. Задоволяването на потребностите от приготвена (готова за консумация) храна на социално-слабите великотърновци и на хората в нужда е сред основните приоритети и ангажименти на Община Велико Търново в социалната сфера. Чрез домашния социален патронаж над 300 души на територията на 14 населени места от Общината получават порции в домовете си. Храна бива доставяна на още 60 потребители в следните социални услуги: Дневен център за деца с увреждания – Велико Търново (25 лица); Дом за стари хора „Св. Иван Рилски“ – с. Балван (20 лица) и Кризисен център за деца, станали жертви на трафик или пострадали от насилие (15 лица). 75 социално-слаби и крайно нуждаещи всеки ден получават безплатно топъл обяд, благодарение на социалната услуга „Обществена трапезария“. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.16", "title": " Предприеха множество инициативи в Световния ден за борба с глада в Търново"}
{"url": "https://trud.bg/%d0%b8%d0%bc%d0%b0%d0%bc-%d0%bb%d0%b8-%d0%bf%d1%80%d0%b0%d0%b2%d0%be-%d0%b4%d0%b0-%d0%bf%d1%83%d1%88%d0%b0-%d0%bf%d0%be-%d0%b2%d1%80%d0%b5%d0%bc%d0%b5-%d0%bd%d0%b0-%d1%80%d0%b0%d0%b1%d0%be%d1%82/", "text": " Как се регламентира пушенето на работното място. Тотална ли е забраната, или има и изключения?  Георги М., Бургас  Забраната за пушене на работното място е общоевропейска тенденция, с която България не може да не се съобрази. Считам за нужно да припомня, че Европейският парламент наложи пълна забрана на тютюнопушенето във всички затворени работни помещения, включително и в заведенията за обществено хранене, във всички затворени обществен сгради и в обществения транспорт на територията на Европейския съюз. Въведените на мерки с с цел насърчаване подобряването на безопасността и здравето на работниците на работното място, което означава максимално ограничаване на излагането на въздействие в среда с тютюнев дим.", "date": "2017.10.16", "title": " Имам ли право  да пуша по време на работа?"}
{"url": "https://trud.bg/%d1%81%d0%b5%d1%80%d0%b3%d0%b5%d0%b9-%d1%81%d1%82%d0%b0%d0%bd%d0%b8%d1%88%d0%b5%d0%b2-%d0%b8%d0%bc%d0%b0-%d1%80%d0%b8%d1%81%d0%ba-%d0%b1%d1%8a%d0%bb%d0%b3%d0%b0%d1%80%d0%b8%d1%8f-%d0%b4%d0%b0-%d0%b1/", "text": "Необходимо е да има обединение по национални приоритети. Европа се променя и динамиката е много голяма. Следващата година и половина ще бъдат решаващи за това каква Европа ще имаме след 2019 г., защото промените се случват сега. Това каза пред  лидерът на европейските социалисти и бивш премиер Сергей Станишев. „Ако ние не знаем какво искаме за бъдещето на Европа, тогава някой друг ще определи каква Европа ще бъде и ние ще бъдем само едни изпълнители, което не бива да допускаме”, каза още Станишев. По думите му има риск България да бъде изтласквана към периферията на Европа: „Затова аз имам моя кауза: за да бъдем ние в ядрото на интеграцията на бъдеща Европа, тя се преформулира, дори Макрон казва „преучредяване на Европейския съюз”, използва толкова силни думи, за да бъдем в ядрото – това означава да постигнем членство в Шенген, да стартираме подготовката за членство в еврозоната и да бъдем част от това усилие, което сега стартира, и ние като председателстваща страна от януари следващата година да можем да сложим своя отпечатък върху формирането на това каква ще бъде общата сигурност и отбрана на Европейския съюз и да отчетем нашите интереси и нашите виждания, това трябва да постигнем”. Има различни тенденции в Европа. Социалистите много ясно сме заявили, че Европа трябва да се движи заедно. Ние сме против Европа на скорости, против разделение, каза още Станишев. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.16", "title": " Сергей Станишев: Има риск България да бъде изтласквана към периферията на Европа"}
{"url": "https://trud.bg/%d0%b5%d0%b2%d0%b0%d0%ba%d1%83%d0%b8%d1%80%d0%b0%d1%85%d0%b0-%d1%81%d0%bb%d1%83%d0%b6%d0%b8%d1%82%d0%b5%d0%bb%d0%b8-%d0%bd%d0%b0-%d0%bc%d0%b8%d0%bd%d0%b8%d1%81%d1%82%d0%b5%d1%80%d1%81%d1%82%d0%b2/", "text": "Служителите на две министерства бяха евакуирани заради фалшив сигнал за бомба. Сигналът за взривно устройство е бил подаден около 16 ч. на телефон на Mинистерството на отбраната, информира  . По данни на полицията за това е използван испански номер, който в момента се оверява. Екипите на Военна полиция и Първо РПУ са извели служителите на Министерството на отбраната и на това на правосъдието, тъй сградите имат топла връзка. В момента част от хората чакат да се върнат на работните си места. Членовете на политическите кабинети не са извеждани. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.16", "title": " Евакуираха служители на Министерството на отбраната и на правосъдието заради фалшив сигнал за бомба"}
{"url": "https://trud.bg/%d0%ba%d0%be%d0%bd%d0%b3%d1%80%d0%b5%d1%81%d1%8a%d1%82-%d0%bd%d0%b0-%d0%b1%d1%81%d0%bf-%d0%bc%d0%be%d0%b6%d0%b5-%d0%b4%d0%b0-%d1%81%d0%b5-%d1%80%d0%b0%d0%b7%d1%86%d0%b5%d0%bf%d0%b8/", "text": "Тежко заседание на 49-я конгрес на БСП се очертава на 28 октомври. Тази еднозначна прогноза направиха вчера вътрешнопартийни съюзници и опоненти на лидера на партията Корнелия Нинова. Още след съботния пленум от “Позитано” 20 определиха извънредната сбирка на най-висшия форум на партията като своеобразен вот на доверие към Нинова. Предварителният дневен ред бе обявен с няколко точки: “БСП – алтернатива за България, Председателството на Съвета на ЕС – възможност за страната ни и Бюджет 2018 – икономика, доходи, справедливост.” Но съботното заседание на Националния съвет на БСП го одобри едва с 4 гласа повече. В последвало интервю пред БНР Нинова даде да се разбере, че пленумът не е партията, а противниците на предложението й за свикването на конгрес целят договорки с ГЕРБ: “Нека да дойде цялата партия на Конгреса и там ще се произнесе, ние алтернатива ли сме или ще се договаряме с ГЕРБ”, каза Нинова. Последва обаче лавина от реакции:”Интервюто, което Корнелия Нинова даде пред Неделя 150 беше манипулация и измама. Недопустимо е един председател да се държи по този начин. Какъвто и вот да иска, аз не мога да й дам”, отсече пред “Труд” бившият депутат Георги Божинов. “Върви слух за смяна на членове на Националния съвет на БСП, но такава точка в дневния ред на конгреса няма”, коментира напрежението в партията и експредседателят на БСП Михаил Миков. А пред БНР Миков посочи, че “едно е да се тупаш в гърдите до посиняване, а друго е да правиш реална политика”. Пловдивският лидер на БСП Георги Гергов излезе вчера с отворено писмо, в което Гергов опровергава Нинова ( ). Очаквано, в следващите дни ще върви преброяване на делегатските гласове от страната. Над 700 социалисти ще се съберат в НДК след 2 седмици. Гласуването няма да е “за” или “против” Нинова, а за и против политиките, които Нинова и част от ръководството на БСП прокарват”, отбеляза лаконично вчера член на Изпълнителното бюро на БСП.", "date": "2017.10.16", "title": " Конгресът на БСП може да се разцепи\t\t\t"}
{"url": "https://trud.bg/%d1%88%d0%b5%d1%84%d0%ba%d0%b0%d1%82%d0%b0-%d0%bd%d0%b0-%d1%81%d0%b0%d1%81-%d0%bf%d0%be%d0%b8%d1%81%d0%ba%d0%b0-%d0%b4%d0%b0-%d1%8f-%d0%bf%d1%80%d0%be%d0%b2%d0%b5%d1%80%d1%8f%d1%82/", "text": "Шефката на Софийския апелативен съд (САС) Даниела Дончева сезира всички компетентни институции, сред които и главния прокурор Сотир Цацаров. Тя настоява да започне проверка по повод писмото на съдия Милен Василев за “корупционния случай” с разпределението на дело с интерес 102 млн. лв., свързано с фалита на КТБ. Миналата седмица той изрази съмнения, че конкретни действия на Дончева навяват “силен корупционен мирис”. Причината е, че с нейна заповед Василев е преместен от досегашния му 6-и състав в Търговското отделение в 11-и състав, освободен от вече бившия зам.-председател на съда Стефан Гроздев, който вече е член на ВСС. В стария състав на съдия Милен Василев идва самата Дончева, поемайки висящите му дела. Именно заради дело, свързано с КТБ, Василев твърди, че действията на Дончева се водят от “нездрав интерес”. Председателката на САС обаче държи да се установи дали е спазвала закона с действията си като административен ръководител.", "date": "2017.10.16", "title": " Шефката на САС поиска да я проверят\t\t\t"}
{"url": "https://trud.bg/%d1%80%d0%b0%d0%b7%d0%b4%d0%b0%d0%b2%d0%b0%d1%82-%d0%b4%d0%b8%d0%b0%d0%bc%d0%b0%d0%bd%d1%82%d0%b8-%d0%b7%d0%b0-%e2%84%961-%d0%bd%d0%b0-%d1%8f%d0%ba%d1%83%d1%82%d1%81%d0%ba%d0%b0-%d0%b1%d0%be%d1%80/", "text": "С диаманти ще си тръгнат шампионите на якутска борба, която е в рамките на световния младежки фестивал в Сочи. Надпреварата стартира от вчера и ще продължи до петък. Общо организаторите ще раздадат 25 ценни камъка.  Като официален вид спорт якутската борба е приета в Международната федерация (UWW) сред неолимпийските дисциплини през 2015 г. Съперниците сядат един срещу друг, опирайки краката си в дъска, а с ръцете държат пръчка, с която единия трябва да издърпа другия или обратно. „Изглежда лесно, но работят всичките мускули, цялото тяло“, уточняват домакините.  На световния фест ще стартират 20 000 младежи от 18 до 35 години от над 180 страни.", "date": "2017.10.16", "title": " Раздават диаманти за №1 на якутска борба"}
{"url": "https://trud.bg/%d1%81%d0%bb%d0%b5%d0%b4%d0%b2%d0%b0%d1%89%d0%b8%d1%8f%d1%82-%d1%82%d0%b5%d1%81%d1%82-%d0%bd%d0%b0-%d1%81%d0%b5%d0%b2%d0%b5%d1%80%d0%bd%d0%b0-%d0%ba%d0%be%d1%80%d0%b5%d1%8f/", "text": "Какво ще стане, когато Северна Корея окончателно приключи с развитието на ядрената си програма? Когато режимът се сдобие с бойна ядрена глава, която може да се бъде прикачена към ракета и преодолее дълги разстояния. Тогава правителството в Пхенян ще бъде защитено от останалия свят и ще може да се придвижи към следващата си цел – обединение на Корейският полуостров, независимо дали чрез федерация или съюз. Това обаче е доста далеч. САЩ представляват пречка, с която Пхенян ще трябва да се справи, независимо дали чрез предизвикване на дипломатически скандал между Вашингтон и Сеул или постигане на споразумение за изтегляне на американските войски от региона. Или и двете. В процеса на осъществяване на тази цел, Северна Корея постепенно ще налага натиск над Юга, принуждавайки го да приема малко по-малко все по-големи отстъпки. След като Сеул се опитва да предотврати война и отстъпките ще са сами по себе си малко, то е малко вероятно да отговори със сила. И въпреки че Севера не е решил първия проблем, то може би ставаме свидетели на осъществяването на втората част от плана. В края на миналата седмица, Северът започна наново операциите в индустриалния център в Кесон, който преди това бе управлявам едновременно от двете корейски държави. Сега Северна Корея упражнява пълен контрол над него. Той бе затворен миналия февруари, месец след като Пхенян извърши четвъртия си ядрен опит, поради което Южна Корея изтегли работниците си от там. Миналата седмица държавни медии потвърдиха, че Северна Корея е придобила легално право да управлява съоръжението. Това е потвърдено и от радио “Свободна Азия”, които съобщиха, че 19 текстилни фабрики са отворени отново. Има два начина да интерпретираме това. Единият е че Северна Корея чувства тежестта на икономически санкции и има нужда от ресурсите на Кесон за да се държи на крака. Но трябва да се отбележи, че Пхенян от доста време търпи икономически санкции, макар и днес те да са най-интензивни. Въпреки това страната продължава да изпълнява своята ядрена и ракетна програма. Втората интерпретация е, че Северна Корея е придобила увереност в своите способности и започва да предприема тези малки стъпки спрямо Южна Корея. Няколко събития от изминалите дни поддържат това мнение, макар и да не го потвърждават напълно. Първо, в края на септември, след шестия си ядрен опит, Пхенян заплаши, че ще проведе тест в Тихия океан. Такъв тест със сигурност ще включва използването на балистична ракета, която да носи ядрената глава. Ако това се случи, ще е ясен знак че Северна Корея развива ефективно своята ядрена програма. Ким Чен-ун заяви многократно, че разполагането на американски сили на и около Корейския полуостров се приема като заплаха за Пхенян. След теста, в който балистична ракета прелетя над Япония в средата на септември, Ким посочи като причина за него провеждащото се учение между САЩ и Южна Корея. Той заплаши, че Гуам, където има американска база, също е в обсег на ракетите. От гледна точка на Северна Корея, ако тези учения станат твърде чести, е възможно някое от тях неусетно и бързо да прерасне в нападение. В последно време САЩ, Южна Корея и Япония извършиха четири действия. Първо беше теста на 10 октомври, включващ два американски бомбардировача, подкрепени от южнокорейски и японски изтребители. Второ, самолетоносача “Роналд Рейгън” и японски кораб тип разрушител извършиха общо учение на 11 октомври. Трето, ядрена американска подводница пристигна в Южна Корея на 11 октомври. Въпреки, че това бе известно от по-рано, все пак е заплаха за Пхенян. И четвърто – за 14 октомври е планирана тренировка на флотите на САЩ и Южна Корея. Ученията и движенията са нещо нормално, но сегашната им честота не е. Може би САЩ организират превантивен удар или се опитват да уплашат Пхенян. Също така това става дни след като Доналд Тръмп заяви в Twitter че дипломатическата част от кризата е към края си. Според него, ако американската дипломация не е проработила, “само едно нещо ще проработи”. Допълнително, на пети октомври, Тръмп заяви че наблюдаваме затишието преди бурята. Ким Чен-ун не е в позиция да знае със сигурност какво правят неговите неприятели около полуострова – дали е нормално или зад него се крие нещо по-голямо. Ако режимът наистина разполага с атомно оръжие, и вярва, че ще бъде ударен от САЩ, сега е времето за техен тест. Може би подготовките са в ход. САЩ заявиха неколкократно, че националният им интерес не би позволи на Северна Корея да се сдобие с ядрено оръжие. Ако Пхенян успее въпреки това, ще е преминал тънката червена линия, което може би ще накара Вашингтон да премисли политиката си към Корейския полуостров и западния пасифик. Може би един ден ще определяме събитията в Кесон като началото на обединението на полуострова. А може би не. Никой, от тези, които са заплатени в корейския конфликт няма нужда от разрешаването му. Ако режимът в Сеул се срине, това означава линч за клана на Ким Чен-ун. За Южна Корея означава жестока, непосилна финансова сметка. За Китай означава силна обединена Корея. За САЩ означава изтегляне от полуострова, защото Русия няма да позволи Ф-35 и “Пейтриът” да кацнат на границата й. Няма да има оправдание за Пентагона.", "date": "2017.10.16", "title": " Следващият тест на Северна Корея\t\t\t"}
{"url": "https://trud.bg/%d1%88%d0%b8%d0%bb%d0%be-%d0%b2-%d1%82%d0%be%d1%80%d0%b1%d0%b0-%d0%b8-%d0%bc%d1%83%d0%bc%d0%b8%d1%8f-%d0%b2%d1%8a%d0%b2-%d0%b2%d0%bb%d0%b0%d1%81%d1%82%d1%82%d0%b0-%d0%b1%d0%be%d0%b4%d0%b0%d1%82/", "text": "През юни „Труд“ писа, че вкарването на някой си Антон Тодоров от ГЕРБ в парламента е груба грешка, тъй като преди това същият е избълвал тежки думи срещу партията и омаскаряващи упреци по адрес на първите й лица. Как е бил харесан за депутат, след като пределно ясно се е показал като видимо своеобразна личност с много „остри ръбове“ в характера? Та шило в торба мирно не стои, боде, тъй като не му е там мястото! Макар и епизодично, но вече се беше проявил в някои медии като лишен от социална гъвкавост, себеотносен с неадекватно високо себеусещане субект, мнителен и болезнено докачлив. Неотстъпчив до грубост при спор, злопаметен, ангажиран с безпочвени конспирации, често изкривено боравещ с фактите и причудливо отразяващ действителността. Очевидно словесно невъздържан, гневлив и агресивен в публичното пространство. В естествената си маргинална среда, Тодоров вероятно не създава сериозни конфликти – свикнали са му, пък и общува предимно със себеподобни. В наситена с разнообразни контакти среда като публичната и особено политическата „острите ръбове“ стават още по-релефни и пречат на подобни особняци да се придвижват без да причиняват на околните синини и цицини, без да предизвикват реакции на неприязън и отхвърляне. Не му е там мястото, затова. При това, при всичката му липса на гъвкавост, се наложи да прави завой на 180 градуса, за да обяснява как ГЕРБ за него вече не е шайка, а мечтаното политическо поприще. За медиите провокациите към политиците са нещо естествено, разбираемо и по принцип полезно за обществото. Те се възползваха от изпадането му в силно стресово състояние. И ето: “Аз съм като мумията, не се храня, не спя, не съм от този свят и винаги се връщам. За ужас на червените.“ Едва ли са много изненаданите от бушуването на Тодоров в Народното събрание и медиите, очаквано причинило няколко доста неприятни за ГЕРБ убождания. Само Менда Стоянова сподели, че почувствала срам от изказванията на колегата. Ами да не са го качвали на гръб, че да ги боде в хълбоците! Дежурните по подривни акции соросоиди бързо прилепиха към Мумията патриотичния фронтовак Валери Симеонов и организираха поредното си мероприятийце – протест под егидата на Асоциацията на европейските журналисти. За да го преформатират. Мигом към него се сурнаха да го главят шмекерите на чужда издръжка – капиталците Прокопиеви, тез поборници за единственото правилно слово и пълното национално обезличаване. Както и през 2013 г. припнаха да се закачат за един спонтанен митинг срещу кадровата глупост на Местан и Сергейчо, да го яхнат и  заблудят спонсорите си, че им плащат за реални заслуги, че имат някаква обществена стойност в България. Добре, че ГЕРБ им сложи яко рамо на улицата и 14 чужди посланици, проводени от Посолството. Та и сега нездравият блясък в очите на подривните елементи от „Българи за Америка“ е в потвърждение на хъса им да чучнат пак пред пълна копаня. Никаква стойност нямат „Да-българистите“, ако не успяват да правят мръсно на управляващите, ако не разкъсат коалицията на ГЕРБ с обявените за националисти „Обединени патриоти“.  Нищо не струват и хрантутниците капиталци, ако не провеждат акции срещу недотам либералното според тях правителство. Ето за кои сили реално поработи като депутат от ГЕРБ Антон Тодоров, самоопределил се като Мумията. Но не е само този очаквано скандално проявил се кадър на управляващите. Ами възторженият поет-многопартийник Спас Гърневски от какви съображения е настанен в Народното събрание на мястото на някой заслужил гербаджия? Ако някой е мислил да го използва като среден пръст срещу социалистите, е сгрешил. Той им е за хапливи подмятания и иронични закачки, но от това губят поредните му съпартийци. Срещу нито една видима полза за приобщилите го. Социално-психологически борецът за/против паметника „Альоша“ в Пловдив е силно различен от Мумията. Свикнал по социалистическо време трайно да присъства на различни мероприятия на БКП и Комсомола, да се перчи по трибуни и в челото на манифестации, няма никакви проблеми от морално-етично естество мигновено да посинее в СДС и ДСБ. Пределно, восъчно гъвкав индивид, след  изключването от сините клиентели се втурва къч силните на деня.  Този типаж е забележително манипулативен, прелъстителноста му на първо време е забележима за сравнително малък процент общуващи с него. Както и добре прикритата зад показна екзалтация повърхностна и много неустойчива емоционалност, която му позволява да е възторжен и при това крайно противоречив. При него малозначимото може силно да се преувеличи, както и да се омаловажи и дори изличи нещо важно и съществено. И както почти без никакви усилия и аргументи, може да внушава доверие на другите. Така самият той често е пределно податлив на внушения. В преломни времена като нашето след края на 1989 г. с театралничене и драматични стойки такива люде често успешно фиксират в себе си хорското внимание и така си осигуряват немалки изгоди. Поставени в светлината на прожекторите обаче, например, на власт или в централните медии, те лесно придобиват карикатурни нюанси, показността на чувствата им става релефна и дразнеща. Става видим и огромният им копнеж за вниманието на публиката, ръководещ все по-значителна част от действията им. Много са привлечените от политическото поприще актьори-любители. Роденият в дантели Георги Марков, Вторият Левски и русофилски националист Волен Сидеров са все от тази „кръвна група“.  Напират на сцената с всякакви средства, защото само свидетелствата за чуждия интерес към тях, ръкоплясканията и дори освиркванията ми служат за самооценка.  Гърневски много добре знае каква вълна от насмешки и сарказъм по свой адрес ще предизвика от разни посоки, но не го сдържа да предизвиква бесепарите. Звезден момент е за него, пак е на трибуна, пак ръкомаха и громи враговете! Сидеров не може просто да се ожени за пореден път, той трябва да вдигне сватба за чудо и приказ, да предизвика широк отзвук, та ако ще да е предимно презрителен и отблъскващ.  Клоунада, гарантираща трайността на ниския рейтинг на парламента. Неавтентичността деформира ума. „Не мисли нечестно“ учи легендарният самурай Мусаши Миямото, което значи да бъдеш автентичен, верен на себе си, истински. Или не просто да бъдеш честен към околните, а преди всичко към себе си. Това липсва на представителите на восъчно гъвкавият типаж, заселил обилно политическия и обществен живот у нас, в Евросъюза и по-далеч. За какво им беше на ГЕРБ очевидно зареденият с конфликти Антон Тодоров, нееднократно  показал отрицателното си отношение към посочените от него като „шайка“ нейни водачи? Кой го вкара в парламента? „КОЙ?“ сега е много по-уместно, отколкото през 2013-а. Не може да е станало без съгласието на Бойко Борисов. Цветан Цветанов ли го е прокарал, за да атакува „Грипена Радев“, или отвън са му го натрапили, както преди „реформаторите“ с Радан „Знамето“? Гърневски какво положително носи на управляващите? И други подобни се увъртат в парламента и администрациите. Чак на това ниво не е „материалът“, с който единствено разполагат гербаджиите. Нямат реална конкуренция за упражняването на властта, десните са фикция, БСП не е одобрявана от хегемона, но точно по тази причина ГЕРБ е пред заплахата от вътрешно разложение. Първите симптоми вече се забелязват.", "date": "2017.10.16", "title": " Шило в торба и Мумия във властта бодат\t\t\t"}
{"url": "https://trud.bg/%d0%b4%d0%b2%d0%b0%d0%b9%d1%81%d0%b5%d1%82-%d0%b8-%d0%bf%d0%b5%d1%82%d0%b8-%d0%ba%d0%b0%d0%b4%d1%8a%d1%80-%d0%bb%d1%8e%d0%b1%d0%be%d0%b2-%d0%b8-%d0%be%d1%89%d0%b5-%d0%bd/", "text": "Белетристката   зарадва стотици свои почитатели с новата си книга „Двайсет и пети кадър” (2017, изд. „Факел”). Премиерата се състоя в мраморното фоайе на Столичната билиотека, а читателите дълго чакаха за автограф. Книгата носи метафорично заглавие, защото писателката се интересува от продължаващото зад видимото. Известно е, че човешкото око различава 24 кадър в секунда, а скритото психологическо въздействие, вклинено в 25-тия кадър (най-често чрез реклама или еротичен нюанс) има за цел да промени подсъзнанието на човека. „Двайсет и пети кадър” е сборник с разкази, в който натрупаните мълчания през годините (това е четвърта книга на авторката) са се превърнали в лаконична, изваяна и интригуваща на сюжетно ниво проза. Романтика, символи, сънища и внезапни обрати, в които героите срещат себе си. „В тази книга няма екстравагантности, но има привързаност към родното място, към съкровените неща от живота. тук са много добре биографизирани голяма част от нейните персонажи. Прозата на Юлия Дивизиева няма за цел да поучава читателя, тя вълнува с недоизказаността си, с колебанията на героите, с любовта, появила се неочаквано. Тук ще видите предприемчивостта на българина, дребните факти са внушени с тяхната автентичност, без да са публицистика или документалистика” – каза издателят Румен Леонидов. За книгата говори и Бойка Асиова (редактор): „Тя очовечава предметите. За нея и едно гърне има душа. Едни на пръв поглед прости неща съдържат история, очакване, душа. Историите в тази книга не свършват. В стила на Юлия има мекота, която очарова, привлича, вдъхновява…” Няколко от разказите звучаха в изпълнение на актьорите Йоанна Буковска и Симеон Колев. Музикалните интермедии бяха дело на Христофор Стоянов.", "date": "2017.10.16", "title": " „Двайсет и пети кадър” – любов и още нещо\t\t\t"}
{"url": "https://trud.bg/%d0%ba%d1%80%d0%b0%d1%81%d0%b8%d0%bc%d0%b8%d1%80-%d0%ba%d0%b0%d1%80%d0%b0%d0%ba%d0%b0%d1%87%d0%b0%d0%bd%d0%be%d0%b2-%d1%89%d0%b5-%d0%b8%d0%bc%d0%b0-%d0%bd%d0%be%d0%b2%d0%b8-%d1%81%d0%b0%d0%bc%d0%be/", "text": "Ще има нови самолети, но не можем да изоставим старите, затова за тях ще се търсят части от производителя. Това каза пред   министърът на отбраната Красимир Каракачанов. Ще купуваме самолети, но не мога да се съглася с тезата, че трябва да мислим само за нови изтребители. Говорим за 8 самолета. Ако изоставим авиацията, която имаме от 43 бойни самолета, не се грижим за техния ремонт, модернизация и поддръжка и разчитаме само на осем нови, би било глупаво, каза министърът. Според него е най-добре да се прави ремонт с резервни части, взети от производителя, затова ще има преговори с Москва за доставка на части. Въпросът трябва да се реши генерално с директни разговори с „РСК МиГ“, без посредници, за да ни излезе максимално евтино, посочи той. Самият ремонт може да се извърши на територията на България, в заводите които имаме. Ако поддържаме самолетите, които имаме, те имат ресурс още до минимум 2030 г., изтъкна Каракачанов. Той добави, че „МиГ-29“ са по-добри от самолетите, които имат някои други натовски държави, които са с „МиГ-21“. Попитан за призива от някои партии за оставката на вицепремиера Валери Симеонов, той коментира, че Симеонов „не умее да се шегува, казва някой път неща, които са верни, но по по-груб начин, това престъпление ли е?“. „Защо да подава оставка? Това е несериозно“, каза Каракачанов. Той каза още, че действително в Черно море се провеждат повече учения, но никога не е обсъждано въпрос за създаване на натовска черноморска флотилия.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.16", "title": " Красимир Каракачанов: Ще има нови самолети, но за старите ще се търсят части от производителя"}
{"url": "https://trud.bg/%d0%ba%d1%80%d0%b0%d0%b4%d0%b5%d1%86-%d0%bd%d0%b0%d0%b5%d1%82-%d0%b7%d0%b0-%d1%80%d0%b0%d0%b1%d0%be%d1%82%d0%bd%d0%b8%d0%ba-%d0%be%d0%b1%d1%80%d0%b0-%d0%b4%d0%be%d0%bc%d0%b0%d0%ba%d0%b8%d0%bd%d1%8f/", "text": "Пенсионерка от град Смядово, Шуменско, нае бивш затворник да почисти двора й, а той я обра за минути. Йордан Т./32г./, известен в района като Данчето, последно лежал за 2 г. и половина в затвора, но уж се поправил, дори го наели от общината по Програмата за временна заетост. През почивните дни 66-годишна жена му предложила да й окоси градината и той се заел, но се развалила косата. Влязъл в къщата да я ремонтира, но опитното му око зърнало, че жената държи портфейла си под възглавницата. Изкушил се и отмъкнал 60 лв., които открил вътре. Довършил си работата, а когато домакинята тръгнала да му плаща, открила, че няма нито лев. А му дължала 10 лв. надник. „Не се притеснявай, ще ми платиш когато имаш“, великодушно махнал работникът. Жената обаче се усъмнила в помощника и се жалвала в Полицейския участък в Смядово. Униформените поговорили с Данчето и той се принудил да признае и да върне отмъкнатите пари. Задържан е в ареста и срещу него е започнато досъдебно производство. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.16", "title": " Крадец, нает за работник, обра домакинята"}
{"url": "https://trud.bg/%d0%bf%d1%80%d0%b8%d0%b7%d0%bd%d0%b0%d0%b2%d0%b0%d0%bd%d0%b5%d1%82%d0%be-%d0%bd%d0%b0-%d0%b1%d1%8a%d0%bb%d0%b3%d0%b0%d1%80%d1%81%d0%ba%d0%be-%d0%bc%d0%b0%d0%bb%d1%86%d0%b8%d0%bd%d1%81%d1%82%d0%b2/", "text": "е голям пробив, постигнат със съвместни усилия на евродепутати, външно министерство, премиера Борисов, учени от БАН. Това заяви пред  евродепутатът от ЕНП Емил Радев. Съвместните ни усилия, имаше писма до Албания, МВнР предприе редица стъпки, както и личният телефонен разговор на премиера Борисов с албанския му колега Еди Рама, доведоха до успешното завършване на въпроса, коментира Радев и похвали българите в Албания, които в рамките на броени дни са помогнали с подписка от над 3000 души. По думите му при бъдещо преброяване ще стане ясно колко точно са нашите сънародници в албанската държава. Приоритет на нашето председателство са Западните Балкани, а там Албания играе важна роля. Доскоро съществуваше омраза, с малки крачки напрежението ще се потуши напълно. Емил Радев каза още, че по отношение на Шенген сме постигнали сериозен напредък с включването на България в Шенгенската визова информационна система. Това значи, че престоят на чужденци от трети страни ще се смята за престой в Шенгенското пространство и вече имаме пасивен достъп до системата. След изборите в Германия и Австрия на България и Румъния ще се погледне реалистично за пълноправно членство в Шенген, каза евродепутатът.     АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.16", "title": " Признаването на българско малцинство в Албания е голям пробив, заяви Емил Радев"}
{"url": "https://trud.bg/%d0%b5%d1%81-%d0%bd%d0%b0%d0%bb%d0%be%d0%b6%d0%b8-%d0%bd%d0%be%d0%b2%d0%b8-%d1%81%d0%b0%d0%bd%d0%ba%d1%86%d0%b8%d0%b8-%d0%bd%d0%b0-%d0%bf%d1%85%d0%b5%d0%bd%d1%8f%d0%bd-%d0%b8-%d0%b7%d0%b0%d0%b1%d1%80/", "text": "Съветът на ЕС по външни работи наложи днес нови санкции на Северна Корея. Въвежда се пълна забрана за инвестиции на ЕС в страната, във всички области. Трудовите визи на севернокорейците в ЕС няма да бъдат подновявани. Досега забраната беше ограничена до инвестиции в ядрената, оръжейната, минодобивната, авиокосмическата, преработвателната и химическата промишленост, металургията и металообработването. ЕС въвежда пълна забрана за продажбата на суров и преработен петрол на Пхенян, информира  . Сумите, изпращани от граждани към Северна Корея, няма да могат да превишават 5000 евро (15 000 евро досега), защото се предполага, че може да се използват в подкрепа на разработките на ядрени оръжия и балистични ракети. Държавите от ЕС няма да подновяват разрешенията за работа на севернокорейци, с изключение на бежанците под международна закрила. Съветът добавя трима граждани и шест организации от Северна Корея в списъка на подлежащите на запор на имущество и ограничения за пътуване. Отбелязва се, че допълнителните санкции са предизвикани от продължаващата заплаха от Пхенян за международния мир и стабилност. Приетите днес мерки допълват санкциите на Съвета за сигурност на ООН и влизат в сила незабавно. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.16", "title": " ЕС наложи нови санкции на Пхенян и забрани инвестициите в Северна Корея"}
{"url": "https://trud.bg/%d1%8f%d0%bd%d0%b0%d0%ba%d0%b8-%d1%81%d1%82%d0%be%d0%b8%d0%bb%d0%be%d0%b2-%d0%b1%d1%81%d0%bf-%d1%82%d1%80%d1%8f%d0%b1%d0%b2%d0%b0-%d0%b4%d0%b0-%d0%ba%d0%b0%d0%b6%d0%b5-%d1%87%d0%b5-%d0%b8%d1%81/", "text": "„БСП – алтернатива за България“ е най-важният въпрос пред левицата. На конгресното заседание трябва да се представи амбициозна политика, съобразена с политическите дискусии, които са преминали. В противен случай БСП ще започне да изглежда несериозно в очите на хората, които се интересуват от политика. Това заяви пред   депутатът от БСП Янаки Стоилов.  По думите му е редно БСП да излезе от стереотипите. Стоилов отказа да коментира , тъй като не го е чел. Публичната дискусия все повече се изостря, но за съжаление надделява интригата, допълни Стоилов. „БСП трябва да каже, че иска да промени социално-икономическия модел, ако застъпваме тази истина, ще спорим по реалистичните пътища, по които можем да достигнем до натрупване на обществена подкрепа“, заяви Стоилов. Той призова Сергей Станишев, в качеството си на лидер на европейската левица, да каже какви ще бъдат приоритетите пред България по време на българското председателство на Съвета на Европейския съюз, как вижда перспективата пред ЕС и има ли криза в европейската социалдемокрация. Янаки Стоилов каза още, че има нужда от солидност, достоверност и последователност в БСП. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.16", "title": " Янаки Стоилов: БСП трябва да каже, че иска да промени социално-икономическия модел"}
{"url": "https://trud.bg/%d1%81%d1%82%d0%be%d1%82%d0%b8%d1%86%d0%b8-%d0%bb%d0%b8%d1%87%d0%bd%d0%b8-%d0%bb%d0%b5%d0%ba%d0%b0%d1%80%d0%b8-%d0%bd%d0%b5-%d0%b4%d0%be%d1%81%d1%82%d0%b8%d0%b3%d0%b0%d1%82-%d0%b2-%d1%81%d1%82%d1%80/", "text": "Личните лекари в страната са близо 500 по-малко от изискванията на Националната здравна карта за нормално функциониране на системата и за покриване нуждите на населението. Става въпрос за извършен анализ на състоянието в областите, относно необходимите лекари по специалности в първичната извънболнична помощ за 2016 г., съгласно който джипитата, сключили договор с НЗОК са 4415. Определената потребност за осигуряване на населението обаче е 4886 специалисти (един на 1500 души население). Съгласно Националната здравна карта недостигът на общопрактикуващи лекари е бил 471 през изминалата година. Броят на тези специалисти намалява все повече. Причина за това, от една страна, е липсата на интерес на младите лекари към специалността, от друга – навлизането на повечето общопрактикуващи в пенсионна възраст. В същото време джипитата у нас извършват общо около 30 милиона прегледа годишно и покриват 80% от здравните нужди на населението. Ако не бъдат предприети целенасочени мерки за подобряване на условията за специализация по обща медицина, скоро ще настъпи тежък недостиг на общопрактикуващи специалисти в първичната медицинска помощ, което ще доведе до срив в основата на системата на здравеопазване. Това се посочва в позиция по проблема на Националното сдружение на общопрактикуващите лекари в България (НСОПЛБ), изпратена до здравния министър и неговия екип. “Заедно с кадровите проблеми в спешната медицинска помощ, това ще доведе до лишаване от достъп до базови здравни услуги” предупреждават още от НСОПЛБ. По данни на НЗОК джипитата у нас, които са имали договор с финансовата институция през 2015 г., са били 4495. От тях на над 50-годишна възраст са били 67%, а над 60-годишна – 20%., посочват от Националното сдружение на общопрактикуващите лекари (НСОПЛБ). Тревожен е и фактът, че броят на зачислените новозавършили лекари за специализация по обща медицина е изключително малък и не може да повлияе на очертаващата се към днешна дата тенденция. Ако нещо не се промени, през 2025 г. 67% от личните лекари ще бъдат на над 60-годишна възраст.  Практиките намаляват За сравнение през 2012 г. проучване на НСОПЛБ показва, че средната възраст на джипитата е била до 54 години. В момента (2017) тя е около 58-59 г. Това означава, че в следващите години голяма част от тези специалисти ще напуснат системата, без да има кой да ги замести. По данни на Националния център за обществено здраве и анализи през 2016 г. броят на регистрираните практики за първична медицинска помощ е бил 3610, от които индивидуални практики – 3 396 и групови практики – 214. Това е с 188 практики по- малко в сравнение с 2012 г., когато броят на лечебните заведения за първична медицинска помощ е бил 3798. Т.е. за 4 години практиките са намалели с 5,2%, посочват още от НСОПЛБ. В позицията си до здравното министерство общопрактикуващите лекари предлагат серия от мерки, които ще подобрят условията за специализация по обща медицина, за да се избегне криза през следващите години.", "date": "2017.10.16", "title": " Стотици лични лекари не достигат в страната\t\t\t"}
{"url": "https://trud.bg/%d1%82%d0%b5%d0%bc%d0%b5%d0%bd%d1%83%d0%b6%d0%ba%d0%b0-%d0%bf%d0%b5%d1%82%d0%ba%d0%be%d0%b2%d0%b0-%d0%b7%d0%b0%d0%bf%d0%be%d0%b7%d0%bd%d0%b0-%d1%80%d0%b0%d0%b1%d0%be%d1%82%d0%be%d0%b4%d0%b0%d1%82/", "text": "„Българската страна ще работи активно за ефективното функциониране на Енергийния съюз, при отстояване на националните интереси. Ще насочим усилията си за завършване на междусистемната свързаност на Западните Балкани, за да гарантираме сигурността на енергийните доставки в региона“. Това каза министър Теменужка Петкова на среща с работодателските организации и енергийни компании, на която бяха представени приоритетите на България в сектор енергетика по време на председателството на Съвета на Европейския съюз, съобщиха от МЕ. В текущите приоритетни теми от дневния ред на Съвета на ЕС, в областта на енергийния отрасъл, са включени теми, свързани с функционирането на Енергийния съюз, завършване на енергийния пакет със законодателни и незаконодателни предложения „Чиста енергия за всички европейци“. Страната ни ангажирано ще участва за постигането на напредък в дискусиите на ниво ЕС, чрез търсенето на баланс в интересите на държавите членки и намирането на компромисни решения. Диверсификация на източниците и маршрутите, и изграждането на европейски газов хъб на територията на България са сред важните приоритети, по които българското правителство ще работи в рамките на председателството. Акцент в работата ще бъде поставен и върху изграждането на липсващата инфраструктура със съседни страни, както и разработването на модела за регионалния електроенергиен пазар. България е една от последните страни в ЕС, която не е либерализирала напълно своя пазар – завършването на процеса ще е сред акцентите по време на председателството. По време на председателството ще се постави и на темата за осъществяването на поетапен и икономически обоснован преход към ниско-въглеродна енергетика и повишаване на енергийната ефективност. Националната енергийна камара, Конфедерацията на работодателите и индустриалците в България и Българската минно-геоложка камара изрази подкрепа по изложените приоритети и заявиха готовност за съвместна работа с Министерството на енергетиката по организацията на съвместни събития в рамките на председателството. До края на седмицата предстоят срещи с представители на браншови организации, синдикати, академична общност и неправителствени организации, на които ще бъдат представени приоритетите в енергийния сектор по време на българското председателство. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.16", "title": " Теменужка Петкова  запозна работодателските организации и енергийни компании с приоритетите по време на председателството"}
{"url": "https://trud.bg/%d1%86%d0%b8%d1%81%d1%82%d0%b5%d1%80%d0%bd%d0%b0-%d1%81-%d0%be%d0%bb%d0%b8%d0%be-%d1%81%d0%b5-%d0%be%d0%b1%d1%8a%d1%80%d0%bd%d0%b0%d0%bb%d0%b0-%d0%ba%d1%80%d0%b0%d0%b9-%d1%82%d1%8a%d1%80%d0%b3%d0%be/", "text": "Цистерна с близо 20 тона олио се е преобърнала на пътя Търговище – Шумен. Мазната течност се е изляла в канавката и нивите до пътя, но на самото шосе нямало разлив. Няма и пострадали хора. Това съобщиха от Пътна полиция в Търговище.  Инцидентът е станал около 9 часа в понеделник. Очаква се техника за изтегляне но на цистерната, която се е катурнала на остър завой преди село Васил Левски.  Влекачът, който е собственост на бургаска фирма, е останал на пътя. Цистерната се е откъснала от него и се обърнала. Все още не е ясно дали причината е движение с несъобразена скорост или е имало технически проблем, довел до излизането й от пътя.  При изтеглянето й и ще наложи ограничаване или спиране на движението, съобщиха от КАТ.  Това е поредният инцидент с разсипано голямо количество товар тази година в Търговищко. Другите бяха в прохода Боаза, който е осеян с много опасни завои. Там последователно имаше изпадане на тонове стъкло, наредено на пирамида, палети със стъклени бутилки минерална вода, жито и други.", "date": "2017.10.16", "title": " Цистерна с олио се обърнала край Търговище"}
{"url": "https://trud.bg/%d1%81%d1%8a%d0%b1%d0%be%d1%80-%d0%b7%d0%b0-%d0%b1%d0%b8%d1%82%d0%b0-%d0%bd%d0%b0-%d0%b1%d1%8a%d0%bb%d0%b3%d0%b0%d1%80%d0%b8%d1%82%d0%b5-%d0%be%d1%82-%d1%81%d1%80%d0%b5%d0%b4%d0%bd%d0%be%d0%b2%d0%b5/", "text": "Хиляди посетители посрещна реновираната крепост „Туида“ в в Сливен през почивните дни, когато се проведе Събор за уменията и бита на българите пред Средновековието. Групи за възстановки от цялата страна представиха атрактивни демонстрации на бойни практики от гърба на коня, умения за стрелба с лък, имаше възстановки на сблъсъци между тежковъоръжени воини, бяха показани занаяти и облекла от епохата, походни шатри и юрта. Музиканти от оркестъра при Ансамбъла за народни песни и танци „Сливен“ изпълниха специфични за периода аранжименти. Средновековният събор „Помни славата“ се провежда за трета поредна година. Организатори са общината в Сливен, екипа на крепостта и Клуба за средновековни военни изкуства „Ратина“. Събитието бе включено в информационен тур за туристическия бранш, организиран от местната администрация. Туроператори, туристически агенции, представители на блогове за пътешествия и медии се запознаха с възможностите и потенциала на туристическия обект. С „Помни славата“ започна празничната програма за Димитровден, празника на Сливен. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.16", "title": " Събор за бита на българите от Средновековието привлече хиляди зрители"}
{"url": "https://trud.bg/%d0%b4%d0%b5%d1%81%d0%b5%d1%82%d0%ba%d0%b8-%d1%85%d0%be%d1%80%d0%b0-%d0%bd%d0%b0%d0%bf%d1%83%d1%81%d0%ba%d0%b0%d1%82-%d0%ba%d0%b8%d1%80%d0%ba%d1%83%d0%ba/", "text": "Десетки жители на Киркук напускат града от страх да не избухнат сблъсъци, след като иракските сили стартираха  и в близост до града, предаде АФП. Изплашените жители на града напускат пределите му с автобуси и автомобили, предизвиквайки сериозен трафик по пътищата, водещи към изхода на Киркук. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.10.16", "title": " Десетки хора напускат Киркук"}
