{"url": "https://trud.bg/%d0%b0%d0%bd%d1%82%d0%be%d0%bd%d0%b8%d0%be-%d1%82%d0%b0%d1%8f%d0%bd%d0%b8-%d0%b0%d0%ba%d1%82%d0%b8%d0%b2%d0%bd%d0%be%d1%81%d1%82%d1%82%d0%b0-%d0%bd%d0%b0-%d0%b1%d1%8a%d0%bb%d0%b3%d0%b0%d1%80%d0%b8/", "text": "Политическият дебат никъде в Европа не е лесен, но стабилността е преди всичко. Това каза председателят на Европейския парламент Антонио Таяни пред  . „В София сме, за да прокараме път за едно добро българско председателство. Трябва да работим много по най-важните европейски проблеми – незаконна миграция, тероризъм, младежката безработица. За вас, но и за всички европейци е важно да се постигне добро решение и по въпроса със Западните Балкани. Оптимист съм за усилията на България в името на сътрудничеството. Разбира се, че не е лесно. Не е възможно да станат чудеса за тези шест месеца, но може да се работи за по-добро сътрудничество, за да се постигнат добри резултати.“, коментира Таяни. Той коментира и смяната на председателя на българския парламент. По думите му това е вътрешен проблем за България. „За нас не е от значение кой е председател на парламента. Ние сме в контакт с председателя, избран от парламента. Не е наша работа да коментираме вътрешни проблеми.“, заяви Таяни. „Аз общувам с всички български депутати, така както общувам с всички членове на Европейския парламент. Готов съм за сътрудничество с българския парламент, не с различни парламентарни групи. Решенията на различните политически групи не са моя работа, а вътрешна, както казах, работа на България.“, каза още той. Журналист по професия, съпартиец и бивш говорител на бившия италиански премиер Силвио Берлускони, Антонио Таяни има богат опит в италианската, а после и в европейската политика. „Вътрешните проблеми са си вътрешни проблеми. Да, политическите кризи не са добро нещо, но когато бях комисар, например, европейски председател беше Белгия. Тогава тя нямаше правителство, но работеше много добре. Затова смятам, че нямаме проблеми с България. Имаме правителство, подкрепено от мнозинството. Смятам, че ще се справите много добре.“, заяви председателят на ЕП. Попитан кои проблеми в Европа би избрал да разреши първо – социалните или сигурност и миграция, Таяни отговори: „И двете. Сигурността е също така сигурност за работниците, за младите хора, сигурност срещу тероризма и срещу незаконната миграция, но също така трябва да работим за прилагане на социалния стълб чрез индустриална политика, засилване на малкия и средния бизнес, на селското стопанство, търговията. Важно да се работи в полза на реалната икономика. Няма как да разделим нещата.“ На въпрос дали смята, че ще се наложи да бъде направен избор, тъй като след Брекзит в европейския бюджет ще има с 15 млрд. евро по-малко, председателят на европарламента коментира: „Разбира се, че ще имаме по-малко пари в бюджета. Трябва да проучим стратегии за ново финансиране. Аз например предлагам облагане с данъци на уеб-компаниите като „Гугъл“, „Амазон“. Те работят в Европа, без да плащат данъци, парите отиват в Съединените щати или в Китай, не в Европа.“ „Европа малко или много трябва да бъде в ролята на Робин Худ, защото смятам, че трябва да намалим данъците за гражданите. Но големите уеб-компании, които идват от чужбина, а не са европейски, трябва да плащат. Защото ако те не бъдат облагани с данъци, европейските граждани ще трябва да плащат. Затова съм привърженик на Европа като Робин Худ.“, заяви Таяни. Във време на кризи и растяща популярност на евроскептични партии и политици, Антонио Таяни е убеден, че Европейският съюз не е загубена кауза. „Голяма грешка ще е, ако убием Европа. Без Европейския съюз няма да можем да се конкурираме в следващите години на глобално ниво с Китай, с Русия, със Съединените щати, Индия, Африка. Затова трябва да сме обединени. Това не означава да унищожим страните членки. Но трябва да работим всички заедно.“, обясни той. „Мисля, че българите са много активни, мнозинството са много проевропейски настроени, включително и студентите. Оптимист съм. Смятам, че активността на България носи добро за Европейския съюз. Важно е също така да бъде използван вашият опит по Западните Балкани. Да се използва вашият ентусиазъм в полза на Европа. Това е добре за нас.“, заключи председателят на ЕП. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.24", "title": " Антонио Таяни: Активността на България носи добро за ЕС\t\t\t"}
{"url": "https://trud.bg/%d1%84%d0%be%d1%80%d1%82%d1%83%d0%bd%d0%b0-%d0%b8%d0%b7%d0%b1%d1%8f%d0%b3%d0%b0-%d0%be%d1%82-%d1%80%d0%b0%d0%b7%d0%b3%d1%80%d0%b0%d0%b4/", "text": "Фортуна избяга от Разград. Не става въпрос за орела, който е талисман на „Лудогорец“, а за липсата на късмет. Българският шампион падна от „Истанбул ББ“ с 1:2 в атрактивен мач от предпоследния кръг на груповата фаза в Лига Европа. Пред пълен стадион двата тима създадоха много положения пред двете врати. Гостите бяха без звездите си Емануел Адебайор и Гаел Клиши. Но бързо вкараха чрез Висча и Кевин Фрай през първото полувреме. До почивката „Лудогорец“ бе неузнаваем. След това обаче домакините вдигнаха оборотите и върнаха попадение чрез Марселиньо в 65-ата минута. Последваха доста положения пред вратата на турците, но на първо място стражът Мерт Гюнок не позволи на „орлите“ да стигнат поне до реми. Загубата и пропуснатият шанс за ранно класиране в следващата фаза във втори пореден мач видимо бе изнервило „Лудогорец“. Трима от тарторите в съблекалнята дори скочиха на треньора Димитър Димитров-Херо. Марселиньо и Козмин Моци разкритикуваха тактиката на наставника за мача. Капитанът Светослав Дяков, оставен пак на пейката, се ядоса, че от основен играч се превърнал в резерва. „Загубихме мача през първото полувреме – каза Марселиньо. – Играхме много зле, чакахме другия отбор. Това не е нашият стил. Ние винаги играем напред с мисъл за победа. Никога не сме били прибрани отзад и да чакаме на контраатака. Дори срещу ПСЖ не играхме така. Турците са силен отбор, с технични футболисти и затова стана много лошо през първото полувреме. През второто заиграхме, както винаги – пресирахме и без да чакаме съперника. Стана друг мач. Но накрая резултатът бе лош за нас.“ Тактиката на „Лудогорец“ разкритикува и Козмин Моци. „Преди почивката действахме прекалено изчаквателно и затова ни вкараха два гола – каза румънецът. – Този мач можеше да го спечелим.“ „Един мач играя, един почивам – оплака се Дяков. – Това не ми харесва. В крайна сметка треньорът решава, но дано „Лудогорец“ продължи да разчита на мен, макар и понякога да играя за втория отбор. И все пак се чувствам разколебан и не съм решил какво ще е бъдещето ми.“  Самият Димитър Димитров не можеше да си намери място от яд. „Фортуна ни обърна гръб – каза Херо. – Болно ми е! Яд ме е! През второто полувреме играхме много добре. Болно ми е, не заслужавахме да загубим. Щастието ни беше обърнало гръб, при втория им гол имаше рикошет, трябваше малко повече шанс и късмет, но го има това във футбола. В Германия срещу „Хофенхайм“ трябва да играем и да вземем поне равен.“", "date": "2017.11.24", "title": " Фортуна избяга от Разград"}
{"url": "https://trud.bg/%d0%bb%d0%b8%d1%86%d0%b5%d0%bd%d0%b7%d0%b8%d0%be%d0%bd%d0%bd%d0%b8-%d0%bd%d0%b5%d0%b2%d0%be%d0%bb%d0%b8-%d0%b2-%d0%bb%d0%be%d0%ba%d0%be-%d0%bf%d0%b4/", "text": "Лицензионни неволи застигнаха „Локомотив“ (Пд) преди дербито с ЦСКА в неделя. Оказа се, че новият треньор на вратарите Здравко Букарев няма необходимия лиценз. От БФС са отказали да го картотекират в четвъртък. Специалистът по вратарите в школата Минко Желков също не притежава съответната тапия. А присъствието на такъв тип треньор е изискване за всеки двубой. Единствен от новодошлите специалисти с необходимите документи е старшията – босненецът Бруно Акрапович. От „Лаута“ не отрекоха, че са имали проблем. Единственият отговор бе, че „ако е имало такъв, то той вече е решен.“ Вероятно е намерена вратичка казусът да не попречи на мача в Пловдив. Проблемите с лицензите в „Локо“ стартираха с уволнението на Воин Войнов, където помощник за вратарите бе Стоян Колев, бивш национал и шампион на България с ЦСКА.", "date": "2017.11.24", "title": " Лицензионни неволи в „Локо“ (Пд)"}
{"url": "https://trud.bg/%d0%b5%d0%b2%d0%b0%d0%ba%d1%83%d0%b8%d1%80%d0%b0%d0%bd%d0%b8%d1%82%d0%b5-%d1%81%d0%bf%d0%b8%d1%80%d0%ba%d0%b8-%d0%bd%d0%b0-%d0%bc%d0%b5%d1%82%d1%80%d0%be%d1%82%d0%be-%d0%b2-%d0%bb%d0%be%d0%bd%d0%b4/", "text": " („Оксфорд Съркъс” и „Бонд“) отново функционират при нормален режим. От полицията информираха, че ситуацията е нормализирана. Евакуацията е предприета заради фалшива тревога. Към момента няма установени следи от стрелба или какъвто и да било инцидент. Няма и пострадали.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.24", "title": " Евакуираните спирки на метрото в Лондон вече са отворени"}
{"url": "https://trud.bg/%d0%bc%d0%b5%d0%bd%d0%b8%d0%b4%d0%b6%d1%8a%d1%80%d1%8a%d1%82-%d0%bb%d1%8a%d1%87%d0%b5%d0%b7%d0%b0%d1%80-%d1%82%d0%b0%d0%bd%d0%b5%d0%b2-%d0%bd%d0%b5-%d0%b2%d1%8a%d0%b7%d1%81%d1%82%d0%b0%d0%bd%d0%be/", "text": "– Не бих казал. Приемам, че изглежда така, но не вярвам в подобни съвпадения. Най-неприятна е ситуацията около Мартин. Един много скромен и честен човек, за когото ще чуете суперлативи във всеки от 8-те клуба, в които е играл. Вие поне сте го виждали не само на терена, но и с патерици при трите тежки контузии, които мъжки преживя. Надявам се, че в крайна сметка ще има справедливост и тези близо 4 милиона лева, които са му източени от сметките в “Уникредит Булбанк“, ще бъдат възстановени. Всяка друга развръзка за мен ще е безпардонен фарс и измама. – Ще ви кажа само две неща. Първо – положихме доста усилия Любо да стъпи на испанския пазар и продължавам да твърдя, че той е един много добър треньор. Затова съм разочарован, ако реши да се кандидатира за президент на БФС, точно в този момент и в такава ситуация. На 50 години би трябвало човек да е наясно какъв иска да бъде във футбола – ръководител или треньор. И второ – по случая в България се позоваха на една испанска медия, която доста смело си играе с числата и в частност с нулите в тях. Казвам го като човек, който все пак е наясно с контракта на Пенев. – Не трябваше да се мълчи. Не говоря като бивш спортист и национал. Просто има определени морални норми и ценности, които навсякъде по света уважават. Не само България, всяка страна има нужда от идоли и най-често това са спортисти. Така работи света, към който ние вече 28 години опитваме да станем неделима част. Затова реагирах така спонтанно. Колко българи вълнуват света, че да правим разделение и да слагаме етикети? Да, наистина реакцията по медии и социални мрежи срещу изказването на журналиста Волгин беше твърда, дори малко крайна. Но в Испания при такива случаи казват: „Ако дразниш бика – ще получиш рога!“ – Има, разбира се. Гришо е точно това „нещо хубаво“, което се случва сега на България. – Не, не ме провокирайте да съм песимист. Ще ви кажа и друго много важно. Най-после е на път да стане факт втория кабинков лифт на Банско! Уникален курорт, на който съм водил много чужденци. Но винаги покрай суперлативите, докато сме на ски пистата, съм се притеснявал от дългото висене на опашката на единствения досега лифт. Цялото удоволствие ставаше заложник на тези опашки. На шега им казвах на гостите: „Сеньорес, заради трафика тук, виното на вечерята ще е от мен!“. А сега наистина сериозно. На срещата миналата седмица между членове на правителството, общината, екологични организации и наемателя на инфраструктурата в Банско се оказа, че екологичен проблем няма. Най-нормалният въпрос е: „Защо толкова години се спираше проекта на втория кабинков лифт?“ И още по-нормалният отговор е: „Явно някой е имал користни интереси това да се случва“. – Вижте, парите във футбола никога не спят. Достатъчно дълго съм в този бранш, за да се притеснявам. Но е факт – офисът ми в България има най-малко работа. Повечето от сделките ни са с чужденци и на чужди пазари. Хубаво е, че някои от собствениците на клубове у нас напоследък започнаха да стават реалисти. И да не купуват евтино на килограм, което после им излиза скъпо. Познати в целия свят фигури като Жорди Гомес и Обертан освен реклама на нашето първенство и подобряването на нивото му, показват на чужденците, че трансфер в България не е нещо рисково или опасно. – Нека се насрочи дата и да видим кандидатурите. Тогава ви обещавам да коментирам. Сега каквото и да кажа, ще е като изстрел в тъмното. За мен най-важното след конгреса е да се продължи ангажиментът на държавата, която започна да помага на футболните клубове и да видим, че са факт някои структурни и спортно-технически промени. Само така ще се навакса времето и ресурсите, които загубихме при постоянните опити да се търсят заобиколни пътища към целта. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.24", "title": " Мениджърът Лъчезар Танев: Не възстановят ли парите на Мартин, ще е фарс и измама"}
{"url": "https://trud.bg/%d1%88%d1%83%d0%bb%d1%86-%d0%bf%d1%80%d0%b8%d0%b5-%d0%bf%d1%80%d0%b5%d0%b3%d0%be%d0%b2%d0%be%d1%80%d0%b8-%d0%b7%d0%b0-%d0%ba%d0%be%d0%b0%d0%bb%d0%b8%d1%86%d0%b8%d1%8f-%d0%b2-%d0%b3%d0%b5%d1%80%d0%bc/", "text": "Германската социалдемократическа партия (ГСДП) се преклони пред натиска и склони да преговаря за участие в управляваща коалиция въпреки първоначалното си нежелание, предаде Ройтерс. Но окончателното решение за такъв съюз ще бъде взето на вътрешнопартиен вот от нейните 433 000 членове. Въпреки многото неизвестни такова развитие може да сложи край на тежката политическа криза, в която страната изпадна след провала на преговорите между управляващия консервативен съюз ХДС/ХСС на канцлера Ангела Меркел с либералните “Свободни демократи” и със Зелените. В противен случай Германия е заплашена от нови избори. Лидерът на ГСДП Мартин Шулц заяви днес на пресконференция, че партийното ръководство се решило на тази стъпка заради отговорността си към Германия и към Европа. “Но това не решава автоматично посоката, в която поемаме. Каквото да и приемем, ще бъде подложено на гласуване от партийните членове”, заяви той. Подкрепата за ново правителство може да дойде и под различна форма, като например официално споразумение да не се възпрепятства правителство на малцинството на Меркел или неформална сделка за толеранс към него. Играта на котка и мишка ще продължи следващата седмица, когато Мартин Шулц ще разговаря с Меркел и с лидера на ХСС Хорст Зеехофер. Домакин на преговорите им в четвъртък ще бъде президентът Франк-Валтер Щайнмайер, за когото се смята, че подкрепя формирането на широка коалиция. В петък сутринта след 8-часови преговори между топ политиците на ГСДП генералният секретар на партията Хубертус Хайл обяви, че партията “няма да каже не на дискусии”. Но той не уточни с кои партньори ще бъдат водени преговори, нито дали ще има нова широка коалиция. Решение в подкрепа на кабинет на Меркел ще бъде удар за мнозина социалдемократи, които винят досегашния политически съюз с канцлера за най-лошия си от десетилетия резултат на парламентарни избори.", "date": "2017.11.24", "title": " Шулц прие преговори за коалиция в Германия\t\t\t"}
{"url": "https://trud.bg/%d0%b5%d0%b2%d0%b0%d0%ba%d1%83%d0%b8%d1%80%d0%b0%d1%85%d0%b0-%d1%81%d0%bf%d0%b8%d1%80%d0%ba%d0%b0-%d0%bd%d0%b0-%d0%bc%d0%b5%d1%82%d1%80%d0%be%d1%82%d0%be-%d0%b2-%d0%bb%d0%be%d0%bd%d0%b4%d0%be%d0%bd/", "text": "Лондонската спирка на метрото „Oxford Circus”, в сърцето на търговския район на британската столица, е евакуирана и на мястото е пристигнал екип на транспортната полиция след няколко сигнала за стрелба, предаде  . Властите са реагирали светкавично „в случай на терористичен инцидент”, съобщиха от полицията в града. „Ако сте около „Oxford Street” се скрийте в някоя сграда. Полицаи са пристигнали на мястото и са поели контрол над ситуацията“, съобщават от управлението на Лондонската общинска полиция, чрез социалната мрежа Туитър. Очевидец сподели, че улицата е пълна с хора, които се възползват от намаленията за „Черния петък“. Той твърди, че полицията е отцепила района и в момента извежда хората и разчиства паркиралите коли. Към мястото бързат пожарни коли и полицаи. „Станцията „Oxford Circus” е затворена, докато бъде завършено разследването на инцидента“, заявиха от общинската служба по транспорта. Влаковете няма да спират на станцията до второ нареждане. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.24", "title": " Евакуираха спирка на метрото в Лондон, на мястото е пристигнала полиция"}
{"url": "https://trud.bg/%d0%bf%d1%80%d0%be%d0%bc%d0%b5%d0%bd%d1%8f%d0%bc%d0%b5-%d0%b8%d0%b7%d0%b8%d1%81%d0%ba%d0%b2%d0%b0%d0%bd%d0%b8%d1%8f%d1%82%d0%b0-%d0%b7%d0%b0-%d0%b8%d0%b7%d1%82%d1%80%d0%b5%d0%b1%d0%b8%d1%82%d0%b5/", "text": "“Променяме изискванията за придобиване на нов тип боен самолет”, заяви във В. Търново заместник-министърът на отбраната Атанас Запрянов. Сега ще бъде включена и опция с бонуси за нови самолети. “Остават вариантите за американските F-16 и шведските “Грипен”, поясни Запрянов. Бюджетът за проекта остава 1,5 млрд. лв. Ще има възможност не само за “втора ръка” F-16, но и за нови самолети F-16, както и за “Еврофайтър”. “Проектът за придобиване на нов тип изтребител ще бъде разширен, но няма да бъде променян от гледна точка на модификациите самолети, които могат да бъдат доставени.”, обясни Запрянов. Което би следвало да означава, че няма да искаме оферта за нови изтребители Ф-18, както обяви наскоро министър Красимир Каракачанов. “След дългогодишната реформа в армията недостигат много кадри”, каза Запрянов. Според него дисбалансът с окомплектоването на кадрите, особено на офицерски за Сухопътните войски, става критичен за боеспособността на армията. Затова МО обмисля как да върне съкратените офицери през последните 10 г., стана ясно още. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.24", "title": " Променяме изискванията за изтребителя, искаме оферти и за нов Ф-16 и “Еврофайтър”\t\t\t"}
{"url": "https://trud.bg/%d1%84%d0%b8%d0%bd%d0%b0%d0%bd%d1%81%d0%b8%d1%81%d1%82%d0%b8-%d1%81%d0%bb%d0%be%d0%b6%d0%b8%d1%88-%d0%bb%d0%b8-%d0%bf%d0%b0%d1%80%d0%b8-%d0%b2-%d0%b1%d0%b0%d0%bd%d0%ba%d0%b0-%d1%82%d1%80%d1%8f%d0%b1/", "text": "“Принципът е, че когато човек сложи парите си в банката, той е сигурен, че ще си ги получи – без значение какви измами извършват служителите. Ако клиентът е подписал нещо в банката, той няма виновно поведение. Служителят така му е казал, а той вярва на своята банка”. Така финансистът Емил Хърсев коментира разкритието на “Труд”, че от банкови сметки на футболната звезда Мартин Петров в “УниКредит Булбанк”, без негово знание, са изтеглени 3,8 милиона лева. Пред вестника Петров обяви, че за случая е сезирал Софийска градска прокуратура. Той установил измамата на 18 август 2017 г. при посещение в клон на “УниКредит Булбанк”. Тогава разбрал, че трудовият договор на назначения му от трезора личен банкер Ирина Ч.А. е прекратен още преди 10 месеца. В този период обаче уволнената служителка продължавала да предоставя на Петров информация за неговите сметки, депозити и операции. Петров констатира, че в периода 2007 – 2017 г. без негово знание, съгласие и подпис, са извършени над 450 платежни операции по 13 негови сметки. На въпрос на “Труд” има ли развитие по казуса и нова позиция на банката, от “Уникредит Булбанк” обявиха, че официалната позиция остава непроменена. Тя гласи: “Клиентите на банките са защитени с банкова тайна. Ако реши, клиент може да направи публични твърдения за отношенията си с банки, но ние нямаме право да предоставяме каквато и да е информация – да я потвърдим или опровергаем в медиите. В случай, че който и да е клиент оспори операции в банката, извършваме задълбочена проверка и сътрудничим на отговорните органи”. Емил Хърсев е категоричен, че надзорът на БНБ би могъл да бъде “проверител” на подобни сигнали, защото “това е генералната му функция”. Оттам засега няма реакция по случая “Петров”. “Силно изненадващо за мен е, че тази информация става известна чак сега. Когато една банка се държи извън регулациите, може да си позволи вътрешният й ред да бъде мърляв, защото няма последици”, коментира пред “Труд” финансистът Любомир Христов, който е бил главен икономист и член на УС на БНБ. По думите му, когато от личните сметки на човек, без негово знание и съгласие, изчезват пари, той трябва да бъде компенсиран. “Дяволът е в детайлите. Не знаем какво е станало, но ако действително е станало така, както твърди Петров, тези машинации не могат да бъдат дело само на един служител”, обясни пред вестника и колегата му Владимир Каролев. Компетентен орган за извънсъдебно разрешаване на спорове в областта на платежните услуги е и Помирителната комисия за платежни спорове към Комисията за защита на потребителите (КЗП). Председателят на регулатора Димитър Маргаритов обаче обясни за вестника, че КЗП може да се намеси само, ако спорът е за стойност до 25 000 лв., а в случая с Мартин Петров сумата е огромна. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.24", "title": " Финансисти: Сложиш ли пари в банка, трябва да си ги получиш\t\t\t"}
{"url": "https://trud.bg/%d0%b4%d0%b5%d1%82%d0%b5%d0%bd%d1%86%d0%b5-%d0%bf%d0%be%d1%87%d0%b8%d0%bd%d0%b0-%d1%81%d0%bb%d0%b5%d0%b4-%d0%bf%d0%be%d0%b1%d0%be%d0%b9-%d0%b2-%d1%80%d0%be%d0%bc%d1%81%d0%ba%d0%b0%d1%82%d0%b0-%d0%bc/", "text": "Едногодишно момченце е починало след побой в Пазарджик, съобщи  . Инцидентът е станал по-рано през деня в ромската махала в града. По първоначални данни за детето се е грижел вторият му баща. Тъй като момченцето е плачело за майка си, бащата го ударил няколко пъти, в резултат на което счупил черепа му. Детето е откарано в безпомощно състояние в спешна помощ, но малко по-късно издъхва. Полицията е задържала за 72 часа както втория баща на детето, така и майка му. Предстои да бъде поискано постоянното им задържане под стража. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.24", "title": " Детенце почина след побой в ромската махала в Пазарджик\t\t\t"}
{"url": "https://trud.bg/%d1%82%d1%80%d1%83%d1%81-%d1%81-%d0%bc%d0%b0%d0%b3%d0%bd%d0%b8%d1%82%d1%83%d0%b4-34-%d1%80%d0%b0%d0%b7%d0%bb%d1%8e%d0%bb%d1%8f-%d1%81%d0%bc%d0%be%d0%bb%d1%8f%d0%bd/", "text": "Земетресение с магнитуд 3,4 по скалата Рихтер е регистрирано край Смолян, сочи справка на сайта на Европейския сеизмологичен център. Трусът е регистриран в 19.27 часа. Дълбочината му е 15 км. Няма данни за разрушения. Земетресението е усетено в Смолян и Чепеларе.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.24", "title": " Трус с магнитуд 3,4 разлюля Смолян"}
{"url": "https://trud.bg/%d0%b4%d0%be%d0%bd%d0%b0%d0%bb%d0%b4-%d1%82%d1%80%d1%8a%d0%bc%d0%bf-%d0%b2%d1%8a%d0%b7%d0%bd%d0%b0%d0%bc%d0%b5%d1%80%d1%8f%d0%b2%d0%b0-%d1%80%d0%b0%d0%b7%d0%b3%d0%be%d0%b2%d0%be%d1%80%d1%8f-%d1%81/", "text": "Президентът на САЩ   с турския си колега Реджеп Таийп Ердоган относно мирните инициативи за Сирия, пише американското издание Washington Examiner. „Тази сутрин ще говорим с президента Реджеп Таийп Ердоган от Турция относно постигането на мир в Близкия Изток, където заварих страхотна бъркотия. Ще свърша всичко, но каква грешка е, че сме изобщо там, загубихме толкова животи и долари (6 трилиона)“, написа Тръмп в социалната мрежа туитър. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.24", "title": " Доналд Тръмп възнамерява да разговоря с Ердоган за Сирия"}
{"url": "https://trud.bg/%d0%be%d1%81%d1%82%d0%b0%d0%b2%d0%b5%d1%82%d0%b5-%d1%81%d0%b2%d0%b5%d1%82%d0%b8%d1%8f-%d1%81%d0%b8%d0%bd%d0%be%d0%b4-%d1%81%d0%b0%d0%bc-%d0%b4%d0%b0-%d1%80%d0%b5%d1%88%d0%b8-%d0%b7%d0%b0-%d0%bc%d0%b0/", "text": "В зала № 4 на НИМ има една изложба, която стои вече цяла година след предвидения срок за представянето й. Тя се нарича „Съкровищата на българската автокефална архиепископия в Охрид – 1018-1767 г.” Тази архиепископия, която някои наричат погрешно, вкл. и днес, Охридска, е най-дълго съществувалата църковна институция. Съществува от 1018 г., когато е учредена от император Василий II – Българоубиец, за да замени Българската патриаршия, чийто предстоятел той заварва в Охрид същата година. Преместил се е от постоянното си седалище Дръстър (Силистра) през 971 г., когато византийската армия начело с император Йоан Симисхий превзема Източна България със столиците Преслав (административната) и Дръстър (църковната). Македонските църковни области, наречени с гръцкото име епархии, обаче са много по-рано в границите на българската църковна структура – от 870 г., когато е учредена Българска архиепископия, прераснала през 917 г. в Българска патриаршия. Разрушени, македонските църковни области излизат от тази структура при закриването им в 1767 г., но 100 години по-късно чрез избори влизат в Българската екзархия, учредена със султански ферман през 1870 г. Откъснати са от БПЦ трите епархии: Битолска, Скопска и Охридска през 1913 г., когато в резултат на Междусъюзническата война България губи Повардарието. Ето точно това искат да признаем македонските първосвещеници днес. Нека да видим защо и каква е ситуацията при тях. През 1967 г. в Титова Югославия Македонските епархии се отцепват от Сръбската патриаршия и формират Македонска православна църква. Тя обаче не е призната от нито една от 14-те православни църкви по света. Най-вече от Сръбската патриаршия, която с това отцепване губи значителна територия. Вселенската патриаршия (гръцка църква) пък не може да понася думата „Македония“, защото смята, че е част от гръцкото културно историческо наследство. Руската патриаршия всецяло поддържа Сръбската в рамките на вековната руска политика за подкрепа на Сърбия, продължаваща и до ден днешен. Поради тази причина и БПЦ, за да си няма неприятности, не признава Македонската православна църква. И освен това приема църковния канон (закон), че една църква може да се конструира и създаде само, когато майката църква е съгласна. И тъй като Македонската църква, независимо, че е стояла в Сръбската едва 50-ина години през последните 13 века, се смята, вкл. и от българската църква до сега, за църква майка на Македонската църква. Отговор на въпроса защо Йосип Броз Тито позволи на времето тя да се откъсне – няма. Защото такъв демократизъм в Титова Югославия не съществуваше, както във всяка тоталитарна комунистическа държава. Какво ще стане и какво няма решаваше Политбюро на съответната комунистическа партия, а не Светия синод на православната църква. След създаването на държавата Македония, македонските първосвещеници започнаха яростна битка за признаване. Сръбската църква също не остана бездейна – тя предупреди всички поместни (национални) църкви, че ще смята за враждебно действие признаването на Македонската национална църква и побърза да си създаде по стар балкански обичай втора църква, която да признае първенството на Сръбската. Епископът на Битоля Стефан Вранишковски е човек – много странно – с рязко изявени пробългарски чувства и признание, че Македонско възраждане няма, и то всъщност е Българско. Той обяви създаването на Македонска екзархия като неразделна част от Сръбската православна църква. Тя съществува и до днес, подложена е на преследвания от официалните власти в Македония и някои нейни дейци са се преместили в България. Ако човек се разходи до Клисурския манастир, ще види, че там има десетина монахини от македонски произход – македонки, дошли от Македония преди десетина години. Те заявяват, че са българки, и управляват между другото много добре Клисурския манастир. И така дават пример на българското монашеско братство – и мъжко, и женско – как се управлява и поддържа един манастир. Какво иска всъщност македонската църква? Нейната цел е да разбие блокадата на 14-те поместни църкви, издигнали нещо като Берлинска стена спрямо нея. И се надяват, че България ще се поласкае от факта, че Македонската църква ще ни признае за църква майка. Какво означава БПЦ да признае, че е църква майка? На този въпрос отговорът е с контравъпрос: А признава ли се един исторически факт, който никой не оспорва? Няма учен в света, който да твърди, че от 870 до 1913 г. македонските църковни области са били някъде другаде освен в България. Т.е. от нас искат да признаем нещо, което отдавна е признато от науката. Практически ние няма нищо да спечелим, но те ще успеят да разбият блокадата и може би така към нея ще се присъединят и други православни църкви. И нещо много важно – по този начин ще окажат подкрепа на вече загиващия македонизъм. Странни неща стават наистина по нашата планета. Знам, че мнозина в България вече са се обявили в подкрепа на македонското искане. На мен също ми е приятно да чуя признанието от устата на македонски първосвещеници, че тяхна майка е БПЦ. Но тук не трябва да се действа емоционално. Светият синод трябва да обмисли много добре нещата, защото решението е негово, а не на Българската държава. По конституция църквата все пак е отделена от държавата, нали? Синодът трябва да обмисли всичко това трезво и по църковния канон, за да не се навреди и на българските, не само на църковни интереси. Добре би било, ако Македонската православна църква поиска нейните епархии да бъдат отново приети в лоното на БПЦ и така те да станат част от структурите като вместо днешните 14 епархии, се увеличат на 19. Става дума за присъединяване на още пет епархии – Битолска, Охридска, Скопска, Велешка и Струмишка. Ако това се случи, НИМ ще трябва да се раздели с короните на въпросните първосвещеници, тъй като те са внесени в България през 1913 г. и в момента се намират в Зала № 4 на музея. Само камъните на една от тях – 230 рубини и около 60 диаманти, струва 40 милиона долара – това е короната на архиепископа на българската автокефална архиепископия в Охрид, чийто пълен титул е „Архиепископ на Юстиниана прима и на цяла България”. Именно за това не бива да се реагира първосигнално. Затова не казвам нито „да“, нито „не“. Решението трябва да е само на Светия синод. Трябва да се има предвид нещо много важно: в източния свят при православието царува понятието цезаропапизъм, докато на запад при католическата църква то е папоцезаризъм. Т.е. папите определят какво да правят политиците, те изработват системата с морални норми и критерии и назначават крале и императори. Докато при нас – православните, царят или императорът казват кой да бъде православния епископ или патриарх, защото определят нормата от ценности. Затова толкова много общественици в момента се набутват в тази история и се опитват да упражнят натиск върху българския Свети синод да вземе решение. Затова пак ще повторя – истинското решение не е да признаваме нещо, което е отдавна известно стопроцентово на всички историци и църковници по света – Македонските епархии са били в границите на българската църква близо 1200 години, а в рамките на сръбската само половин век. БПЦ трябва да има време да проведе преговори с всички поместни църкви – особено с най-мощните от тях – Руската и Вселенската. Трябва да се говори много дипломатично и със Сръбската. Затова обществениците да забравят съветите си, за да не попадне Българската църква в схизма, каквато е в момента Македонската. Този въпрос е изцяло църковен и следва да се решава без светски емоции, без политически натиск и изцяло върху основите и принципите на православното канонично право. Всяко светско и политическо вмешателство в автономията на БПЦ ще е грешка. Защото БПЦ е част от вселенското православие, от Едната, Света, Съборна и Апостолска Църква.", "date": "2017.11.24", "title": " Оставете Светия синод сам да реши за Македонската църква"}
{"url": "https://trud.bg/%d0%bc%d0%b5%d0%bd%d0%b4%d0%b0-%d1%81%d1%82%d0%be%d1%8f%d0%bd%d0%be%d0%b2%d0%b0-%d0%bf%d1%80%d0%b5%d0%b4%d1%81%d0%b5%d0%b4%d0%b0%d1%82%d0%b5%d0%bb-%d0%bd%d0%b0-%d0%b1%d1%8e%d0%b4%d0%b6%d0%b5%d1%82/", "text": "– Прави са, като твърдят че проектобюджетът е тип счетоводен документ – в него има приходи, разходи, баланс и не може самоволно да се променя в едната или в другата част. Колкото до липсата на политики, това е мантра, която се повтаря всяка година от опозицията, когато внесем бюджета. Категорично не съм съгласна с подобно твърдение. Политиките са ясно очертани в приходната и в разходната част на бюджета. – Първата и най-важна политика са мерките, свързани с финансовото и икономическото развитие на страната, мерките които подпомагат бизнеса да открива нови производства, нови работни места, да повишава заплатите. Тези мерки са индикатор, че финансовата дисциплина в държавата е добра, стабилна е и фискалната политика в страната. Има плавно и устойчиво намаляване на дефицита, за да стигне през 2020 г. баланс нула и това е най-важното. В резултат на мерките за намаляване на дефицита, се планира по-малко дълг. През 2018 г. той номинално ще намалее с 600 млн. лв. Поехме ангажимент да запазим на ниско ниво данъците. Това е политика, която стимулира инвестициите, стимулира хората да работят, получавайки по-високи доходи. Не бива да забравяме и ниското ниво на изземване на данъчни и осигурителни доходи. През 2018 г. то ще е 36-37% от БВП. – Процентът е такъв, благодарение на ниските данъци. Не смятам, че трябва да се повишава за сметка на повишаване на данъците, каквито предложения има от различни страни. Смятаме, че не бива да изземваме от хората средствата, които те преценяват по какъв начин трябва да изхарчат или да инвестират. Не е редно, изземвайки ги, да се оставят в ръцете на чиновници, които да преценяват какво да бъде финансирано в по-голяма или в по-малка степен. – Гарантирани са допълнителни приходи за бюджета най-вече от сивия сектор. Това ще осигури на предприятията и на бизнеса, които са на светло, лоялна конкуренция, или поне намаляване на нелоялната конкуренция. – Цялото увеличение на приходите включва два елемента. Единият е от ръста на БВП, който се очаква да е 3,9 – 4 % , а другият е от изсветляването на сивия сектор. Отиваме на разходите, където обичайно политиките на правителството са по-видими. Изпълняваме политиките с които дойдохме на власт. Те са залегнали в нашата предизборна програма, а след това и в управленската ни програма. Имаме три приоритетни политики – образование, здравеопазване и сигурност. Освен тях приоритетна е и политиката по социалното подпомагане. Ако погледнете бюджета, ще се убедите, че най-много средства от увеличението на разходната част на бюджета, а то е 2,5 млрд. лв. спрямо бюджета за 2017 г., са насочени именно в тези сфери. – Напротив. За първи път през другите закони, осигуряващи тези политики, се правят реални промени за реални реформи. Държавата полага усилия за приобщаващо образование, за повишаване на качеството на образованието чрез млади и иновативни хора. Целта е от училище да излизат функционално грамотни хора. Да не говорим за сектор сигурност и за социалния. – Бюджетът на НЗОК е определен и той е с 407 млн. лв. повече отколкото беше през 2017 г. Мисля, че това е много сериозен ръст. Независимо от този сериозен ръст, от всички посоки, от всички видове дейности, които се финансират от него се чуха вопли, че картината отново ще е апокалиптична. При последните преговори е поискано увеличение на парите за дентална медицина, за доболнична помощ и за профилактика. Смятам, че това е правилна политика, защото докато продължаваме да наливаме в лекарства и в болници, все повече хора, вместо да получат квалифицирана помощ на ниво доболнична помощ, влизат в болниците и поемат по клиничните пътеки. Дебатът за допълнителните 27 млн. лв. предстои, но ако това не нарушава баланса и се говори само за вътрешно преразпределение на средства на НЗОК, сигурно предложението ще получи подкрепа. – В закона има предвидени числа за допълнително поет дълг. Когато се говори по тази тема, трябва да се гледа номиналното нарастване на дълга. То е минус 600 млн. лв., т.е. ще има 600 млн. лв. намаление на дълга. Така че критики от рода на „планирате допълнителен дълг“, са неоснователни. Не можем обаче всичко, което е с падеж тази година, да го финансираме изведнъж. Няма как да се случи. Всеки, който е теглил кредити, знае, че има падежи на тези кредити и ако те са в определен момент, се налага част от тях да бъдат рефинансирани. Такъв е случаят. Но най-важното е, че за първи път ще има номинално намаление на дълга със 600 млн. лв., което никак не е малко. – На този етап няма причини да се увеличава вноската ни, защото тя се определя на база на показатели на самата страна членка, свързани с БВП, с приходите от ДДС и акцизи и т.н. По-скоро се очаква съкращаване на разходите в европейския бюджет, но там преговорите продължават и ми се струва, че не е наша работа да ги коментираме. – От ГЕРБ сме внесли няколко промени, които по-скоро са фина настройка. Съгласно Конституцията бюджетът се изготвя единствено и само от правителството, защото то е отговорно за неговото изпълнение и в приходната, и в разходната част. НС би могло между първо и второ четене да прави различни корекции без да пипа фундаментални неща. След като прегледах предложенията, направени между първо и второ четене, видях, че БСП са внесли изключително много предложения. Предлагат дори да се увеличи дефицитът на държавата с 800 млн. лв., което е грубо нарушение дори и на Конституцията, защото това не може да бъде в правомощията на Народното събрание. Голямата част от предложенията на БСП не могат да бъдат подкрепени от нас и от Патриотите. – Този проблем не е само за общините, а за всички държавни ведомства, при които с увеличението на минималната работна заплата ще се намали ножицата. Винаги съм казвала и ще продължавам да повтарям, че пътят е един – на оптимизация на дейностите, които извършват. Пътят е увеличаване на електронните услуги, намаляване на административните тежести за бизнеса и оптимизиране на персонала. През годините непрекъснато се говореше за съкращаване на бюджетните служители и всеки път се отчиташе или минимално намаление, или минимално увеличение. По принцип администрацията – местна или държавна, е склонна да се възпроизвежда, разширено при това. Ако ръководителите на общини, на ведомства и министерства искат действително да дадат реално увеличение на заплатите на своите хора, трябва рязко да оптимизират дейността си. Говорим за електронни услуги, за електронно управление и фактът, че не може да се въведе толкова години, означава, че има съпротива, която е много сериозна. Съпротивата идва от същите тези чиновници, които се страхуват, че въвеждайки електронното управление, ще загубят работните си места, ще загубят властта си над бизнеса и хората, която упражняват чрез административните услуги. – Минималните осигурителни прагове, респективно минималните заплати по браншове, биха били по-справедливото решение, но това има и плюсове и минуси. Но когато говорим за минимална работна заплата като единствения инструмент на правителството да въздейства върху доходите извън бюджетния сектор, е именно чрез натиска на минималната работна заплата. И тогава, онези производства, които са неефективни, които не могат да генерират приходи, позволяващи да се увеличат заплатите на работниците, ще си отидат. Мисля, че рано или късно трябва да се разделим с тях. Ако искаме да догонваме Европа, ако искаме нашите деца да се реализират в България, независимо от това къде получават образованието си, трябва да имаме наистина политика по доходите. Трябва да има повишаване на доходите, а то минава през преструктуриране на икономиката, през насочването на икономиката към иновативни браншове, към браншове, които носят висока добавена стойност, които са с висока пазарна цена. Докато продължаваме с ишлеметата, няма да имаме нормални доходи. – Тук вече е мястото на контрола. А той е доста засилен. Администрацията на НАП години наред въвежда електронни услуги и електронно управление. В системата на агенцията има страшно много данни, които могат да се засичат. Освен това, още по време на миналия парламент ние им дадохме много сериозни правомощия, включително и криминализиране на неплащането на осигуровки. Бизнесът трябва да бъде накаран да спазва закона. Искам да апелирам и към хората, които биха приели да минат в сивия сектор. Това е в техен ущърб, защото това означава без здравно осигуряване, означава намалена пенсия по-късно, означава без социална сигурност. В днешното време на растеж, когато безработицата е на ниво под 6 % и само онзи, който не е поискал той не работи, не трябва хората да приемат работа в сивия сектор. Редно е да потърсят възможности да работят в друг сектор, който може би изисква други познания, друга специализация, но програмата „Управление на човешките ресурси“ предлага изключително много обучения. Самите работодатели, търсейки работници, също предлагат обучения и наемат хора, които нямат необходимата квалификация, но са готови да минат през обучение.   Менда Стоянова е родена през 1956 г. Завършила е УНСС. Работила е в сферата на данъчната и осигурителната дейност. Един от учредителите на ГЕРБ в Пловдив. Избирана е за депутат в 41-вото, 42-рото, 43-тото и 44-тото Народно събрание. Председател е на парламентарната Комисия по финанси и бюджет.", "date": "2017.11.24", "title": " Менда Стоянова, председател на бюджетната комисия в НС, пред „Труд“: За първи път дългът ще намалее с 600 млн. лв.\t\t\t"}
{"url": "https://trud.bg/%d0%b7%d0%b0-%d1%80%d0%b0%d0%b7%d1%85%d0%be%d0%b4%d0%ba%d0%b8%d1%82%d0%b5-%d0%b4%d0%be-%d1%80%d0%b0%d0%b9%d0%be%d0%bd%d0%bd%d0%be%d1%82%d0%be-%d0%b8-%d1%8f%d0%bb%d0%be%d0%b2%d0%b8%d1%82%d0%b5-%d0%b7/", "text": "„Респектирането“ на потенциален нарушител със закана да бъде отведен до районното управление на МВР, е един от най-често използваните „аргументи“ в инструментариума на оперативните служители на МВР. След серията тежки катастрофи през изминалите дни разбираме, че неговото приложение ще бъде разпростряно и върху нарушителите на ЗДвП с нарочна заповед на ръководството на МВР. Заканата „тежки нарушители да биват отвеждани в съответното РПУ“, освен че не почива на конкретен законов текст, е ялова и по своя зародиш. Защото по ЗДвП легална дефиниция за „тежко нарушение“ няма и законът говори за „системно“ нарушение или „повторно“ нарушение. Има обаче „тежко пътно-транспортно произшествие“ по НК (когато има тежко пострадали лица). В тези случаи обаче ми изглежда вече като да е много късно, провинилият се водач да бъде воден в съответното РПУ за „респектиране“. Всъщност, принудителното негово задържане в такива случаи вероятно ще е наложително по съвсем други причини, предвид наличието на пострадали лица и независимо от въпросната заповед на ръководството на МВР. По-същественият въпрос в случая е, с тази заповед На първо място, при ограничения човешки и материален ресурс на МВР е повече от ясно, че докато катаджиите отвеждат един нарушител до най-близкото районно, вероятно десет-двадесет други ще профучат през същото място и ще извършат същото нарушение, без да има кой да ги спре и санкционира (нали патрулката ще ескортира задържания „тежък нарушител“). По-нататък, какво се случва, ако наличните патрули на КАТ за даден район са заети да ескортират нарушители до районното, а междувременно се случи (недай Боже), някое тежко, пък и не дотам тежко ПТП в същия район? Кой ще отреагира на сигнала, подаден на тел. 112 и дали няма да се стигне до случаи, в които заради тези разходки до районното, с часове пострадали и потърпевши коли да висят в огромно задръстване и да чакат органите на реда?! И на трето, но не на последно място, няма как да не се сетим и за ноторно известния катаджийски въпрос „к’о шЪ прАим с’я?“, който вероятно ще добие ново звучене от типа „к’о шЪ прАим с’я в районното?“ Хубаво е, когато гражданите познават и спазват закона. Още по-хубаво е, когато контролните органи го познават (и спазват). В случая с «тежките нарушители», пряко приложение може да намери чл. 171, т. 1, б. „В“ ЗДвП, според която „Временно се отнема СУМПС на водач, който поради незнание е извършил немаловажно нарушение на правилата за движение – до полагането на проверочен изпит“. И като се има предвид, че в 90% от случаите оправданието на провинилия се водач, извършил някое безобразно нарушение на закона, е „Еми, не знаех“, то е видно, колко добре в случая ще сработи този законов текст. Още повече, че органите на МВР няма да се налага да ескортират никого до никъде, а на място – бързо и експедитивно, ще прибират шофьорските книжки на такива недобросъвестни водачи и ще ги пращат (сами) да ходят на проверовъчен изпит. Бързо и ефективно и, което е най-важното, налице ще е незабавно отстраняване на такива нарушители от участието в движението по пътищата. Ако някои от тях решат, така да се каже – напук да продължат да управляват МПС и без книжка – то за това си има съответните текстове в НК – напр. чл. 343, ал. 3, и се носи наказателна отговорност. Стига да има контролен орган, който да приложи закона. Другото хубаво на прилагането на чл. 171 ЗДвП е, че позволява при наличие на друг правоспособен водач, пътуващите да продължат пътуването с автомобила за дестинацията си и да не си патят от това, че са попаднали при недобросъвестен шофьор.   Другата много дискутирана тема тези дни е приложението на новата законова норма, че в периода 15 ноември – 1 март е задължително използването на „гуми предназначени за зимни условия (зимни гуми), или на гуми с дълбочина на протектора не по-малка или равна на 4 мм. Още когато 43-ото НС приемаше тези текстове, обърнах внимание на народните представители от транспортна комисия – вносители на текста, че последният е юридически непрецизен. И така написан би могъл да се тълкува, че гумите следва да са или зимни (без значение на дълбочината на протектора), или други, но с дълбочина на протектора от 4 мм. Иначе казано, дори и да се използват зимни гуми, когато те са износени, то ползата от тях ще бъде практически никаква. А непрецизният законов текст позволява именно това. Тук единствената възможност все пак за (някакъв) контрол от органите на КАТ, ако решат да положат усилия и да са добросъвестни, е позоваването на чл. 10, ал. 1, т. 10, б. „Г“ от Правилника за прилагане на ЗДвП, който все пак изисква дълбочина на протектора на използваната гума на автомобила не по-малък от 1,6 мм, независимо от вида й. Или, тъжната равносметка и на тази неотдавнашна законодателна промяна е, по-добре протектор 1,6 мм на основание на стария правилник, отколкото 0 мм и износени гуми, на основание новите законови промени.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.24", "title": " За разходките до районното и яловите закани на КАТ\t\t\t"}
{"url": "https://trud.bg/%d0%b7%d0%b5%d0%bc%d0%b5%d1%82%d1%80%d0%b5%d1%81%d0%b5%d0%bd%d0%b8%d0%b5-%d0%b5-%d1%80%d0%b5%d0%b3%d0%b8%d1%81%d1%82%d1%80%d0%b8%d1%80%d0%b0%d0%bd%d0%be-%d0%b2-%d1%88%d1%83%d0%bc%d0%b5%d0%bd/", "text": "Странен мигновен трус беше усетен на територията на Шумен малко след 14,10 часа, предаде кореспондентът на „Труд“. Според системата за регистриране на сеизмични събития на БАН той е бил с магнитуд 2,8 по скалата на Рихтер и дълбочина на епицентъра 14,4 км. Земетресението е засечено в 14,13 часа близо до шуменското село Кюлевча. По данни на Европейския средиземноморски сеизмологичен институт, епицентърът е бил на 25 км североизточно от град Шумен, под Нови пазар. Няма информация за разрушения. Трусът е усетен в Шумен и по ниски етажи на жилищни и административни сгради. Потребители в социалните мрежи споделят, че са били уплашени от земетресението, което е било кратко, но силно. „Охааа, здраво изтряска“, „Като силна вибрация беше…сякаш падна панел от блок“, „…сякаш някой се блъсна в кооперацията“, споделят стреснати шуменци. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.24", "title": " Земетресение е регистрирано в Шумен"}
{"url": "https://trud.bg/%d0%b2%d0%b8%d0%b6%d1%82%d0%b5-%d0%b0%d0%ba%d1%86%d0%b5%d0%bd%d1%82%d0%b8%d1%82%d0%b5-%d0%b2-%d0%b1%d1%80%d0%be%d1%8f-%d0%bd%d0%b0-%d0%b2%d0%b5%d1%81%d1%82%d0%bd%d0%b8%d0%ba-%d1%82%d1%80%d1%83-81/", "text": "Министри и кметове с екомерки срещу фините прахови частици. Стандарти за твърдо гориво въвеждат догодина.         Надявам се, че в крайна сметка ще има справедливост и тези близо 4 милиона лева, които са му източени от сметките в “Уникредит Булбанк“, ще бъдат възстановени, казва мениджърът Лъчезар Танев в интервю за „Труд“.           Позицията на трезора остава непроменена – “клиентите са защитени с банкова тайна”. Надзорът на БНБ може да се намеси.     Спортните успехи са симптоматични за единството ни – коментар на Благовест Бенишев.         Нивото на търсещите работа в МВР е отчайващо, а това води до некачествена дейност и провали, казва експертът по национална сигурност проф. Николай Радулов в инетрвю за „Труд“.         Митология, обещания и реалности след срещата между Борисов и Заев. Личното приятелство между двамата премиери и тяхната комуникация вече е на ново ниво на доверие – анализ на Костадин Филипов.             Актьорът Лиъм Нилсън в звездното интервю на съботния брой.           Най-иконичните и забавни цитати от българското кино.                         Съветите на д-р Людмила Емилова за здраве и дълголетие.         Седмичният забавен хороскоп на „Труд“.               Силует на проф. Никола Георгиев. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.24", "title": " Вижте акцентите в броя на вестник „Труд“ в събота, 25 ноември 2017"}
{"url": "https://trud.bg/%d0%b4%d0%be%d0%bd%d0%b0%d0%bb%d0%b4-%d1%82%d1%83%d1%81%d0%ba-%d0%b5-%d0%be%d0%bf%d1%82%d0%b8%d0%bc%d0%b8%d1%81%d1%82%d0%b8%d1%87%d0%bd%d0%be-%d0%bd%d0%b0%d1%81%d1%82%d1%80%d0%be%d0%b5%d0%bd/", "text": "Председателят на Европейския съвет Доналд Туск заяви, че е „оптимистично настроен“ относно сделката за Брекзит, след като се срещна с министър-председателя на Великобритания Тереза Мей. Туск заяви пред репортери след срещата с британския премиер, че „всичко е възможно… все още имаме шанс“, като добави, че се чувства „много по-добре и по-сигурен след срещата“ с Тереза Мей. Председателят подчерта, че ще продължи да бъде внимателен в преговорите, но вече е настроен „оптимистично“. По-рано в днес, Туск заяви, че е нужно да се постигне напредък по преговорите за излизане на Великобритания от ЕС „най-късно до началото на декември“, за да стане възможно започване на разговорите относно търговското споразумение между Съюза и Лондон. Премиерът на Великобритания Тереза Мей от своя страна заяви, че разговорите с Доналд Туск за Брекзит са били „много позитивни“, но призна, че предстои много работа, за да се достигне до сделка, предаде АФП. „Все още има много неясноти по различни въпроси, за които водим преговори, но разговорите бяха в много позитивна атмосфера и истинско усещане, че има желание да вървим заедно напред“, заяви Мей след разговорите с Туск, проведени в кулоарите на срещата на върха в Брюксел. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.24", "title": " Доналд Туск е „оптимистично настроен“ за Брекзит"}
{"url": "https://trud.bg/%d0%b2%d1%81%d0%b5%d0%bd%d0%b0%d1%80%d0%be%d0%b4%d0%bd%d0%b0-%d0%b1%d0%be%d1%80%d0%b1%d0%b0-%d0%b7%d0%b0-%d1%87%d0%b8%d1%81%d1%82-%d0%b2%d1%8a%d0%b7%d0%b4%d1%83%d1%85/", "text": "Мерки за намаляване на замърсяването на въздуха бяха обсъдени на конференция в София, организирана от Министерство на околната среда и водите. Във форума днес участваха екоминистърът Нено Димов, вицепремиерът Валери Симеонов и представители на институциите, които имат отношение към решаването на проблема. Европейската комисия вече осъди България заради мръсен въздух в почти цялата страна. Правителството търси отсрочка, за да предприеме мерки за справяне с проблема, иначе ни чакат солени глоби. Министър Димов посочи, че у нас основният замърсител са фините прахови частици. В 25 града са измерени нива над допустимите. Вредят на въздуха некачествените твърди горива, остарелите отоплителни уреди и старият автопарк. Сред основните проблеми, според Димов, е забавянето на изработването на национална програма за качеството на въздуха, което ще доведе до закъсняване на отпускането на ресурса от 115 млн. лв. предвидени в ОП “Околна среда” за този сектор. Екоминистърът набеляза като първа мярка за по-чист въздух у нас намаляването на замърсяването от битовото отопление чрез въвеждане на изисквания за качество на въглищата и на дървата. Например сухите дърва дават с 40% по-ниски емисии и топлят повече. Въглищата и брикетите пък трябва да се продават пакетирани. Стандартът за горивата, използвани за битовото отопление, ще бъде в сила през следващия отоплителен сезон. Така ще се контролира количеството съдържание на пепел и сяра във въглищата и дървесината, използвани за горене. Трябва да се върви и към подмяна на уредите за отопление и въвеждане на екологичен дизайн, посочи още Димов. Социалният министър Бисер Петков увери, че неговото ведомство ще подкрепи предложението за въвеждане на екоизискванията за горивата за отопление. Той посочи, че от 205 хил. души у нас на енергийни помощи, 80% ползват твърдо гориво. “По отношение на транспорта трябва да водим борба с изпускането на вредни емисии”, каза Нено Димов. Според него КАТ трябва да може да отказва първа регистрация на автомобили, които не отговарят на тези изисквания при внос и да засили и контрола по пътищата за замърсяващите коли. Трябва да се промени законодателството така, че пунктовете, които изкупуват отпадъци, да не могат да изкупуват катализаторите. Ще се предложат и данъчни стимули, които да подтикнат гражданите да си купуват електромобили. Икономическият министър Емил Караниколов обяви, че екипът му се опитва да привлече чуждестранни фирми, за да се произвеждат електромобили у нас. Той обяви, че се обсъждат насърчителни мерки за иновации за подобряване на околната среда чрез оперативните програми и Българската банка за развитие. До 2022 г. трябва да се въведе и европейския регламент за екодизайн за отоплителните уреди. На конференцията вицепремиерът Валери Симеонов увери, че подобряването на качеството на атмосферния въздух е основен приоритет в програмата на правителството.   86% от регистрираните у нас 3 милиона и 284 хиляди автомобила са на възраст над 10 години. Това съобщи на конференцията за мръсния въздух шефът на КАТ Бойко Рановски. От думите му стана ясно, че картината е същата и при вноса. От 257 000 коли, минали през каналите на КАТ за първите 10 месеца на 2017 г., новите са само 37 000. Числото е 14 % от общия брой, което значи, че пристигащите в България автомобили втора ръка пак съставляват 86 %. Внасяните автомобили са от над 70 държави и много тях навремето не са били произведени по евростандартите за отделяни в атмосферата въглероден двуокис и отровни газове. При регистрацията пунктовете на КАТ не мерят вредните емисии, защото нямат уреди. Затова с финансиране от Столична община са купени 7 уреда газомери и димомери. До дни пет от тях ще бъдат монтирани на каналите в КАТ-София и ако колите нямат катализатор или не отговарят на евростандарта от годината на производството им, няма да получават първа регистрация. Другите два уреда ще бъдат мобилни и с тях катаджиите ще проверяват по улиците на София. Автомобилите без катализатор ще бъдат спирани от движение. Проблемът е, че засега в останалите 27 пункта на КАТ по области ще продължават да правят регистрации без да мерят вредните емисии.   Кметът на София Йорданка Фандъкова увери по време на конференция, организирана от екоминистерството, че подобряването на качеството на въздуха е най-важната цел пред общината в момента. Вече се изпълнява поредна програма в тази насока, като усилията са за участие на обществото и държавните органи. “В София имаме вече привеждане в норми на всички основни замърсители с изключение на фините прахови частици”, коментира столичния кметът. Фандъкова напомни и за значителният напредък на столицата при обновяването на автопарка на градския транспорт с по екологични превозни средства. За цялата страна се наблюдава наплив на използващите градски транспорт според данни на НСИ. През юли, август и септември тази година общо 65 милиона и 957 хиляди пътници са използвали метро, трамвай и тролейбус. Спрямо същия период от време на миналата 2016 година по този показател се наблюдава увеличение на пътниците с 16 милиона и 839 хиляди.   Министерството на енергетиката работи и по проект, свързан с подпомагане на битовите потребители да сменят отоплението в домовете си от дърва и въглища и да преминат на природен газ. Това е програмата “Дезире”, финансирана по международен фонд “Козлодуй” с 10,5 млн. евро, съобщи министърът на енергетиката Теменужка Петкова. Искам да ви уверя, че сектор енергетика осъзнава своята отговорност към качеството на атмосферния въздух и правим всичко необходимо за да имаме своя принос да запазим живота и здравето на българските граждани, допълни тя. Министърът даде за пример големите горивни инсталации във въглищните централи. Без тях българската енергийна система трудно би могла да се справи. Те дават 41% от електрическата енергия на страната, посочи Петкова. И подчерта, че за последните 12 г. най-голямата ТЕЦ “Марица Изток 2”, е инвестирала 1,13 млрд. лева в сероочистващи устройства и над 15 млн. лв. в прахоулавящи инсталации.   За добро или за лошо, качеството на въздуха струва пари. Българското общество обаче не е готово да плати много. Това заяви министърът на транспорта Ивайло Московски. Той посочи, че от началото на ноември – няма ден в България без проблем с праховите частици във въздуха в страната. По думите му семействата у нас предпочитат да купят 2-3 стари коли, отколкото един нов автомобил, който да отговаря на екологичните стандарти. Затова, според него, държавата трябва да стимулира закупуването на повече екологични превозни средства. Към момента обаче не е ясно откъде могат да дойдат необходимите пари. Московски подчерта, че важен елемент в процеса на подобряването на качеството на атмосферния въздух е и затягането на контрола при проверките на техническата изправност на автомобилите. Работи се по въвеждането на софтуер за контрол, обработка и съхранение на данните, с което ще се надгради съществуващата информационна система в пунктовете за технически прегледи. Информацията от прегледите ще се предава в реално време чрез криптирана връзка към Централизирана информационна система, посочи министърът. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.24", "title": " Всенародна борба за чист въздух\t\t\t"}
{"url": "https://trud.bg/%d0%b7%d0%b0%d0%b4%d1%8a%d1%80%d0%b6%d0%b0%d0%bd%d0%b0%d1%82%d0%b0-%d0%b1%d1%8a%d0%bb%d0%b3%d0%b0%d1%80%d0%ba%d0%b0-%d0%bc%d0%b8%d1%80%d0%b0-%d1%8f%d1%88%d0%b0%d1%80-%d0%be%d1%81%d1%82%d0%b0%d0%b2/", "text": "Българската гражданка Мира Яшар, която беше задържана в Турция по обвинения в терористична пропаганда, остава с мярка за неотклонение „подписка“, съобщи  . Задържаният заедно с нея британец Джоузеф Робинсън напуска следствения арест също с мярка „подписка“. Това реши съдът в Айдън, който не уважи искането на адвокатите да позволят на Яшар да напуска страната. Защита се позова на факта, че тя иска да продължи образованието си в Лийдс и има регулярен доход – и от студентска стипендия, и от работа като журналист. Мира Яшар и майка ѝ бяха бяха задържани на 22 юли, но по-възрастната жена беше освободена почти веднага. Случаяите на Яшар и на Джоузеф Робинсън бяха разделени. Тя беше обвинена в пропаганда, а той – в членуване в терористична организация. Следващото заседание по делото ще бъде на 12 март. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.24", "title": " Задържаната българка Мира Яшар остава в Турция с мярка „подписка“"}
{"url": "https://trud.bg/%d0%bf%d0%b5%d0%b4%d0%b0%d0%b3%d0%be%d0%b7%d0%b8-%d0%be%d1%82-%d1%8e%d0%b6%d0%bd%d0%b0-%d0%b1%d1%8a%d0%bb%d0%b3%d0%b0%d1%80%d0%b8%d1%8f-%d0%b7%d0%b0%d0%b2%d0%b8%d0%b6%d0%b4%d0%b0%d1%82-%d0%bd%d0%b0/", "text": "Педагози от почти цяла Южна България не скриха възхищението си и факта, че завиждат благородно на Пловдив за уникалната детска градина с овална форма – ДГ „Чайка”, която е първата подобна не само в града под тепетата, но и у нас. Това стана в петък при посещението на директори на детски градини от Хасково, Стара Загора, Асеновград и други градове в ДГ „Чайка”, където бяха любезно посрещнати лично от кмета на район „Източен” Николай Чунчуков. Той запозна всички с иновативните решения на средата- запазване на старото дворно пространство с многогодишна растителност, капково напояване на двора, соларна инсталация за енергозахранване и с гордост развеждаше гостите из модерната сграда. Директорът на ДГ „Чайка” Нейка Бакърлиева пък разказа историята на чаканата от десетилетия нова сграда, която е специално проектирана и напълно задоволява нуждите на съвременното обучение и удобство на децата и персонала. Тя специално акцентира на системата на Томас Гордън, по която са обучени всички учители за ефективни взаимоотношения с родителите и децата. Гостите от своя страна споделиха, че са очаровани от ефективното разположение на детските групи в кръгов периметър, както и от семплата, но красива многоцветна обстановка в детските групи и ултра модерната кухня, където могат да работят 10 души, без да си пречат. Децата от ІV група поздравиха педагозите и ги изпратиха с обичаната от тях песен за доброто, като не пропуснаха да се снимат с районния кмет Николай Чунчуков, а той като съсед има каза: „Сега чувам колко хубаво пеете, защото ви виждам в махалата, само когато играете! Ще идвам повече тук на празници!”, обеща кметът на „Източен”. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.24", "title": " Педагози от Южна България завиждат на Пловдив за детска градина с овална форма"}
{"url": "https://trud.bg/%d0%b4%d0%b5%d1%86%d0%b0-%d1%81%d0%b5-%d0%bd%d0%b0%d0%b4%d0%bf%d1%80%d0%b5%d0%b2%d0%b0%d1%80%d0%b2%d0%b0%d1%85%d0%b0-%d0%b4%d0%b0-%d1%80%d0%b8%d1%81%d1%83%d0%b2%d0%b0%d1%82-%d1%82%d0%b5%d0%bc%d0%b8/", "text": "Над 130 ученици от Шумен се надпреварваха да рисуват емблематичната сграда на съдебната палата в града и да покажат как изглежда Темида през техните очи. Изложбата с много оригинални хрумвания беше открита в петък от председателя на Окръжния съд София Радославова. Чак до края на годината атмосферата в съда, чийто коридори се кръстосват и от арестанти с белезници, ще бъде разведрявана от цветните картини. „Рисунките ни доставиха радост, внесоха позитивизъм в натовареното ни ежедневие“, благодари шефката на магистратите Радославова и награди най-добрите автори. Магистратите са инициатори и домакини за изложбата, но журито е било от художници. Голямата награда в конкурса „Съдебната палата през моите очи“ заслужи Илиян Илиев от Х клас на СУ „Сава Доброплодни“ и неговата рисунка ще краси календара на Окръжен съд-Шумен за 2018 г. Още три награди бяха връчени по възрастови групи – при най-малките първенец стана второкласничката Симона Александрова, в следващата до VІІ клас бе отличен Мартин Цолов, а при големите победител е Александър Димитров от ХІ клас. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.24", "title": " Деца се надпреварваха да рисуват Темида и съда в Шумен"}
{"url": "https://trud.bg/%d0%b4%d0%b5%d1%86%d0%b0-%d0%be%d1%82-%d0%b3%d0%be%d1%80%d0%bd%d0%be%d0%be%d1%80%d1%8f%d1%85%d0%be%d0%b2%d1%81%d0%ba%d0%b8-%d0%b4%d0%b5%d1%82%d1%81%d0%ba%d0%b8-%d0%b3%d1%80%d0%b0%d0%b4%d0%b8%d0%bd/", "text": "Над 60 деца от 6 детски градини в Горна Оряховица дефилираха в модно ревю в Младежкия дом. Инициативата, която премина под мотото „Малко въображение”, е посветена на Европейската седмица за намаляване на отпадъците, която тази година се отбелязва от 18 до 26 ноември. В модното шоу се включиха деца от детските градини „Щастливо детство“, „Бодра смяна“, „Ален мак“, „Здравец“, „Детски свят“ и „Божур“. Малчуганите, облечени в тоалети, изработени от рециклирани материали, също като истински модели преминаха по сцената под аплодисментите на публиката. Красивите костюми бяха изработени с помощта на родителите и учителите. В края на модното ревю децата получиха лакомства и подаръци, осигурени от Общинско предприятие „Младежки дейности, спортни имоти и прояви”. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.24", "title": " Деца от горнооряховски детски градини дефилираха на модно ревю в тоалети от рециклирани материали"}
{"url": "https://trud.bg/%d0%b1%d0%b8%d0%bb%d0%b1%d0%be%d1%80%d0%b4%d0%be%d0%b2%d0%b5-%d0%b2-%d1%86%d1%8f%d0%bb%d0%b0%d1%82%d0%b0-%d1%81%d1%82%d1%80%d0%b0%d0%bd%d0%b0-%d1%89%d0%b5-%d1%80%d0%b5%d0%ba%d0%bb%d0%b0%d0%bc%d0%b8/", "text": "В осем областни града у нас стартира мащабна кампания за външна реклама на „Пловдив – Европейска столица на културата 2019“. Пловдив, Варна, Бургас, София и Велико Търново са сред първите градове, в които от началото на декември на ключови булеварди и улици вече ще могат да се видят билбордове с логото на проекта. Рекламата има за цел да популяризира „Пловдив 2019“ като кауза с национално значение и първи български град, избран да носи престижната европейска титла. Кампанията, която ще продължи през следващите 2 години, се спонсорира от пловдивската компания „Кривицки и сие“ ООД. Тя е сред водещите в областта на външната реклама и предоставя като част от корпоративнaта си социална отговорност свои рекламни съоръжения и в още 3 града за популяризиране на всички дейности по програмата на „Пловдив – Европейска столица на културата 2019”. Кампанията за цялата 2018 г. е на стойност от близо 200 000 лв. и включва 550 показвания за 26 рекламни периода. Компанията сключи договор с общинската фондация „Пловдив 2019”, с който дарява и 19 рекламни съоръжения, които ще бъдат поставени в централни пешеходни зони и на входните артерии на Пловдив. В първата седмица на декември на ул.“Железарска“ ще светне и първият билборд от най-ново поколение с LED екран, на който ще бъде представено рекламно видео на „Пловдив 2019“. „Спонсорите са изключително важни за успеха на всяка Европейска столица на културата. Важно е да се знае, че годината преди градът да е домакин на титлата, е стратегическа за включването на бизнеса в този проект“, коментира изпълнителният директор на фондацията Кирил Велчев. Насърчаването на публично-частното партньорство с участието на компании от различни сфери и отрасли, е също част от дейностите, които „Пловдив 2019“ има за цел да реализира до края на следващата година. Маркетинговият екип на общинската фондация е разработил различни нива на спонсорство и в момента се водят финални преговори с търговски дружества, които предстои да бъдат обявени в края на тази и началото на следващата година. Партньорствата предвиждат разработване на съвместни маркетингови кампании, общи продукти и лимитирани серии на стоки с логото на проекта. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.24", "title": " Билбордове в цялата страна ще рекламират „Пловдив 2019“"}
{"url": "https://trud.bg/%d0%b8%d0%b7%d0%b7%d0%b5%d1%85%d0%b0-%d1%81%d1%82%d0%be%d0%ba%d0%b8-%d0%bc%d0%b5%d0%bd%d1%82%d0%b5-%d0%b7%d0%b0-120-000-%d0%bb%d0%b2-%d0%be%d1%82-%d0%bc%d0%b0%d0%b3%d0%b0%d0%b7%d0%b8%d0%bd%d0%b8/", "text": "37-годишна рускиня и 29-годишна украинка станаха клиенти на варненската прокуратура, след като служители на „Икономическа полиция“ откриха в магазините им стоки менте на стойност около 120 000 лв. Полицейската акция била проведена на 23 ноември в търговски обекти на централните ул. „Мусала“ и ул. „Г. Бенковски“, съобщиха от полицията. Оказало се, че магазините са заредени с дрехи, чанти, портмонета, накити и аксесоари – имитации на известни марки. Срещу продължително пребиваващата у нас рускиня и временно пребиваващата украинка е образувано досъдебно производство. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.24", "title": " Иззеха стоки менте за 120 000 лв. от магазини на рускиня и украинка"}
{"url": "https://trud.bg/%d0%be%d0%b1%d1%89%d0%b8%d0%bd%d0%b0-%d0%b2%d0%b5%d0%bb%d0%b8%d0%ba%d0%be-%d1%82%d1%8a%d1%80%d0%bd%d0%be%d0%b2%d0%be-%d1%81%d1%82%d1%80%d0%be%d0%b8-%d0%bd%d0%be%d0%b2%d0%b0-%d0%b4%d0%b5%d1%82%d1%81/", "text": "Нова детска градина ще строи Община Велико Търново, съобщи днес кметът на Старата столица инж. Даниел Панов. Новото заведение ще е в квартал „Зона В” и ще е с капацитет 120 места. То ще се простира на площ от 4 дка, а идейният проект вече е изготвен. Подадени ни са и нужните документи за отчуждаването на имота. Това се похвали днес кметът на Велико Търново Даниел Панов. „Населението на града се увеличава в последните две години. Много семейства се връщат от чужбина, идват от други градове, децата се увеличават и тенденцията от преди години се променя в обратна посока – има нужда от градини”, поясни още кметът по време на тържественото откриване на обновената детска площадка в ДГ „Ивайло” в Старопрестолния град. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.24", "title": " Община Велико Търново строи нова детска градина за 120 малчугани"}
{"url": "https://trud.bg/%d0%bd%d0%b0%d0%b9-%d0%bc%d0%b0%d0%bb%d0%ba%d0%be-50-%d0%b6%d0%b5%d1%80%d1%82%d0%b2%d0%b8-%d0%bf%d1%80%d0%b8-%d0%b0%d1%82%d0%b0%d0%ba%d0%b0-%d1%81%d1%80%d0%b5%d1%89%d1%83-%d0%b4%d0%b6%d0%b0%d0%bc/", "text": "Поне 50 богомолци са загинали при нападение на бунтовници срещу препълнена джамия в северната част на Синайския полуостров в Египет, съобщи телевизионният канал „Скай нюз Арабия”. Ранените са около 75, съобщиха здравни и полицейски източници. Нападението е извършено по време на петъчната молитва в селището Ер Рауд, близо до Ел Ариш – столица на провинция Северен Синай. Преобладаващата част от загиналите са мирни жители. Сред жертвите има и наборни войници. Терористите най-напред активирали самоделно взривно устройство, което било поставено сред вярващите, а след това открили и огън по хората. Говорителят на министерството на здравеопазването каза, че ранените са най-малко 75, но засега няма информация за загинали. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.24", "title": " Най-малко 50 жертви при атака срещу джамия в Египет"}
