{"url": "https://trud.bg/%d0%bd%d1%8e-%d0%b9%d0%be%d1%80%d0%ba-%d1%82%d0%b0%d0%b9%d0%bc%d1%81-%d1%81%d0%b0%d1%89-%d1%81%d0%b0-%d1%83%d1%87%d0%b0%d1%81%d1%82%d0%b2%d0%b0%d0%bb%d0%b8-%d0%b2-%d0%ba%d0%b8%d0%b1%d0%b5%d1%80/", "text": "САЩ са засилили кибератаките си срещу руската електроснабдителна мрежа в опит да предупреди Владимир Путин и като демонстрация от страна на правителството на Доналд Тръмп, че американските власти са готови да използват кибероръжията си по-агресивно от всякога, пише изданието  . Изданието твърди, че през последните три месеца представители на администрацията на Тръмп са признавали в интервюта, че има няколко скрити от обществото случая, при които американски хакери са се опитвали да влияят върху електричеството в Русия. Действията им са били с отговор на твърденията, че от Кремъл разпространяват дезинформация и че са се намесили в междинните избори в САЩ миналата година. Подръжнци на атаките срещу електроснабдителната мрежа обясняват, че това се случва, след като от Вътрешна сигурност и ФБР многократно са получавали сигнали, че Русия може да се опита да нанесе щети на американски електроцентрали, нефтопроводи и газопроводи. Администрацията на Тръмп отказва да съобщи какви точно са нарежданията, които изпълняват. По време на публична поява обаче американският държавен глава и съветника му по националната сигурност Джон Болтън заявиха, че Щатите обмисля сериозно цели, които да бъдат подложени на кибератакаи, а целта на това е „да кажем на Русия и всяка друга държава, която участва в кибератакаи срещу нас, че ще плати висока цена“. Електричеството от години се използва като поле са мерене на сили. През 2012 г. САЩ постави разузнавателни сонди в контролната система на руската електроснабдителна мрежа. Сега обаче Вашингтон започва по-агресивни действия. Според „Ню Йорк Таймс“ е възможно американците да скарат зловреден софтуер в системата. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.06.15", "title": " „Ню Йорк Таймс“: САЩ са участвали в кибератаки срещу електроснабдителната мрежа на Русия"}
{"url": "https://trud.bg/%d0%bf%d0%be%d1%87%d0%b8%d0%bd%d0%b0-%d0%b8%d1%82%d0%b0%d0%bb%d0%b8%d0%b0%d0%bd%d1%81%d0%ba%d0%b8%d1%8f%d1%82-%d1%80%d0%b5%d0%b6%d0%b8%d1%81%d1%8c%d0%be%d1%80-%d1%84%d1%80%d0%b0%d0%bd%d0%ba%d0%be/", "text": "На 96-годишна възраст в Рим почина световноизвестният режисьор Франко Дзефирели, съобщава БГНЕС. Франко Дзефирели е италиански актьор, режисьор, продуцент, сценарист. Той е носител на 2 награди БАФТА, 2 награди “Еми”, 5 пъти на наградата „Давид ди Донатело“. Дзефирели два пъти е номиниран за “Оскар”. От 1994 до 2001 г. е член на италианския сенат от партията на Силвио Берлускони “Форца Италия”.  Неговият дебют на големия екран е през 1967 г. с комедията по Уилям Шекспир “Укротяването на опърничавата”. Във филма се снима звездната двойка Елизабет Тейлър и Ричард Бъртън. Световна известност му носи лентата “Ромео и Жулиета” през 1968 г. с незабравимите Оливия Хъси и Ленърд Уайтинг. Това е най-добрата екранизация на безсмъртното произведение на великия Шекспир. Известният кинокритик Роджър Ебърт пише за ежедневника „Чикаго Сън Таймс“: „Вярвам, че „Ромео и Жулиета“ на Франко Дзефирели е най-вълнуващият филм по Шекспир, който някога е бил създаван”. Бюджетът на филма е 850 000 долара. Получава 38,9 млн. долара приходи. Дзефирели е заснел над 30 игрални и телевизионни филма, които предизвикват голям обществен интерес като „Хамлет“ (1990) с Мел Гибсън в главната роля, „Чай с Мусолини“ (1999), „Калас завинаги“ (2002).  Поставил е над 100 опери. Работил е с такива прочути оперни певци и актьори като Пласидо Доминго, Мария Калас, Елена Образцова, Гена Димитрова, Лучано Павароти, Лорънс Оливие, Марчело Мастрояни, Мел Гибсън, Джуди Денч, Майкъл Йорк, Елизабет Тейлър.", "date": "2019.06.15", "title": " Почина италианският режисьор Франко Дзефирели"}
{"url": "https://trud.bg/%d0%bf%d1%83%d1%82%d0%b8%d0%bd-%d0%bf%d0%be%d0%b4%d0%b0%d1%80%d0%b8-%d1%80%d1%83%d1%81%d0%ba%d0%b8-%d1%81%d0%bb%d0%b0%d0%b4%d0%be%d0%bb%d0%b5%d0%b4-%d0%b7%d0%b0-%d1%80%d0%be%d0%b6%d0%b4%d0%b5%d0%bd/", "text": "Руският президент Владимир Путин поздрави лично китайския президент Си Цзинпин по случай 66-ия му рожден му ден и му връчи подарък – руски сладолед, предаде ТАСС. „Президентът даде висока оценка на ролята на Си Цзинпин за развитието на двустранните отношения и отбеляза успеха на неотдавнашното държавно посещение на китайския президент в Русия“, каза заяви прессекретарят на Кремъл Дмитрий Песков. Двамата лидери са в Душанбе – столицата на Таджикистан, където днес беше открита азиатска среща на върха. Путин е имал и кратка среща с турския си колега Реджеп Ердоган, подробности за която не се съобщават. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.06.15", "title": " Путин подари руски сладолед за рождения ден на Си Цзинпин"}
{"url": "https://trud.bg/%d0%bc%d1%8a%d0%b6-%d0%b5-%d0%b7%d0%b0%d0%b3%d0%b8%d0%bd%d0%b0%d0%bb-%d0%b8-%d1%87%d0%b5%d1%82%d0%b8%d1%80%d0%b8%d0%bc%d0%b0-%d1%81%d0%b0-%d1%80%d0%b0%d0%bd%d0%b5%d0%bd%d0%b8-%d0%bf%d1%80%d0%b8-%d0%ba/", "text": "Мъж загина, а четирима души бяха ранени при челен сблъсък между кола и патрулка на автомагистрала „Хемус”, съобщават от ОДМВР-Ловеч за БТА. Инцидентът е станал в района на „Ябланица“ около 12:30 ч. В полицейския автомобил пътували трима униформени. Откарани са в болница. Единият от тях е в тежко състояние, с опасност за живота. Другите двама са с по-леки травми. Жертвата пътувал в другия автомобил. Починал е при транспортирането му към лечебно заведение. Спътничката му е с фрактура и е откарана в плевенска болница. Движението в района на инцидента се регулира от пътни полицаи. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.06.15", "title": " Мъж е загинал и четирима са ранени при катастрофа с полицейски автомобил край Ябланица"}
{"url": "https://trud.bg/421-%d0%ba%d0%be%d0%bd%d1%81%d0%ba%d0%b8-%d1%81%d0%b8%d0%bb%d0%b8-%d0%be%d1%82-20-%d0%bb%d0%b8%d1%82%d1%80%d0%be%d0%b2-%d0%b4%d0%b2%d0%b8%d0%b3%d0%b0%d1%82%d0%b5%d0%bb/", "text": "Най-мощният сериен 2,0-литров четирицилиндров двигател с турбо пълнене генерира 421 конски сили и 500 Нм. Моторът е конструиран от инженерите на Mercedes AMG. Той превъзхожда досегашния „рекордьор“ с 40 к.с. и 25 Нм. Новият двигател носи означението М139 и ще се вгражда в компактните AMG модели. Агрегатът ще се предлага в две нива на мощност. Стандартно той разполага с 387 к.с., а в S-вариант генерира 421 к.с. Моторът се развърта до 7200 оборота. Конструкторите обещават експлозивна реакция като при голям двигател с атмосферно пълнене. В същото време новият мотор работи значително по-ефективно, като помага за постигането на по-ниски нива на вредни емисии. По специфична мощност от 211 к.с. на литър работен обем агрегатът на AMG превъзхожда много суперспортни автомобили с по-голям брой цилиндри.", "date": "2019.06.15", "title": " 421 конски сили от 2,0-литров двигател\t"}
{"url": "https://trud.bg/%d0%bc%d0%b8%d0%bd%d0%b8%d1%81%d1%82%d1%8a%d1%80-%d0%b0%d0%bd%d0%b3%d0%b5%d0%bb%d0%ba%d0%be%d0%b2%d0%b0-%d0%b8%d0%b7%d0%b2%d1%8a%d1%80%d1%88%d0%b2%d0%b0%d0%bc%d0%b5-%d0%bc%d0%b0%d1%89%d0%b0%d0%b1/", "text": "Министърът на туризма Николина Ангелкова се включи в проверка на обекти в Слънчев бряг, предлагащи екскурзии, съобщиха от пресцентъра на Министерството на туризма. Инспекциите се направиха съвместно с експерти на КЗП и Икономическа полиция по сигнали, че се извършва нерегламентирана дейност. За това бе сигнализирано на първата за този сезон открита приемна на министъра по Черноморието за граждани и представители на бизнеса, която се състоя вчера в най-големия ни туристически комплекс. В първото помещение се установи липса на задължителна застраховка за туроператорска дейност и това ще бъде докладвано незабавно на специализираната експертна комисия към министерството за евентуално заличаване на фирмата, информира министърът. Освен това е била констатирана промяна на обстоятелствата за дейността, което също веднага ще се провери и ако е извършено нарушение, то ще бъде добавено към първото. Във втория обект на крайбрежната алея се е установила липса на видно място на валидна застраховка за дейността, което е задължително изискване по закон. Туристът  трябва да бъде информиран за услугите, които заплаща. Ако застраховка наистина липса, ще бъде наложена санкция, коментира министърът. В третия обект документите се оказаха изрядни, съобщи министър Ангелкова и предупреди, че инспекциите ще продължат интензивно. За година и половина заради подобни нарушения сме заличили над 350 туроператора, подчерта тя. В момента контролните дирекции в Министерството на туризма, КЗП и Икономическа полиция инспектират дали изложените удостоверения на туристическите компании отговарят на търговците, които ги използват, и дали екскурзоводите са регистрирани и са преминали цялата процедура съгласно Наредбата за професионална квалификация на екскурзоводите. Те са длъжни да имат лично удостоверение, което е със специфични белези и не може да се предоставя на друго лице. Ако се установи некоректност, със сигурност дейността им ще бъде преустановена. Освен това валидната застраховка според нашите изисквания трябва да стои на видно място и всеки турист да бъде защитен при евентуален отказ или обективна невъзможност да се осъществи пътуването, акцентира министърът. Ще стартираме процедура по заличаване на туроператор, ако не ни бъде представена валидна действаща застраховка, защото тази, която колегите установиха при проверката, е с изтекъл срок и нямат никакво право да предлагат екскурзии и туроператорска дейност, поясни министър Ангелкова.  Ако застраховката е подновена, но не е поставена на видно място, нито е представена в Министерството на туризма и отразена в системата, ще бъде наложена глоба и временно преустановяване на дейността. В отговори на журналистически въпроси за гласуваните промени на Закона за устройството на Черноморското крайбрежие министър Ангелкова коментира, че частта на закона за административните санкции беше стартирана за обсъждане преди 2 години с всички заинтересовани. Целта е да бъдат опазени дюните и да се преустановят всички нарушения, които сме срещали, особено за неохраняемите плажове, санкциите да бъдат конкретизирани и да се налагат наказания. Между първо и второ четене народните представители предложиха регламентиране на къмпингуването с предложение четири ведомства да подготвят наредба, която детайлно да определи съответния регламент. Никога не сме били против къмпингуването и винаги сме търсили широк диалог, за да може този вид туризъм да се развива по правилата, категорична бе министърът. Всички трябва да ги спазваме, за да можем да опазваме природата. Веднага ще инициираме диалог съвместно с колегите, за да се чуят всички предложения и да се приеме най-доброто решение, обобщи министър Ангелкова. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.06.15", "title": " Министър Ангелкова: Извършваме мащабни проверки за нерегламентирана туристическа дейност, безкомпромисни сме при нарушения"}
{"url": "https://trud.bg/%d0%be%d0%b3%d1%80%d0%be%d0%bc%d0%b5%d0%bd-%d0%bf%d0%be%d0%b6%d0%b0%d1%80-%d0%bf%d0%bb%d0%b0%d0%bc%d0%bd%d0%b0-%d0%bd%d0%b0-%d1%85%d0%b0%d0%bb%d0%ba%d0%b8%d0%b4%d0%b8%d0%ba%d0%b8/", "text": "Гора и сухи треви са пламнали в района на Каламици, на втория ръкав на Халкидики – Ситония в съседна Гърция. Горят сухи треви. Пожарът се разраства, съобщават „Прототема“ и thestival.gr. 14 противопожарни екипа и 24 огнеборци вече са ангажирани в борбата с огъня. Подготвя се и специализиран самолет. Шофьори пишат в социалните мрежи, че видимостта по пътя от Солун към Неа Муданя е ниска. Автомобилите засега спират в аварийните ленти. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.06.15", "title": " Огромен пожар пламна на Халкидики"}
{"url": "https://trud.bg/%d0%be%d1%82%d0%ba%d1%80%d0%b8%d1%82%d0%be-%d0%b5-%d1%82%d1%8f%d0%bb%d0%be-%d0%bd%d0%b0-%d0%b2%d0%b5%d0%bb%d0%be%d1%81%d0%b8%d0%bf%d0%b5%d0%b4%d0%b8%d1%81%d1%82-%d0%b4%d0%be-%d0%b3%d0%bb%d0%b0%d0%b2/", "text": "37-годишен мъж бил намерен мъртъв в канавка на главния път за ГКПП „Маказа“ в района на село Загорско. Сигналът за инцидента е подаден тази сутрин в полицейското управление в Момчилград в 10,30 часа, съобщиха от МВР. Преминаващ пътник забелязал тялото на мъжа, чиято самоличност е установена. Извършва се оглед на мястото на произшествието. Полицията умолява гражданите, които имат информация за инцидента, да се обадят на телефон 112 или в най-близкото РУ на МВР при гарантирана анонимност. Движението в района на произшествието се отклонява в едната пътна лента. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.06.15", "title": " Открито е тяло на велосипедист до главния път за ГКПП „Маказа”"}
{"url": "https://trud.bg/%d0%b0%d0%bb%d0%b5%d1%8f-%d0%bd%d0%b0-%d0%b7%d0%b0%d0%bd%d0%b0%d1%8f%d1%82%d0%b8%d1%82%d0%b5-%d1%81%d1%8a%d0%b1%d1%80%d0%b0-50-%d0%bc%d0%b0%d0%b9%d1%81%d1%82%d0%be%d1%80%d0%b8-%d0%b2-%d0%bc%d0%be/", "text": "Над 50 майстори от цялата страна се включиха в Алеята на занаятите в центъра на Монтана, организирана от Регионалната занаятчийска камара и община Монтана. Инициативата се провежда традиционно в дните около Свети Дух – празника на областния град в Северозапада, и събира майстори и любители на ръчно изработените вещи, украси и сувенири от региона и цяла България. „Алеята на занаятите се организира за седма поредна година. Беше трудно израстване. Първия път, когато я организирахме, се събрахме 10-12 души, но сега сме много повече и интересът на хората е голям. Горда съм с това, което постигнахме!”, заяви Лидия Костова – една от организаторките и най-активните участнички в изявата. Специална шатра на алеята е отредена за обучение на чираци и в нея деца и любознателни граждани могат да направят първите стъпки в арт заниманията. След като поздрави всички участници и гости на събитието,кметът на Монтана Златко Живков пръв опаса престилката и седна на грънчарското колело. С помощта и напътствията на майстор Димитър градоначалникът изработи глинен съд. В съседство с Алеята на занаятите пък опънаха маси любителите-готвачи от фестивала „Бабина душица”, чийто двигател е писателката и познавачка на северозападните традиции Ели Лозанова. Кулинарни специалитети тази година показаха и групи от читалищата в селата Долно Белотинци, Долна Вереница, Студено буче, Липен и Смоляновци. Най-много почитатели на юнашкото хапване на фестивала събра приготвянето на огромна тиква, пълна с телешко месо . Заради размерите си тиквата не можа да се вмести в обикновена фурна и готвачите изпекоха ароматното вълшебство на огън върху чугунена плоча. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.06.15", "title": " Алея на занаятите събра 50 майстори в Монтана, кметът стана чирак\t"}
{"url": "https://trud.bg/%d0%b7%d0%b0-%d1%81%d0%b1%d1%8a%d1%80%d0%ba%d0%b0%d0%bd%d0%b8%d1%82%d0%b5-%d1%80%d0%b5%d0%ba%d0%bb%d0%b0%d0%bc%d0%bd%d0%b8-%d0%bf%d1%80%d0%b5%d0%b4%d1%81%d1%82%d0%b0%d0%b2%d0%b8/", "text": "Жените искат, а и биха отглеждали със страст една рекламна заблуда С повече от 30 години опит в модата и живота на висшето общество, Евгени ще отразява за вас горещите моменти от живота на богатите и известните. Лорд Минчев ще се изказва по злободневни теми, ще посочва модните личности на деня, ще бъде в началото и края на червения килим… Ще се съгласите с мен, че когато става дума за рекламен клип, освен ако не се рекламира нещо конкретно за мъже, изборът облагодетелства най-често жени. Te обслужват рекламния навик на рекламистите, режисьорите, сценаристите, за които едно полуголо момиче може да продаде от салам до автомобил. Разкрачените модни представи обаче пропускат да отбележат, че ако мъжете залепват влажен нос в екрана при вида на привлекателна жена, то самите жени също имат потребността да се прехласват. Обикновено – по мъже. Красивите мъжки тела и черти от бляновете и сънищата им, крехката чувствителност на сексапилни ноздри, под които не дебнат стърчащите косми на съпрузите им и не играят ориенталски кючек тлъстите им ханшове. Жените искат, а и биха отглеждали със страст една рекламна заблуда, стига да им бъде предложена старателно и компетентно. Рекламите с мъже са не по-малко въздействащи от онези с жени. И устоявам това заради отблъснатото равноправие на моделите, чрез които индустрията налага форми, цветове, аромати, тенденции. Кой е казал, че светлините на прожекторите трябва да са единствено в женски род, нали сексапилът, ако той е в центъра на тази пропаганда, се нуждае от разнополовост. Нуждае се от финеса на правилно разпределената хормоналност. От стабилитета на онази равнопоставеност, която балансира между сетивата на купувача, за да не бъде той отблъснат или заблуден. Дали пък така налаганите жени не оправдават един тежък “мъжкарски” комплекс от разкриване на определени хомо товари, които лесно се скриват под финия грим на заблудата. А и така е по-лесно – зрителският навик е отдавна манипулиран и обслужва тази “хармония”, в която добавената стойност да е именно предположеното от мен в предходния ред… В харченето на рекламни пари очевидно трябва да има някакъв ред и той се съблюдава чрез и от съответни нагласи. В този златен леген са топнати десетки милиони пръсти и следва много внимателно да се облизват, като се избягва средният.   Аммон Карвър Звездата на световното фризьорство Аммон Карвър е днешни ми избор за моден идол на седмицата. Пристигнал тук, за да открие Академия Christian of Roma, Карвър привлече вниманието с пъстър костюм – красив отговор на вече устойчивото лято. Посочвам бизнесдамата Елена Кристиано за най-стилна жена на седмицата. Тя сякаш поема от пъстрия цвят на кавалера си, докато остава дискретна и прибрана в един красив тревисто- бял букет. Щастлив съм да похваля и лейди Колин Кембъл- биограф на принцеса Даяна за нейния оригинален избор.       Графа става „Страничен наблюдател” Владимир Ампов – Графа и шоуто му излизат извън пределите на концертните зали. Изпълнителят, който се превърна в еталон за безкомпромисно сценично представяне, ще работи цяла година върху концерта си на стадион “Българка армия”. Датата е 10 юни 2020 година, а билетите вече са в продажба. Няма съмнение, че предстоящото събитие ще бъде изпипано до последния детайл, ще отговаря на последните тенденции в сценичното представяне и ще поднесе много изненади и незабравими емоции за феновете на стадион “Българска армия”. Борислав Бояджиев – Борче, Миро Иванов, Васето Крумов, Краси Тодоров, Александър Обретенов, Венци Трифонов и трио LaTiDа са музикантите, с които Графа споделя големите сцени и които са доказали, че освен перфектни професионалисти са хора, които безрезервно се раздават и печелят сърцата на публиката. Новината за голямото събитие идва заедно с излизането на новия студиен албум на музиканта “Страничен наблюдател”.   „Ало, ало” звезда ухажван от елита Топ стоматологът д-р Смилен Смилов бе представен на британската звезда Гай Сайнър. Актьорът, познат с ролята си на лейтенант Грубър в сериала “Ало, ало”, бе изненадан да получи покана за преглед и всичко необходимо в клиниката на Смилов. Освен това стоматологът, като участник и почетен член на Комитета на Британско-българския бизнес бал в Лондон, покани Сайнър да удостои това благотворително събитие на 11 октомври. Бизнесдамата Нери Русева – лидер в бизнеса с автомобили, покани актьора да разгледа новите предложения за лятото.", "date": "2019.06.15", "title": " За сбърканите рекламни представи\t"}
{"url": "https://trud.bg/%d0%bc%d0%b0%d0%bb%d0%b8%d0%bd%d0%b8%d1%82%d0%b5-%d0%b8%d0%bc%d0%b0%d1%82-%d0%b7%d0%b0%d1%81%d0%bb%d1%83%d0%b6%d0%b5%d0%bd%d0%b0-%d1%81%d0%bb%d0%b0%d0%b2%d0%b0-%d0%bd%d0%b0-%d1%81%d1%83%d0%bf%d0%b5/", "text": "Специално за „Труд” д-р Людмила Емилова представя своята поредица на дълголетието. Тя е лекар с три специалности – вътрешни болести, кардиология и ревматология и здравен мениджмънт. След като изпитва системата за лечение с плодове, чай и мед върху себе си и успява да се спаси от много тежки болести, решава, че ще се довери на природосъобразната медицина. Насърчава я създателката на метода Лидия Ковачева. През 1993 г. д-р Емилова открива медицинския си център за безлекарствено лечение, през който са преминали над 46 000 пациенти от цял свят. Мнозина са се спасили от шаблонно дефинираните от официалната медицина като нелечими заболявания и като бонус са стопили килограми, при това с траен ефект. През 1997 г. д-р Емилова става единственият български член на Лекарската асоциация към Обществото за натурална хигиена на САЩ. Малините са представители на рода Rubus и са диви или култивирани храстовидни растения от добре познатото семейство Розови (Rosaceae). Техните плодове са сложни – представляват сборни костилки с множество костилкови плодчета, плътно долепени едно до друго. Заедно със своята „посестрима” къпината, която има подобен строеж на плода, спадат към така наречените „berries” или „дребни безкостилкови плодове”, където са групирани също ягодите, боровинките и др. Въпреки че ботанически строежът на тези плодове се различава, биохимичният им състав и свойства доста се доближават, затова те традиционно са обединени като храни със сходни свойства. В последните 15-ина година се радват на световната слава на суперхрани. Тя определено е заслужена заради многобройните им приноси за човешкото здраве, доказани научно, но и основани на древни традиции. По отношение на хранителната стойност, безкостилковите плодове, и в частност малините, нямат равни. Истински шампиони са по съдържание на ценни вещества, съотнесени към една калория. Известно е, че в 100 г малини има само 52 калории. Неслучайно световноизвестният учен д-р Джоуел Фърман им отрежда най-високо място сред всички останали плодове по този показател. Голямото съдържание на разтворими фибри и в същото време изключително ниското съдържание на калории ги прави задължителен избор при стремеж за регулиране на кръвната захар и наднорменото тегло. Известно е, че разтворимите фибри имат свойството да поемат влагата и да формират гелове, които предизвикват чувство на ситост при техния прием. Затова ги препоръчвам на пациенти с диабет и затлъстяване. Подходящи са и защото имат нисък гликемичен индекс – 38, както и много нисък гликемичен товар – 5, какъвто е на тиквата и кафявата леща. По отношение на антиоксидантната активност и витаминния състав на малините може да бъде казано много. Те са известни с богатството на витамин С. Съдържат и значителни количества витамини от групата В, като фокусът тук може да падне върху В5 или така наречената пантотенова киселина, защото тя е изключително полезна и повлиява благоприятно редица заболявания като артрит, ревматизъм, мускулна слабост, проблеми с простатата, бактериални и вирусни инфекции. Към витаминния им състав може да бъдат прибавени и провитамин А (който в тялото се превръща във витамин А), а също така ценните витамини К и Е. В плодовете са налични известно количество незаменими киселини като фолиева, ябълчна, салицилова, лимонена, мравчена, винена, капронова. Те спомагат за алкализиране на организма, което при съвременния начин на хранене е трудно постижимо. Малините се отличават и с богатство на антоцианини (имат силен противораков ефект и предотвратяват синдрома на раздразненото дебело черво/). Специално внимание трябва да се отдели на наличието на елагова киселина в тези алени плодове. Тя е силен антиоксидант, подпомагащ тялото да деактивира специфични канцерогени и за забавяне възпроизвеждането на раковите клетки и намаляване големината на раковите тумори. Доказателства за това дават дългогодишните научни изследвания на екип на д-р Ришар Беливо – професор биохимик и физиолог, ръководител на катедрата по превенция и лечение на рака в Монреалския университет. Те сочат, че този фитохимикал има способност да предотвратява рак на кожата, пикочния мехур, млечните жлези, хранопровода, белите дробове. Малините съдържат още минералите калий, калций, желязо, магнезий цинк, фосфор и др. От векове се знае, че народната медицина определя малиновия храст като билка, а не като плод. Отварата от листа на малина се е препоръчвала при повръщане, колит, ентероколит, кървящи хемороиди, бронхити и пневмонии. Обтриването с настойка от листата помагало при някои кожни симптоми – обриви, лишеи, екзема, както и при гнойно възпаляване на сливиците – чрез гаргара. Както листата, така и цветовете, и плодовете, се прилагали за намаляване високите нива на кръвното налягане. Отварата от корените е използвана при лечението на малария, и кръвоспиращо средство при раздразнени хемороиди. В много отношения и особено по съдържанието на антоцианини, къпините превъзхождат малините. Благодарение на полезните си вещества те способстват за подобряване на кръвообращението и влияят ползотворно върху съня и паметта. Отвара от листата им се ползвала в народната медицина още за регулиране на храносмилателните процеси, както и при неврози. Добре е обаче да не забравяме, че плодовете са доста сочни и същевременно представляват сбор от много и мънички костилкови плодчета, което налага необходимостта от изключително внимателно бране и съхраняване в прясно състояние. Нарушаването на целостта дори само на едно зрънце води бързо до плесенясване на целия сложен плод и може да засегне всички малини в общия съд. Тъй като са доста нетраен плод, е най-добре да ги съхраним за студените месеци чрез сушене или замразяване, за да се запазят хранителните им качества. Сушенето става лесно с помощта на сушилня за плодове или така наречения дехидратор, но трябва да сме внимателни при избора на малините- да са съхранени цели и да не се допират или разполагат една върху друга. В нашия медицински център запазваме малините и други дребни алени плодчета чрез замразяване. Но винаги напомням, че ефектът от консумацията им в сезона на слънчево зреене е най-голям.   Цветно смути  Продукти:  50 г малини  50 г къпини  1 суп. лъжица петмез от рожков или 3-4 бр. пресни фурми  100 мл вода  стрък прясна мента Приготовление:  Всички съставки се смилат до получаване на плътно и освежаващо смути, което добива естествено добра гъстота, благодарение на разтворимите фибри в малините и къпините.", "date": "2019.06.15", "title": " Малините имат заслужена слава на суперхрана\t"}
{"url": "https://trud.bg/%d0%b8%d1%80%d0%b0%d0%ba-%d1%89%d0%b5-%d0%bf%d1%80%d0%be%d0%b4%d1%8a%d0%bb%d0%b6%d0%b8-%d0%b4%d0%b0-%d0%ba%d1%83%d0%bf%d1%83%d0%b2%d0%b0-%d0%b8%d1%80%d0%b0%d0%bd%d1%81%d0%ba%d0%b8-%d0%b3%d0%b0%d0%b7/", "text": "Въпреки американските санкции срещу Иран съседен Ирак ще продължи да внася ирански газ за електрическата си мрежа още три месеца със съгласието на Вашингтон, съобщава „Ройтерс“, цитирана от  . Информацията, че ограниченията няма да засегнат Багдад за този период, беше потвърдена от два американски правителствени източника, а „Ройтерс“ посочва, че решението е било взето след телефонен разговор между държавния секретар Майк Помпео и иракския премиер Адел Абдел Махди. Това е поредното отлагане за прилагането на иранските санкции за Ирак след налагането им през ноември 2018.", "date": "2019.06.15", "title": " Ирак ще продължи да купува ирански газ въпреки американските санкции"}
{"url": "https://trud.bg/%d1%83%d1%87%d0%b5%d0%bd%d0%b8-%d0%be%d1%82%d0%ba%d1%80%d0%b8%d1%85%d0%b0-%d0%be%d0%b3%d1%80%d0%be%d0%bc%d0%bd%d0%be-%d0%ba%d0%be%d0%bb%d0%b8%d1%87%d0%b5%d1%81%d1%82%d0%b2%d0%be-%d0%bc%d0%b5%d1%82/", "text": "Учени откриха гравитационна аномалия на южния полюс на Луната. Тя се дължи на останките от гигантски астероид, които остават „консервирани“ в мантията на спътника на Земята, съобщава БГНЕС. Огромно количество метал е открито под кратера Южен полюс – Ейткън, намиращ се на обратната страна на Луната. Той е смятан за най-големият кратер в Слънчевата система, образувал се в резултат на удар с друго небесно тяло. Предполага се, че астероидът се е врязал в този район на Луната преди около 4 милиарда години. „Представете си заровен под земята метал, който е пет пъти повече, отколкото площта на Хавайските острови. Неочаквано се натъкнахме на тази маса“, заяви водещият автор на изследването Питър Джеймс, доцент по планетарна геофизика в Бейлърския университет. Тежестта на „аномалията“ е около 2,18 квинтилиона, твърдят учените. Те направили своето откритие, докато сравнявали топографските карти на Луната, получени от апарата Lunar Reconnaissance Orbiter. Това е част от експеримент на НАСА за изучаване на гравитационното поле и вътрешния строеж на Луната, проведен от 2011 до 2012 г. В рамките му два спътника се движили по орбитата, фиксирайки гравитационното поле в различни точки. Откритата аномалия в района на кратера Южен полюс – Ейткън се обяснява с голямото количество метал на дълбочина 300 км. Математическите модели, създадени от учените, показват, че останките от свръхтежкия желязно-никелов астероид до ден-днешен остават в лунната мантия.", "date": "2019.06.15", "title": " Учени откриха огромно количество метал на Луната"}
{"url": "https://trud.bg/%d0%b6%d0%b5%d1%80%d1%82%d0%b2%d0%b8%d1%82%d0%b5-%d0%bd%d0%b0-%d0%ba%d0%b0%d1%82%d0%b0%d1%81%d1%82%d1%80%d0%be%d1%84%d0%b0%d1%82%d0%b0-%d0%ba%d1%80%d0%b0%d0%b9-%d1%8f%d0%b1%d0%bb%d0%b0%d0%bd%d0%b8/", "text": "Двама от пострадалите в   на първокласен път I -3, 157 км на АМ „Хемус“ са починали. 68-годишен шофьор е загинал на път за болницата, а 66 – годишна жена – в медицинско заведение, съобщават от МВР. В полицейския автомобил пътували трима униформени. Откарани са във Военно-медицинска академия в София. Единият от тях – на 40 години, е в тежко състояние, с опасност за живота. Двамата му колеги – на 28 и 29, са с по-леки травми. На тримата са взети проби за наличие на алкохол в кръвта, които са отрицателни. Предстои да бъдат изяснени причините, довели до тежкото произшествие. По първоначални данни, водачът на автомобил „Рено Меган“ е загубил контрол над автомобила, навлязъл е в насрещното платно и е последвал челен удар с полицейския „Опел Астра“. По случая е образувано следствено дело. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.06.15", "title": " Жертвите на катастрофата край Ябланица станаха две"}
{"url": "https://trud.bg/%d0%b5%d1%83%d1%84%d0%be%d1%80%d0%b8%d1%8f-%d1%81-%d0%b2%d0%b5%d0%bb%d0%b8%d0%ba%d0%be%d0%bb%d0%b5%d0%bf%d0%bd%d0%b0%d1%82%d0%b0-%d0%b2%d0%b0%d0%bb%d0%b5%d1%80%d0%b8%d1%8f-%d0%b3/", "text": "Филмът не е приказка за морала Великолепната грация Валерия Голино се пробва зад камерата с режисьорския си опит “Еуфория”. Филмът е сред най-горещите премиери тази седмица. Ето го и сюжета: “Матео е успешен млад, безскрупулен и очарователен предприемач. Брат му Еторе живее в малкото провинциално градче, в което двамата са отраснали, и преподава в училище. Той е деликатен и честен мъж, който винаги е стоял леко встрани, в сянка, от страх да не направи грешка. На пръв поглед двамата изглеждат много различни. Но животът ги събира отново и една трудна ситуация им дава възможност да се опознаят и преоткрият.” А ето какво каза Голино пред Variety : “Мой скъп приятел преживя тежки мигове с болния си брат. Една история, която той ми разказа, е в сърцевината на този филм. Главният персонаж е млад мъж, който е много умен, хаотичен, зависим от кокаина, лъжец и тотално аморален тип. Но аз не го съдя. Този филм не е приказка за морала.”", "date": "2019.06.15", "title": " „Еуфория” с великолепната Валерия Голино\t"}
{"url": "https://trud.bg/%d0%b8%d0%bd%d1%86%d0%b8%d0%b4%d0%b5%d0%bd%d1%82-%d0%bf%d1%80%d0%b8-%d0%ba%d0%b0%d1%86%d0%b0%d0%bd%d0%b5-%d0%bd%d0%b0-%d1%81%d0%b0%d0%bc%d0%be%d0%bb%d0%b5%d1%82-%d1%81%d1%8a%d1%81-175-%d0%b4%d1%83/", "text": "Руските следствени власти разследват причините за твърдо кацане на пътнически самолет на летището в южния руски град Краснодар, съобщава БТА. При заход машината „Боинг 737-800“, пристигаща от Москва през изминалата нощ, закачила с опашката си повърхността на пистата и отново се вдигнала във въздуха за втори летателен кръг. Той преминал нормално. На борда е имало 175 души и никой не е пострадал, съобщиха от Южното следствено управление по транспорта. Самолетът трябвало да излети с обратен полет към Москва, но пътниците били пренасочени към други полети.", "date": "2019.06.15", "title": " Инцидент при кацане на самолет със 175 души на борда в Русия"}
{"url": "https://trud.bg/%d0%bb%d0%b8%d1%86%d0%b5%d0%bc%d0%b5%d1%80%d0%b8%d0%b5%d1%82%d0%be-%d0%ba%d0%b0%d1%82%d0%be-%d0%b4%d1%8a%d1%80%d0%b6%d0%b0%d0%b2%d0%bd%d0%b0-%d0%bf%d0%be%d0%bb%d0%b8%d1%82%d0%b8%d0%ba%d0%b0/", "text": "Екатерина Захариева най-после трябва да разбере, че трябва да втърди тона си към Скопие Нещо много зачестиха напоследък примерите на лицемерно отношение към България, които идват оттатък границата. Дали става дума за политици, или за историци, или и за двете категории заедно, няма значение – ефектът е един и същ. От една страна, показва последователността от страна на политическия елит и от държавното ръководство в Скопие към това да хвърля прах в очите чрез различни маневри, че уж преговоря добронамерено с българската страна, а от друга – неподготвеността на нашата дипломация да приеме този факт, въпреки че имаше достатъчно предупреждения, че това може да се случи. И сега реакцията на външния ни министър Екатерина Захариева по повод последните събития в съвместната комисия за история и образование, демонстрирана след първото заседание на смесената междуправителствена българо-македонска комисия онзи ден в София, е по-скоро израз на появила се паника от възможността диалогът да бъде провален, отколкото на истинска загриженост от неговия успех. Не обичам да започвам по този начин текстовете си, но май се налага. Преди седмица, на същото това място във вестника приключих текста със сравнението, че да предложиш на българите в Северна Македония датата 22 септември, (без да я подценявам, разбира се), за техен държавен празник и неработен ден, е същото толкова лицемерно колкото да изпратиш в Рим на първата съвместна проява за отбелязването на делото на светите братя Кирил и Методий за християнизацията на славяните мюсюлманинът Талат Джафери, спикер на македонския парламент. Нищо лично против човека, разбира се. Ако актуализираме онази ситуация, ще стигнем до извода, че да предложиш на българите да честват заедно Гоце Делчев на 7 октомври е също толкова лицемерно, колкото наскоро отишлият си от поста двумандатен президент на Северна Македония – Георге Иванов преди години предложи като общи дати за отбелязване с България 8 май – Денят на Европа, или 9 май – Деня на победата. Нямало други общи празници… Какво да си мислим тогава, че от мракобесното и антиконституционно време на Иванов до днес, Северна Македония не извървяла никакъв път на промяна и демократизация, не са се случили „шарената революция“ и смяната на управлението, не е бил подписан Договора за добросъседство, приятелство и сътрудничество, препоръчал да се формира съвместна интердисциплинарна комисия за история и образование. Нямало ги е и системните заклинания от страна на Зоран Заев в дълбоко приятелство към България и към българския народ, идващи като правило винаги, когато същият този Заев е направил поредния си гаф и е предизвикал в София недоумение или дори подозрения в искреността му в отношението към страната ни. Като прословутата му реплика за това чие е Илинденското въстание. Или последното му проявление, при което в изявлението си за делото на светите братя Кирил и Методий не спомена нито веднъж името на България. Има и други, за които нашата общественост не е информирана, като онова негово лично обаждане до колегата му в Тирана – Еди Рама, с молба да направи така, че кандидатът на сдруженията на българите в Мала Преспа за местните избори да бъде административно елиминиран за сметка на неговия, македонски претендент. Един колега, който пише в един друг ежедневник, винаги завършва текстовете си със заклинанието, че Картаген трябва да бъде разрушен. Е, оттук нататък в материалите, които ще бъдат публикувани тук, на това място, ще твърдя, че е дошло времето да преценим доколкото Зоран Заев е искрен в отношенията към страната и народа ни. И хич да не ми подмятат разни хора, много от които приятели, ама на валутни хранилки, че какво, искаме да се върне Груевски ли? Не, не искам това, пък и Груевски вече е с отнет депутатски мандат, продължава да си харчи парите в Будапеща, дърпа конците отдалече на ВМРО-ДПМНЕ, тласкайки я упорито към политическото дъно. Той блокира вътрешните u реформи и модернизация и по такъв начин я превръщайки в баласт на общественото развитие в страната. Пък, и парите, които Груевски скъта, не са безкрайно много, и те си имат край… Сега разбираме, че предложението Гоце Делчев да се чества заедно на 7 октомври, направено от македонската част от съвместната комисия по история и образование, е отхвърлено веднага категорично от българските членове. Но самият факт, че то е сложено на масата, означава много неща. Първо, то съдържа определен провокационен потенциал. Датата 7 октомври 1946 г. се свързва с решението на тогавашните български комунистически власти, наложено от Москва, да предадат костите на Гоце Делчев на Скопие. И те го правят, при това достатъчно демонстративно, прекарвайки дървеното ковчеже с церемонии през всички градове на Югозападна България. Мои близки в Петрич са били свидетели и са ми разказвали за това. Цялата показност на церемонията е трябвало да покаже на България принадлежността на Гоце Делчев само и единствено към Скопие и хората оттатък границата. Първата кражба на историята ни е започнала още тогава с присвояването на един от най-важните герои на национално-освободителната борба на българите от Македония срещу османската власт, въпреки че цялата му жизнена биография и посветеност на делото не будят никакво, ама никакво съмнение в българската му принадлежност. И понеже властите в този период в София са със свалени гащи, кражбата, освен останките на най-великия от героите, продължава и с цялата документация и събран богат архив на Македонския научен институт. И понеже през последните години се въртя около учените от института, все достойни хора, виждам колко ги боли за тази кражба на архивното богатство, извършена грубо и също така демонстративно, сякаш да покаже някакво превъзходство, осигурено по други, чисто идеологически причини… Днес с различни средства се опитваме да запълним по някакъв начин тази дълбока празнина в архивите на Македонския научен институт, но раната си е рана… Второ, датата 7 октомври, освен своя идеологически пълнеж, от който в Северна Македония дори не са почнали да се отърсват, откъсва Делчев от естественото му място, което историята му отрежда. Там, в борбата е пълно с дати, които биха били прекрасен повод за общо отбелязване между хората от двете страни от границата. Там е живият Делчев, там е ученикът в екзархийското училище, там е юнкерът от Военното училище в София, там е учителят от екзархийската гимназия в Солун, там е ръководителят на организацията, там е човекът, обикалял пешком из цяла Македония, въпреки острите кризи от язва за да инспектира четите. С две думи, от цялото това дело на Делчев могат да се извадят толкова възможности за общи празници, че човек няма право на никакво друго предположение, освен да види в идеята за 7 октомври една чиста провокация. Понеже познавам до болка практиката в Скопие при подобни случаи, твърдя, че предложението в комисията за 7 октомври не е лично хрумване на нейния председател, или на няколко члена на представителите на Северна Македония. То предварително задължително е консултирано с някого от управляващите в Скопие, може би дори само с идеята да се види каква ще бъде реакцията на българските представители в комисията, но и на отговорните фактори в София. Тест, така да се каже, който да покаже настроенията. Още повече, че учените от двете страни в комисията се събраха да си говорят на своя среща само дни преди в София, да се видят външните министри на двете държави на своята първа среща в рамките на междуправителствената комисия, създадена от Договора за добросъседство и приятелство. Екатерина Захариева най-после трябва да разбере, че ако не втвърди тона си по отношение на Скопие, шансът да се разберем по темата история, преди Северна Македония да получи дата за преговори за членство в ЕС и да започне да отваря и затваря глави, се свежда на кръгла нула. Всъщност, от цялата тази история ми е жал най-вече за министъра на външните работи Никола Димитров. Човекът е наясно с Делчев, и с историята, истинската, а е принуден да артикулира фрази, които не звучат на място в устата му. И за българските учени и дипломати, членове на българската част от съвместната комисия за история и образовани, повечето мои отлични приятели, ми е жал. Защо ли? Може би в някой от следващите броеве…", "date": "2019.06.15", "title": " Лицемерието като държавна политика\t"}
{"url": "https://trud.bg/%d0%bd%d0%b0-15-%d1%8e%d0%bd%d0%b8-2019-%d0%b4%d0%b0-%d0%bf%d0%be%d1%87%d0%b5%d1%80%d0%bf%d1%8f%d1%82/", "text": ", пианистка. , олимпийски шампион по вдигане на тежести, 68 г. , актьор, 83 г. , актриса. , бивш директор на Националната служба за охрана, 70 г. , европейски шампион в скока на дължина, 40 г. , политолог, бивш депутат.", "date": "2019.06.15", "title": " На 15 юни 2019 да почерпят"}
