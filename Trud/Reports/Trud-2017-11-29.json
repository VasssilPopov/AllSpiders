{"url": "https://trud.bg/55-%d0%b3%d0%be%d0%b4%d0%b8%d1%88%d0%b5%d0%bd-%d0%bf%d0%b5%d1%88%d0%b5%d1%85%d0%be%d0%b4%d0%b5%d1%86-%d1%81%d0%b5-%d0%be%d0%b7%d0%be%d0%b2%d0%b0-%d0%b2-%d0%bf%d0%bb%d0%be%d0%b2%d0%b4%d0%b8%d0%b2%d1%81/", "text": "55-годишен мъж е настанен под лекарско наблюдение в Университетска болница „Свети Георги” в Пловдив след пътен инцидент, станал във вторник сутринта. По предварителни данни около 7.15 часа пострадалият пешеходец излязъл внезапно на пътното платно на бул. “Македония” и бил блъснат от лек автомобил “Фолксваген” с 56-годишен водач. Случаят е отработен по административен ред от служители на сектор “Пътна полиция”. Във вторник по пътищата в Пловдивска област са станали 30 произшествия с материални щети. Регистрирани са и 2 катастрофи с трима ранени. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.29", "title": " 55-годишен пешеходец се озова в пловдивска болница"}
{"url": "https://trud.bg/%d0%bd%d0%b5%d0%be%d1%87%d0%b0%d0%ba%d0%b2%d0%b0%d0%bd%d0%b8-%d0%b3%d0%b5%d1%80%d0%be%d0%b8-%d0%b7%d0%b0-%d0%bb%d0%b5%d0%b2%d1%81%d0%ba%d0%b8/", "text": "С неочаквани герои „Левски“ победи „Дунав“ с 4:0 в Русе. Васил Панайотов отбеляза два гола за успеха, като те бяха и първите му с екипа на „сините“. Завърналият се в титулярния състав Жуниор Мапуку се отблагодари за дадения му шанс с попадение. Оставеният на пейката за тази среща Серджио Буш също вкара. Черната сила изигра важна роля при откриването на резултата, при който пресече пас, а при последвалата контра Панайотов откри. Халфът прати топката в мрежата на Станислав Антонов и втори път, след пас на Роман Прохазка. Попаденията пречупиха „Дунав“, който в началото можеше да открие чрез Божидар Васев. Веднага след почивката „Левски“ реши всичко с трето попадение. Вкара го Мапуку с глава след корнер. С гола си 27-годишният футболист сложи край и на серията от три месеца без попадение на нападател на „сините“. За последно Черната Сила и Серджио Буш се бяха разписвали на 26-и август при успеха над „Славия“ с 4:0. В Русе и румънецът се отпуши. Буш влезе от пейката и отбеляза след пас на Мапуку, играл като крило. Успехът с 4:0 е вторият най-изразителен за „Левски“ от началото на сезона. Първият бе този в най-старото столично дерби.", "date": "2017.11.29", "title": " Неочаквани герои за „Левски“"}
{"url": "https://trud.bg/%d0%b8%d0%bc%d0%b0-%d0%bb%d0%b8-%d1%80%d0%b5%d0%b3%d0%b8%d1%81%d1%82%d1%8a%d1%80-%d0%bd%d0%b0-%d0%bf%d1%83%d1%81%d1%82%d0%b5%d0%b5%d1%89%d0%b8%d1%82%d0%b5-%d0%bf%d0%b0%d1%80%d1%86%d0%b5%d0%bb%d0%b8/", "text": "„Има ли регистър на пустеещите парцели в Пловдив и ако няма, ще бъде ли създаден такъв по райони” е първият от четирите въпроса, на които общинският съветник от БСП доц. д-р Ангел Иванов чака писмен и устен отговор от кмета Иван Тотев до следващата сесия на местния парламент. Останалите три питания на преподавателя в Аграрния университет в Пловдив също са свързани с пустеещи парцели, възникването на нерегламентирани сметища, поддържането на зелените площи и отглеждането на животни на територията на града. „Ще бъдат ли предприети действия след почистване на нерегламентираните сметища да не се допусне последващо замърсяване?”, „Ще се предприемат ли действени мерки срещу нерегламентирано отглеждане на животни на територията на Пловдив?” и „В бюджет-2018 ще се предвидят ли повече средства по райони за разчистване на изоставени сгради, голяма част от които са превърнати в сборища на клошари и наркомани?” са въпросите, на които старейшината от левицата чака отговори на първата сесия на ОбС-Пловдив през декември. За всички тези проблеми доц. Ангел Иванов получил сигнали в приемната си от жители на район „Северен”, които му посочили наличието на куп пустеещи парцели от северната страна на река Марица. Един от тях се намирал в на пустеещи парцели на различни места в района. Един от тях се намира в източната част на „Северен” – на запад от бензиностанция „Лукойл” и на север от ул. „Веслец”, друг пък бил в западната част на района – на запад от магазин „Лекси” и на север от бул. „Марица Север”. „Има и на други места, а някъде са съчетани с изоставени сгради. Те често са превръщани в нерегламентирани сметища, понякога са запалвани или се използват за сборища на клошари и на наркомани. Някои от малките квартални градинки инцидентно са използвани за сметища и дори за пасища на животни. Естествено престават да изпълняват предназначението си – място за отдих и източник на чист въздух”, коментира общинският съветник от БСП-Пловдив. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.29", "title": " Има ли регистър на пустеещите парцели в Пловдив, питат общински съветници от БСП"}
{"url": "https://trud.bg/%d0%b8%d1%80%d0%b0%d0%bd%d1%81%d0%ba%d0%be%d1%82%d0%be-%d0%bf%d0%be%d1%81%d0%be%d0%bb%d1%81%d1%82%d0%b2%d0%be-%d0%b8%d0%bc%d0%b0%d1%88%d0%b5-%d0%bd%d0%b5%d1%81%d1%8a%d0%be%d1%82%d0%b2%d0%b5%d1%82/", "text": "Разрешение за преминаването на българския правителствен самолет през въздушното пространство на Иран, на път за Саудитска арабия, е издадено още на 9 ноември, само ден след като властите в Техеран са получили молбата от София. Това става ясно от прессъобщение на посолството на Ислямска република Иран в София във връзка с   на Република България до иранското въздушно пространство. От дипломатическата мисия обясняват, че до инцидента се е стигнало поради несъответствие в обявените данни по време на полет с информацията, предоставена от компетентните български органи, поради технически причини. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.29", "title": " Иранското посолство: Имаше несъответствие на полета с предварителните данни"}
{"url": "https://trud.bg/%d0%bf%d0%be%d0%bb%d1%83%d1%87%d0%b0%d0%b2%d0%b0%d0%bc%d0%b5-%d1%84%d0%b8%d1%88%d0%be%d0%b2%d0%b5-%d0%b7%d0%b0-%d0%b3%d0%bb%d0%be%d0%b1%d0%b8-%d0%b8-%d0%be%d0%bd%d0%bb%d0%b0%d0%b9%d0%bd/", "text": "Агенцията за “Електронно управление” (ДАЕУ) въведе нова административна услуга за онлайн изпращане и получаване на документи edelivery (е-Връчване), която вече работи. Тя замества класическия метод за доставка на документи като глоби и фишове например. От ДАЕУ я определят като еквивалент на препоръчаната поща с обратна разписка и е удобен инструмент за бърза доставка на сигурна и надеждна информация. Услугата е насочена към граждани и юридически лица, администрации, лица, осъществяващи публични функции, и организации, предоставящи обществени услуги. Електронната услуга може да бъде интегрирана чрез модул в сайтовете на администрациите или да се използва чрез потребителски интерфейс. През интерфейса достъпът става след регистрация, като потребителят трябва да се идентифицира чрез квалифициран електронен подпис или ПИК на НОИ например. Новата опция позволява връчване на документи за извършени административни услуги, актове, фишове, електронни фишове и наказателни постановления по смисъла на Закона за административните нарушения и наказания. Може да се използва и за други документи или актове, за които е задължително връчването или съобщаването им по закон. Надежда, че системата е-Връчване ще заработи ефективно, дава и отпадането на изискването за представяне на някои официални удостоверителни документи на хартиен носител. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.29", "title": " Получаваме фишове за глоби и онлайн\t\t\t"}
{"url": "https://trud.bg/%d0%bf%d1%80%d0%b5%d0%bc%d0%b8%d0%b5%d1%80%d1%8a%d1%82-%d0%bd%d0%b0-%d1%85%d1%8a%d1%80%d0%b2%d0%b0%d1%82%d0%b8%d1%8f-%d1%80%d0%b0%d0%b7%d0%ba%d1%80%d0%b8%d1%82%d0%b8%d0%ba%d1%83%d0%b2%d0%b0-%d1%85/", "text": "Премиерът на Хърватия Андрей Пленкович разкритикува остро Международния наказателен трибунал за бивша Югославия в Хага и изрази съболезнованията си за починалия боснеснки хърватин генерал Слободан Праляк, който прие отрова в съдебната зала, след като чу присъдата си от 20 години затвор за осъществяването на военни престъпления по време на войната в Босна и Херцеговина през 90-те. “Искам да изразя най-дълбоките си съболезнования към семейството на генерал Слободан Праляк“, заяви Пленкович по време на пресконференция.  „Неговият акт, на който, за съжаление, всички станахме свидетели днес, говори най-вече за дълбоката морална несправедливост към шестима хървати от Босна и хърватския народ“, подчерта той. Праляк почина в болницата по-рано днес, след като апелативният съд потвърди присъдата му от 20 години затвор, а той се изправи и изпи бутилка отрова, която носеше със себе си. „Генерал Праляк не е военен престъпник и аз отхвърлям вашата присъда“, бяха последните му думи. Той бе откаран в болница, но лекарите не успяха да го спасят. Слободан Праляк е един от шестте босненски хървати, осъдени от Международния наказателен трибунал за бивша Югославия. В същото време холандската полиция обяви, че е започнала разследване във връзка с инцидент в сградата на съда в Хага. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.29", "title": " Премиерът на Хърватия разкритикува Хагския трибунал заради починалия ген. Слободан Праляк"}
{"url": "https://trud.bg/%d0%bf%d1%80%d0%b0%d0%b2%d1%8f%d1%82-%d0%ba%d0%be%d0%bc%d0%b8%d1%81%d0%b8%d1%8f-%d0%b7%d0%b0-%d0%bd%d0%be%d0%b2%d0%b0%d1%82%d0%b0-%d0%b7%d0%b0%d0%bb%d0%b0-%d0%bd%d0%b0-%d0%b4%d0%b5%d0%bf%d1%83%d1%82/", "text": "Комисия от всички парламентарни партии ще направи проверка докъде е стигнало строителството на новата заседателна зала на депутатите. Това реши на днешното си заседание председателския съвет на Народното събрание. Новият шеф на парламента Цвета Караянчева настояла да има пълна яснота докъде е докаран градежът. Тя получила уверения от фирмата, спечелила търга, че независимо от дългия ремонт на булевард “Дондуков” заседателната зала в бившия партиен дом ще е готова в срок. Това означава до края на август 2018 г. Очаква се депутатите да започнат есенната сесия в новата зала. На председателския съвет шефът на парламентарната група на ГЕРБ Цветан Цветанов поставил въпроса дали ВиК мрежата и електроинсталациите, които са много стари ще издържат. Попитал и дали няма да стане така, че депутатите да влязат в Партийния дом и да започнат нескончаеми ремонти по инфраструктурата на сградата. До края на януари комисията ще трябва да установи дали не е по-добре да бъдат обявени и обществени поръчки за подмяна на ел.инсталациите и водопроводите. Ако това се случи преместването на заседанията ще се забави. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.29", "title": " Правят комисия за новата зала на депутатите"}
{"url": "https://trud.bg/%d0%b2%d0%b8%d0%b6%d1%82%d0%b5-%d0%b0%d0%ba%d1%86%d0%b5%d0%bd%d1%82%d0%b8%d1%82%d0%b5-%d0%b2-%d0%b1%d1%80%d0%be%d1%8f-%d0%bd%d0%b0-%d0%b2%d0%b5%d1%81%d1%82%d0%bd%d0%b8%d0%ba-%d1%82%d1%80%d1%83-84/", "text": "Премиерът Бойко Борисов и крал Салман бин Абдулазиз Ал-Сауд поставиха началото на политическия диалог на най-високо равнище. Подписани бяха две спогодби.         Майчинските и пенсиите ще се увеличат от 2018 г., решиха депутатите, като приеха на второ четене бюджета на Държавното обществено осигуряване (ДОО). Обезщетението за отглеждане на дете през втората година става 380 лева.       Температурите ще са близки до средните, валежите за голяма част от страната ще бъдат над установените норми – месечна прогноза за времето от Петър Янков, дежурен синоптик на TВ-MET, специално за “Труд”.         Българският премиер директно разкритикува липсата на европейска дипломация при войните в Арабския свят. В случая е абсолютно прав и го заявява съвсем навреме – анализ на Димитър Гърдев.       Ако в близките 2-3 години не постигнем обрат, няма нужда да мислим за светло бъдеще, казва социологът Живко Георгиев в интервю за „Труд“.           Павилионът бе реставриран по инициатива на граждани и с дарение на „Труд“. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.29", "title": " Вижте акцентите в броя на вестник „Труд“ в четвъртък, 30 ноември 2017"}
{"url": "https://trud.bg/%d0%b2%d0%b4%d0%b8%d0%b3%d0%b0%d1%82-%d0%bc%d0%b0%d0%b9%d1%87%d0%b8%d0%bd%d1%81%d0%ba%d0%b8%d1%82%d0%b5-%d0%b8-%d0%bf%d0%b5%d0%bd%d1%81%d0%b8%d0%b8%d1%82%d0%b5-%d0%be%d0%b1%d0%b7%d0%be%d1%80/", "text": "Майчинските и пенсиите ще се увеличат от 2018 г., решиха депутатите като приеха на второ четене бюджета на Държавното обществено осигуряване (ДОО). Обезщетението за отглеждане на дете през втората година се повишава с 40 лева до 380 лева от 1 януари 2018 г. Бюджетът предвижда още от 1 юли догодина да има ново индексиране на пенсиите с 3,8%. Пенсионната осигурителна вноска също се вдига с още 1% от 2018 г. Променят се и изискванията за право на парично обезщетение за безработица, като внесените и дължими осигурителни вноски във фонд “Безработица” трябва да са за най-малко 12 месеца от последните 18. Минималното обезщетение за безработица също се увеличава от 7,20 лева до 9 лева с дневен максимален размер – 74,29 лева. Минималната работна заплата от 1 януари се увеличава от 460 лева до 510 лева. Депутатите гласуваха и минималният месечен размер на осигурителния доход за самоосигуряващите се лица да стане 510 лева, а максималният – 2600 лева.   Бюджетът на НЗОК за 2018 г. беше окончателно приет, след като депутатите го гласуваха на второ четене на днешното си заседание. Той остава в размер на 3  859  978  000 лв. и предложенията за увеличение не бяха приети. Остава мораториумът за нови молекули на оригинални лекарства за догодина, както и забраната за разкриване на нови дейности, които касата да плаща. Въпреки протестите на неправителствени организации, експерти и болници, хиляди български пациенти ще останат по всяка вероятност без възможност за прилагане на необходимото им лечение. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.29", "title": " Вдигат майчинските и пенсиите (обзор)\t\t\t"}
{"url": "https://trud.bg/%d0%bf%d0%be%d0%b4%d0%b0%d1%80%d1%8f%d0%b2%d0%b0%d1%82-%d0%ba%d0%bd%d0%b8%d0%b3%d0%b8-%d0%bd%d0%b0-%d0%b2%d1%81%d0%b8%d1%87%d0%ba%d0%b8-%d0%bd%d0%be%d0%b2%d0%b8-%d1%87%d0%b8%d1%82%d0%b0%d1%82%d0%b5/", "text": "През месец декември всички нови читатели на детския отдел на Народна библиотека „Иван Вазов“ в Пловдив ще получат подарък книга, съобщиха отдел „Връзки с обществеността“ на културната институция. Оттам допълниха, че от този петък – 1 декември, детският отдел ще е с ново работно време – от 8.30 до 18 часа. Ползата от промяната ще бъде наблюдавана през месец декември и ако се окаже, че този вариант е по-удобен за посетителите на отдела, той ще остане за постоянно. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.29", "title": " Подаряват книги на всички нови читатели на детския отдел на пловдивска библиотека"}
{"url": "https://trud.bg/%d1%84%d0%be%d0%bd%d0%b4%d0%b0%d1%86%d0%b8%d1%8f-%d0%bf%d0%bb%d0%be%d0%b2%d0%b4%d0%b8%d0%b2-2019-%d1%81%d1%80%d0%b5%d1%89%d0%b0-%d0%b7%d0%b0%d0%b5%d0%b4%d0%bd%d0%be-%d1%87%d0%b8/", "text": "Общинска фондация „Пловдив 2019“ кани всички представители на читалища или организации, които винаги са искали да осъществят съвместен културен проект с тях, на регионална информационна среща този четвъртък в Дома на културата „Борис Христов“ в града под тепетата. Срещата има за цел да даде повече информация и яснота върху цялостната процедура по кандидатстване по отворена покана от и за читалища за събития покрай събитието „Пловдив – Европейска столица на културата 2019”. Допълнителни детайли ще бъдат дадени и за критериите за участие, начините за финансиране и възможностите за партньорства към читалищата. Срещата е отворена за всички заинтересовани. Заместник-областният управител на Пловдив Евелина Апостолова, ще отправи приветствие към гостите в началото на срещата, като участниците ще имат възможност и за осъществяване на контакти. Отворената покана е насочена към читалища от целия Южен Централен район, включват 5 области – Пловдив, Смолян, Хасково, Кърджали и Пазарджик, и е без географски ограничения за техните настоящи или потенциални партньори. Тя дава възможност както на читалищата в тези области, така и на различните организации и партньори, да кандидатстват с разнообразни културни прояви и проекти за обогатяване на културния живот на общностите. Като уникален български принос в многообразието на европейската култура, читалищата са основен фокус в програмата на Европейска столица на културата и клъстера „Културата среща хората“. Фондация „Пловдив 2019“ предоставя специална възможност на самобитните общностни центрове и техните партньори да развият проекти и организират събития по повод 2019 г. Форумът е в рамките на общоевропейската тема „Култура за развитие на регионите“ като събитие на Европейската седмица на регионите и градовете. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.29", "title": " Фондация „Пловдив 2019“ среща заедно читалища от 5 области в Южен Централен район и партньори"}
{"url": "https://trud.bg/%d0%b4%d0%b2%d0%b0%d0%bc%d0%b0-%d1%80%d0%b0%d0%bd%d0%b5%d0%bd%d0%b8-%d1%81%d0%bb%d0%b5%d0%b4-%d0%ba%d0%b0%d1%82%d0%b0%d1%81%d1%82%d1%80%d0%be%d1%84%d0%b0-%d0%bd%d0%b0-%d0%bf%d0%bb%d0%be%d0%b2%d0%b4/", "text": "Двама души са ранени след катастрофа с три автомобила, станала във вторник около 9.20 часа сутринта на булевард “Васил Априлов”  в Пловдив. Изпратен на място екип от пътни полицаи установил, че лек автомобил “Опел” с пловдивска регистрация не е спазил дистанция и е блъснал отзад извършващ ляв завой товарен автомобил с пазарджишка регистрация от същата марка. В резултат на удара товарният автомобил отскочил и се сблъскал с насрещно движещ се товарен автомобил “Фиат” с русенска регистрация, чийто пътници  – 49-годишна жена и 29-годишен мъж, пострадали. След оказана медицинска помощ двамата пострадали са освободени за домашно лечение. Водачите на трите автомобила са тествани с дрегер за алкохол, резултатите са отрицателни. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.29", "title": " Двама ранени след катастрофа на пловдивски булевард"}
{"url": "https://trud.bg/%d0%b4%d0%b2%d0%b0-%d0%ba%d0%be%d0%bd%d0%b3%d1%80%d0%b5%d1%81%d0%b0-%d0%b5%d0%b4%d0%bd%d0%b0-%d1%86%d0%b5%d0%bb/", "text": "Не зная доколко този останал от миналото девиз говори нещо на днешните българи, затова ще поясня. В епохата преди 1989 г. най-важните за социалистическите страни събития бяха конгресите на конституционно обвързаните с властта комунистически партии. На тях се правеха подробни отчети за постигнатото през отминалия период и се чертаеха смели перспективи за бъдещето, в което съществуваха проблеми, но целта винаги беше светла. Конгресите се провеждаха в синхрон с централния източник на властта, тогава в Москва в лицето на КПСС. Затова най-голямата похвала за висшия форум на БКП беше той да се оприличи на съответния форум на КПСС. При тези правила на системата някой талантлив български пропагандатор, както тогава се наричаха сегашните PR-експерти, роди крилатата фраза: „Два конгреса – една цел“. Сиреч висшата оценка за нашия конгрес беше той Като всеки сполучлив израз и този надживя повода, времето и епохата, като стана символ на фалшивото показно единство. Защо ли тази фраза от отдавна отминалата епоха ми дойде наум, докато гледах впечатляващите кадри от последния висш форум на партията ГЕРБ. При това, независимо че конгресът бе едва четвърти за партията, че беше организиран в новото публично пространство на Интер Еспо Център, а не в традиционния за подобни форуми НДК, че събитието дори не се наричаше конгрес, а Четвърто редовно отчетно-изборно делегатско събрание на ПП ГЕРБ, че бе използвана нова технология за светлинните ефекти и за краткия филм, посветен на триумфалната история на партията, че бе изцяло в синьо, че много приличаше на шоу благодарение и на неподражаемия стил на лидера, а не на скучните казионни говорилни от конгресите на БКП. Откъде идва усещането за повторение, за това, че два конгреса могат да изглеждат като deja vu. Другият конгрес от това сравнение е проведеното месец по-рано заседание на 43-ия конгрес на основната опозиционна сила БСП. То бе издържано в традициите на предшественичката БКП в НДК, в традиционния червен цвят, макар и съобразено с новите реалности – тежкият президиум от предния план бе заменен от немногоброен и страничен, предназначен по-скоро да подкрепя конфликтната лидерка, отколкото да изтъква седящите там. Както се вижда, разликите между двата висши форума са много, но въпреки това Моето обяснение за това е, че трябва да се вгледаме не във външния облик, а в същината. Тя е в неразривната връзка между двете партии, макар и изглеждащи като протагонисти – едната е основната управляваща и то от доста време насам, а другата е основната опозиционна, също от доста време насам. Сякаш те отдавна играят танго, в което на водещите стъпки на едната отговарят ответните стъпки на другата. Действително, на откритите атаки на лидерката на БСП, изречени на 28 октомври на заседанието на конгреса на партията, ГЕРБ отговори моментално с извънредно заседание на Изпълнителната си комисия още на 29 октомври. А на сегашното делегатско събрание на ГЕРБ в центъра на вниманието отново бяха думите и действията на БСП. Като силно закъснял отговор на клетвата на лидерката Корнелия Нинова, че никога няма да приеме ухажването на ГЕРБ и предложенията за участие във властта, премиерът Бойко Борисов отговори с не по-малко категоричното, че ГЕРБ „категорично не желае да се коалира с БСП, не само днес, но и в бъдеще, защото има непреодолими различия“. Но дали в действителност има толкова „непреодолими различия” между двете партии? Ако погледнем формалното им минало, сякаш е така: едната е пряк наследник на БКП, която дори и когато си смени името на 3 април 1990 г. след вътрешнопартиен референдум, си остана със същия членски състав, докато ГЕРБ бе създаден първо като гражданско сдружение през март 2006 г., а на 3 декември същата година се трансформира в партия. Гражданският му произход е закодиран в наименованието: Граждани за европейско развитие на България, което не прилича на партийно. Но ние вече свикнахме с какви ли не странни партийни имена с общ знаменател България: „България без цензура“, „Презареди БГ“, „Демократи за силна България“, „Да България“. Същината на ГЕРБ обаче, сиреч членският състав и ръководните кадри, идваха не от граждански структури, а от незабравимата БКП. Така че тезата за „непреодолими различия“ може да се приеме само в светлината на непримиримата борба между бивши съпартийци. Вярно е, че в идеологическо отношение ГЕРБ и БСП първата е консервативно дясна, а втората умерено лява. Но това е в рамките на доста неясното и често хлъзгаво европейско разграничение – ЕНП и ПЕС. Да, вярно, формално това са двете големи европейски партии, разположени вляво и вдясно, но от какво – от центъра. А те толкова са се сближили около този център, че се докосват. Това личи не само от повтарящите се основни положения в програмите им, но и от договореностите им в Европейския парламент при избора на ръководни органи, а и от големите коалиции (както се наричат дясно-левите правителства), които често правят. Германия е емблематична в това отношение, тъй като управлявалата доскоро голяма коалиция, която доведе до провал в изборите както ХДС-ХСС, така и ГСДП, има всички шансове да се възроди догодина. При това там нито християндемократите, нито социалдемократите са бивши комунисти. Така че и идейното различие между ГЕРБ и БСП изглежда твърде преувеличено. Всъщност онова, което наистина разделя и противопоставя ГЕРБ и БСП, е властта – едната е там, а другата не е. Затова и основната линия на разграничение е по това кой и как управлява. За БСП най-после стана ясно, че влизането във властта не може да стане през задната врата, сиреч чрез инкорпорирането на отделни кадри в управлението на ГЕРБ, затова линията за отхвърляне на коалицията изглежда обоснована. Ако искаш да бъдеш алтернатива, не може тайно да сътрудничиш на опонента си (виж съдбата на ГСДП). По-трудно е логично да се обясни заклинанието на ГЕРБ, че никога няма да се коалира с БСП. Мога да предположа, че е почувствал се обиден от черната неблагодарност на Нинова. Но има и по-смислено обяснение. Неслучайно ГЕРБ залагат все по-ясно на синия цвят. След като прикоткаха, използваха и изхвърлиха „сините“, те вече се чувстват истинските представители на десницата. Но в дългите години на прехода никой не е очаквал СДС да се коалира с БСП, докато при ГЕРБ това изглежда някак естествено. Това трябва да се промени, за да може ГЕРБ окончателно да скъса с червения си произход и да се намести легитимно на освободеното от „сините“ място. Сиреч, трябва да си откъсне „опашката“, като заяви непримиримост към легитимния наследник на БКП. И накрая, коя е единната цел? Ами, властта. Това е общото между двата конгреса, проведени един след друг. Затова на тях по-малко се говореше за конкретни идеи за настоящо или бъдещо управление и много повече за властта.", "date": "2017.11.29", "title": " Два конгреса – една цел\t\t\t"}
{"url": "https://trud.bg/15-%d0%b3%d0%be%d0%b4%d0%b8%d0%bd%d0%b8-%d0%b2%d0%bb%d0%b0%d1%87%d0%b0%d1%82-%d0%b4%d0%b5%d0%bb%d0%be-%d0%b7%d0%b0-%d0%b3%d1%80%d0%b0%d0%b1%d0%b5%d0%b6-%d0%bd%d0%b0-%d0%b7%d0%bb%d0%b0%d1%82%d0%b5/", "text": " Дело за грабеж на златен синджир се влачило 15 години, един месец и 14 дни в Софийския районен съд и било прекратено заради изтичане на абсолютна давност. Така двамата подсъдими се отървали без наказание. За поредния пример за бавно правосъдие съобщиха вчера от Инспектората към Висшия съдебен съвет. От 1 юли до 30 септември съдебните инспектори са проверили 111 заявления от граждани за нарушаване правото им за решаване на делата им в разумен срок. 40 от жалбите по наказателни дела са признати за основателни. Досъдебното производство за задигнатия ланец с 3 висулки започнало през октомври 2001 г. После било спряно от февруари 2003 г. до октомври 2007 г. поради това, че двамата обвиняеми не били намерени на посочените от тях адреси. Според Инспектората на ВСС през тези 4 г. разследващите не проявили усърдие за издирването на обвиняемите.  През 2008 г. процесът започнал в Софийския районен съд (СРС) и  продължил там 8 г. 26 дни, също са допуснати забавяния. Насрочени са били общо 30 заседания. Четири от тях били отложени заради липса на справки за адреса на един от подсъдимите, който бил съден задочно. От април 2011 до април 2016 г. съдът е отложил всички заседания по различни причини заради неявяване на свидетели, вещи лица, адвокати, включително и заради отсъствието на съдията докладчик, на съдебен заседател и други. Делото било прекратено през ноември 2016 г. От Инспектората на ВСС посочиха вчера и още едно дело,  провалено също заради изтекла давност. То се водело за имотна измама и причинена вреда в големи размери и продължило 9 години, 1 месец и 16 дни. Разследването по случая приключило за около 3 години. В съдебна фаза процесът минал през СРС и Софийския градски съд, но Върховният касационен съд го върнал за повторно разглеждане на ниво районен съд. Там останало още 4 години, а 2 години и 5 месеца се бавило, защото съдебният състав не си бил написал мотивите. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.29", "title": " 15 години влачат дело за грабеж на златен синджир\t\t\t"}
{"url": "https://trud.bg/%d0%ba%d0%b0%d0%bb%d0%b8%d0%bd-%d1%8f%d0%bd%d0%b0%d0%ba%d0%b8%d0%b5%d0%b2-%d0%b8%d0%bc%d0%b0%d0%bc%d0%b5-%d0%b8%d1%81%d1%82%d0%be%d1%80%d0%b8%d1%87%d0%b5%d1%81%d0%ba%d0%b8-%d0%be%d1%81%d0%bd%d0%be/", "text": "„Няма монопол върху решаването на един църковен проблем. Ние имаме исторически основания да бъдем църква майка на македонската, няма да се разправяме със сърбите по този въпрос”, категоричен е философът и богослов Калин Янакиев по  . По думите му тъй като преговорите между македонската и сръбската църкви не вървят, няма причина трета църква да се намеси. „Църквата в Македония е жива църква, има по-многобройно монашество от нашето, храмовете са пълни – защо да продължава да бъде в изолация? Не е хубаво, че едностранно се е отделила от сръбската църква, но тя не е и присъединена към белградската патриаршия по много чист начин”, допълни Янакиев. „Сръбската православна църква е наша сестра. Поради тази причина на нейните възражения би трябвало да отговорим принципно”, категоричен е Янакиев. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.29", "title": " Калин Янакиев: Имаме исторически основания да бъдем църква майка на македонската"}
{"url": "https://trud.bg/%d0%bb%d0%b5%d0%b2%d0%b8%d1%8f%d1%82-%d0%be%d0%b1%d1%89%d0%b5%d1%81%d1%82%d0%b2%d0%b5%d0%bd%d0%b8%d0%ba-%d0%bf%d0%b0%d0%b2%d0%b5%d0%bb-%d0%bf%d0%b8%d1%81%d0%b0%d1%80%d0%b5%d0%b2-%d0%bf%d1%80%d0%b5/", "text": "– В ръководството на ГЕРБ има бивши членове на БКП или техни деца. Всички знаят кои са. Чакаха 10-15 години БСП да им даде служби, това не стана и си направиха партия. Ясно е, че ще водят друга политика. БСП също не ги иска. И за двете партии най-важният въпрос е кой ще им бъде съюзник. Защото не могат да управляват сами. А решението за това е на избирателите. – Може би никъде в света – освен в Германия, няма такава коалиция. Спомням си във Франция, когато през 80-те години стана коалицията между Френската социалистическа партия на Митеран и Френската комунистическа партия, тогава веднага дойде американският президент, за да пита какво е това. Американците като чуят социализъм и социалдемокрация, веднага се хващат за пистолета. Митеран тогава му каза: „Бъдете спокойни за нас. Но когато има коалиция на лява и дясна партия, това е все едно някой да бъде прегърнат и удушен.“ Най-краткият път на една лява партия в политиката минава през коалиция с дясна партия. – Зависи в името на какво се прави коалицията, какво е споразумението между двете партии. Ние видяхме, че когато имаше коалиция между БСП и ДПС в България, тя се провали – много големи интереси имаше. Не се очертава друга възможност за коалиция на БСП в бъдеще. И какво ще стане, ако се стигне дотам, не е ясно. – Това са хората, които искат да получат служби. В БСП отдавна има дясна сила. Още, когато БКП се преименува на БСП, това стана под влияние на такива фигури, които искаха социалистите да се откажат от лявата политика. А крайнолявата политика се оказа негодна. Но левите сили не могат да проведат нова политика – нито тези в чужбина, нито тези у нас. – Не съм в ръководството, но съм човек, който признава легитимно избрания председател. Ясно е, че в ръководството на БСП има хора, които са за лява политика, и други, които са за дясна политика. Зависи кои ще надделеят. Грешката на предишното ръководство беше, че не се опря на левите сили докрай. Явно е, че борбата между левите и десните сили в тази партия ще продължи. – Не мога още да бъда категоричен в коментара си. БСП според мен има различно поведение. Има поведение на председателката, която казва: „Активно наляво!“ и защитава леви принципи. Обаче вътре в парламентарната група има и не малко десни депутати, които водят борба за власт вътре в партията. Трябва да наблюдаваме нещата внимателно. Но ако тази партия иска да печели избори и да има влияние вътре в страната, тя трябва да води лява политика. С дясна политика и с лъкатушене уж покрай лявото, което всъщност води до десния бряг, до никъде няма да стигнат. Трябва да има каузи, а не интереси. Защото хората усещат тези интереси и затова не ни вярват и не ни дават да управляваме. – Врагове с партиен билет винаги са били тези, които не са съгласни с политиката на председателя и линията на ръководството. Колкото и партията да търси врага, никога не може да го намери изцяло. Затова този лозунг е постоянен. Но не е това пътят. Пътят е не да се търси врага вътре, а да се търсят съюзници. И то такива, от които няма да ни е срам, и с които можем да водим политика в името на обществото. – Съюзниците трябва да се търсят сред населението, сред избирателите с лява политика и да се правят предложения, които да отговарят на интересите на масите, на гласоподавателите. Сигурно ви звуча малко старомодно, но това са истини, които са вечни. Зная, че днес в модерното общество, това е едва ли не смешно, но по-старите и преживелите знаят повече. – Обяснявам си го с ходовете на ръководството. Като види, че нещата отиват до крайност, те винаги отстъпват. Или сменят политиката, или сменят лозунгите. Но това важи за всяко партийно ръководство на всяка партия, която се пази от разцепление. И така го избягва с компромиси. Е, някои не го направиха и знаете какво стана с тях – имам предвид сините партии. А Лилов наистина в първите години успя да запази единството на партията и това тя да не се разцепи. – Всичко това е следствие на политиката на ръководството. Ако тя се одобрява от хората – уклони наляво и надясно няма да има. Но демотивацията е опасно нещо. – За да кажа дали тя е добър лидер, трябва да видим резултатите. Корнелия Нинова има един проблем – ще бъде ли последвана нейната политика от ръководството и от членската маса. Докато не го разреши този проблем, ще има спънки. Тя трябва да прецени докъде може да води лява политика и колко лява да е тя. Явно е, че тя не може да води напълно лява политика с хората, с които сътрудничи. – Това е проблем и то голям. БСП се разграничи от политиката на Тодор Живков, защото в нея имаше и крайности. И то не само у нас, а и в целия бивш соцлагер. Но БСП прави и ще направи голяма грешка, ако се съюзи с богаташите или допусне част от своето ръководство да се обогати. Затова бих казал: много богатите хора трябва да напуснат ръководството на БСП. В партията винаги е имало богати хора с леви убеждения, но те трябва да си останат обикновени членове. В никакъв случай да не бъдат в първите редици или пък от тях да зависи бъдещето на БСП. Богатите могат да подпомагат финансово партията, щом толкова много държат да членуват в нея – разбира се, сигурно не малка част от тези, които са богати, наистина имат такива убеждения. Но дотук. Те не бива да са в ръководството. – Моето категорично мнение е: Супер богатите социалисти – вън от ръководството на БСП. – Тази промяна, направена от новото ръководство, още не е изпробвана. Но пък не е изяснено как ще бъде сменян председателят. Цялата партия едва ли може да бъде питана кой да й е председател. Конгресът също има някакви права, не само цялата партия. Ще видим. – БСП е принудена да търси колаборация, защото няма мнозинство. Но ДПС трябва да е умерена в своите искания. И точно тази колаборация да бъде широко обсъждана от членовете на БСП. Така, както ще се обсъжда и пита кой да е лидер, така е добре да се обсъди точно това – с кого БСП да направи съюз. – Не съм парламента, за да кажа убедено дали това е така. Но е съвършено очевидно, че и в ръководството на БСП, и в парламентарната й група има не малко случайни хора. Тези случайници дърпат назад и левицата, и парламентаризма като цяло. Защото в другите групи проблемът е същият. – Тя трябва да изясни своята политика за себе си. Ще бъде чута, когато пропагандира политика, която е освободена от наслоения, от грешки и залитания – крайно леви и крайно десни. Народните маси обаче не виждат засега това и не й оказват подкрепа. – Да, това е всичко на дадения етап. Едва ли може повече. Както се казва – това е положението. При такава политика – и то неясна, възможностите на БСП са дотук. Повече проценти ще има само ако промени политиката си по начин, че другите да я припознаят. – И предишните опоненти или врагове, както ги наричате в медиите, се изтъркаха. Те нямат предишната сила. Костов изчезна от политическия хоризонт, тези около него – също. Сега БСП има нови противници – вътре в самата себе си и такива вън от нея. Най-вече в лицето на ГЕРБ. Голяма промяна в БСП още няма, но според мен това ще се случи след няколко години. Не само в национален, а в световен мащаб. И тогава може да се очакват много промени. Социализмът не е измислен в България, винаги е бил внасян у нас – по-рано от Плеханов, след това от други сили. Едва ли в България ще станат някакви кардинални промени в световния социализъм. Такива ще дойдат отвън. Но все пак и ние може да прибавим нещо. – Стигна се дотук, защото капитализмът се развива. Много рано се пророкуваше неговия край, а всъщност се оказа, че проявява много възможности за развитието. Затова и лявото е в криза. То беше тотално на власт в Съветския съюз и в бившите социалистически страни, но се провали. И тази криза ще трае дълго време. Левите тенденции ще бъдат припознати рано или късно, в това няма никакво съмнение. Но за това ще трябва да се изчака.   Павел Писарев е роден в София през 1934 г. в семейството на царски офицер и майка германка. На 19-годишна възраст става член на БКП. Дълги години е кореспондент на “Работническо дело” в Париж. През 70-те години е директор на “Българска кинематография”, бил е и заместник-министър на културата в екипа на Людмила Живкова. Два пъти, преди и след 1989 г., оглавява БНТ. Едно от лицата на “Българската левица” в БСП.", "date": "2017.11.29", "title": " Левият общественик Павел Писарев пред „Труд“: Супер богатите в БСП – вън от ръководството й\t\t\t"}
{"url": "https://trud.bg/%d0%b1%d0%b0%d0%bd-%d1%81-%d1%87%d0%b5%d1%80%d0%bd%d0%b8-%d0%b7%d0%bd%d0%b0%d0%bc%d0%b5%d0%bd%d0%b0-%d0%b7%d0%b0%d1%80%d0%b0%d0%b4%d0%b8-%d0%b1%d1%8e%d0%b4%d0%b6%d0%b5%d1%82%d0%b0-%d0%b7%d0%b0-2018/", "text": "С черни знамена на всичките си сгради БАН започва протести срещу размера на бюджета си за следващата година, съобщиха от академията. Според проектобюджета за учените ще бъдат отделени около 83 млн. лв, докато през тази година разполагаше с над 90. Общото събрание на академията оценява субсидията си за 2018 г. като “ликвидационна”. “Българската академия на науките е основната и най-ефективната научна институция в страната. Нейното унищожаване ще има силно негативни последици върху развитието на България и няма да бъде простено от потомците ни”, се подчертава в официалното становище на БАН. Академиците настояват за “спазване на европейските норми и на поетите национални ангажименти в областта на науката” и призовават обществеността за подкрепа. Това е поредната стъпка на учените от БАН, които в Деня на народните будители 1 ноември организираха протестно шествие с искане за по-голямо финансиране на научния сектор. Протестиращите попитаха как се прави наука без пари. Според синдикатите 30 % от научните работници получават минималната работна заплата, а средната заплата на един доцент е около 750 лева при средна в България 1060 лева. Те изчислиха, че в бюджета за следващата година за наука са предвидени едва 0,18 на сто от БВП. Затова в началото на месеца протестиращите настояха до 2020 година държавата да изпълни ангажимента си като увеличи парите за наука до 1 процент от БВП. Още тогава научните работници предупредиха, че ако исканията им не бъдат чути са готови да продължат с протестите. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.29", "title": " БАН с черни знамена заради бюджета за 2018 г.\t\t\t"}
{"url": "https://trud.bg/%d0%b2-%d0%bf%d0%bb%d0%be%d0%b2%d0%b4%d0%b8%d0%b2-%d0%bd%d0%b0%d0%b3%d1%80%d0%b0%d0%b6%d0%b4%d0%b0%d0%b2%d0%b0%d1%82-%d0%bd%d0%b0%d0%b9-%d0%b4%d0%be%d0%b1%d1%80%d0%b8%d1%82%d0%b5-%d1%83%d1%87%d0%b5/", "text": "Награждаването на най-добре представилите се пловдивски ученици в есенния етап на кампанията „Грамотни ли сме?” ще се състои този в петък от 14 часа в Общинския детски комплекс (ОДК) на бул. „Шести септември“ 193, съобщиха организаторите. Той се проведе на 27 октомври и в него взеха участие общо 718 ученици, съответно от VІІ клас 349 ученици и от ХI – ХІІ клас 369 ученици от 31 общински, държавни и частни училища. Най-добре представилите се 148 ученици ще бъдат наградени със специализирана литература – „Практическа граматика – нови правила“ и „Матура без проблеми – ІІ част“. С „Речник на чуждите думи в българския език“ за максимален резултат точки от теста за ХІ – ХІІ клас се награждават учениците Ангел Илиев Дойчинов и Ренета Тодорова Колева от ХІ клас на ОМГ „Акад. Кирил Попов“. Целта на кампанията е да се провери нивото на грамотност на участниците, свързана с компетентностите, които трябва да са придобили в обучението си по български език до съответния етап. Тестовите варианти за двете възрастови категории (VІІ клас и ХI – ХІІ клас) са съобразени с образователната степен на учениците. Всеки от тестовете е разработен по моделите на изпитните варианти за национално външно оценяване и държавен зрелостен изпит, като включват само въпроси от модулите, свързани с изучения материал по български език. Разнообразните типове задачи от отворен и затворен тип провокираха участниците да покажат до какво ниво са овладели правописната, граматичната, пунктуационната и лексикалната норма в съвременния български книжовен език. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.29", "title": " В Пловдив награждават най-добрите ученици от кампанията „Грамотни ли сме?“"}
{"url": "https://trud.bg/%d0%b2%d0%b0%d1%80%d0%bd%d0%b0-%d1%81-%d0%bd%d0%b0%d0%b9-%d0%bc%d0%bd%d0%be%d0%b3%d0%be-%d1%82%d1%83%d1%80%d0%b8%d1%81%d1%82%d0%b8-%d0%bd%d0%b0-%d0%bc%d1%83%d0%b7%d0%b8%d0%ba%d0%b0%d0%bb%d0%bd%d0%be/", "text": "С два приза е отличена Община Варна по време на годишните награди на Българската хотелиерска и ресторантьорска асоциация (БХРА) по време на официална церемония във вторник вечерта. Морската столица грабна отличие за най-устойчива политика за изграждане на туристическа инфраструктура и за най-много привлечени туристи на музикално събитие – концертът MTV Presents Varna Beach, който събра над 30 000 души на южния плаж. Наградите получи Соня Георгиева, директор на дирекция „Туризъм“ в община Варна, която благодари за отличията и от името на кмета Иван Портних покани БХРА да проведе следващото заседание на Управителния съвет на организацията във Варна. Обновяването на инфраструктурата е дългосрочен приоритет за Община Варна. Тази година се работи по 8 обекта, сред които е и най-мащабният проект – изграждането на бул. „Васил Левски“, припомниха от пресцентъра на общината. Агенция „Пътна инфраструктура“ извършва строително-монтажни дейности в участъка от кръстовището за Аладжа манастир до спирка „Миньор“. Пътят е важна транспортна връзка на града с курортите. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.29", "title": " Варна с най-много туристи на музикално събитие\t\t\t"}
{"url": "https://trud.bg/%d0%b7%d0%b0%d0%ba%d1%8a%d1%81%d0%b0%d0%bb%d0%be-%d1%81%d0%b5%d0%bc%d0%b5%d0%b9%d1%81%d1%82%d0%b2%d0%be-%d0%bf%d1%80%d0%b5%d0%b4%d0%bb%d0%b0%d0%b3%d0%b0-%d1%84%d0%b0%d0%bb%d1%88%d0%b8%d0%b2%d0%b8/", "text": "В ОДМВР-Благоевград са постъпили два сигнала за измами, извършени на ПП1 Е-79 и на път-19 в близост до разклона за с. Елешница. Схемата е следната – в лек автомобил с чужда регистрация пътуват мъж, жена и дете. Те спират преминаващи коли и под предлог, че нямат бензин и се нуждаят от пари за закупуването му, предлагат на шофьорите в замяна на дадената им парична сума фалшиви бижута – обикновено пръстен, който представят за златен. Криминалисти работят по установяването на измамниците. Предупреждават се гражданите да не се предоверяват на непознати, в случай на попадане в подобна ситуация, веднага да сигнализират на тел. 112 или в най-близкото поделение на МВР.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.29", "title": " „Закъсало“ семейство на пътя предлага фалшиви бижута в замяна на пари за бензин"}
{"url": "https://trud.bg/%d0%bc%d0%b2%d0%bd%d1%80-%d0%be%d1%81%d1%8a%d0%b4%d0%b8-%d0%b8%d0%b7%d1%81%d1%82%d1%80%d0%b5%d0%bb%d0%b2%d0%b0%d0%bd%d0%b5%d1%82%d0%be-%d0%bd%d0%b0-%d0%b1%d0%b0%d0%bb%d0%b8%d1%81%d1%82%d0%b8%d1%87/", "text": "Република България остро осъжда поредното  . Това е ново сериозно нарушение от страна на КНДР на нейните международни ангажименти, произтичащи от многобройните резолюции на Съвета за сигурност на ООН. Тази поредна тежка провокация застрашава международния мир и сигурност и подкопава световния режим на неразпространение, посочиха от МВнР. Република България твърдо се придържа към наложените санкции срещу КНДР по линия на ООН и ЕС като инструмент за оказване на въздействие върху Северна Корея за спазване на нейните международни ангажименти. Призоваваме КНДР да се ангажира с надежден и смислен диалог с международната общност, който да доведе до цялостно, необратимо и проверимо премахване на ядрените оръжия от Корейския полуостров и пълно прилагане на съответните резолюции на ООН. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.29", "title": " МВнР осъди изстрелването на балистична ракета от КНДР"}
