{"url": "https://trud.bg/%d0%b2%d1%82%d0%be%d1%80%d0%b8-%d0%bf%d0%b0%d0%bb%d0%b5%d0%b6-%d0%b2%d1%8a%d0%b2-%d1%84%d0%b5%d1%80%d0%bc%d0%b0-%d0%bd%d0%b0-%d0%b1%d0%b8%d0%b2%d1%88-%d0%b4%d0%b5%d0%bf%d1%83%d1%82%d0%b0%d1%82/", "text": "Втори палеж за седмица е станал във фермата на бизнесмена Хасан Чърак в омуртагското село Камбурово. Изгорели са два големи сеновала с над 5300 рулонни бали люцерна, сено и слама. Щетите по първоначални данни вече са за около 100 000 лв., съобщи самият собственик, който е бивш депутат от Великото народно събрание. Първият огнен атентат бе извършен на 1 ноември към 5,50 часа. Тогава пламнал сеновал от 600 кв.м. В него изгорели 2300 рулонни бали. За палежа беше задържан 27-годишен мъж от селото, работник във фермата. Той подпалил сеното и сламата, след като го наказали, че закъснява за работа и карал без разрешение скъпата техника в стопанския двор. Направена е била възстановка на действията му и той показал откъде е минал, как е запалил фуража, разказаха от селото. Хора и животни във фермата не са пострадали. Най-изненадващо в събота към 19 часа пламнал друг сеновал. В него имало над 3000 бали люцерна. Според пожарникари огънят е тръгнал от 4-5 места едновременно, за да се развихри с такава сила за отрицателно време. Разследващите смятат, че отново има данни за палеж. Основната версия е, че и това подпалване е дело на същия млад мъж, който вече не работел във фермата. В Камбурово обаче са притеснени, че извършителят може да е съвсем друг. Младият мъж, сочен за подпалвач, имал психичен проблем, но бил тих и не бил отмъстителен, казват негови съселяни. Те гадаят да не би да се е развихрила огнена война заради арендуването на земите, да има някакви неуредени финансови отношения и се притесняват от по-нататъшните събития. Бизнесменът Чърак не пожела да коментира версиите, като заяви, че разследващите трябва да работят спокойно и да не бъдат притеснявани. Затова не искал да им пречи. Според запознати с бизнеса му нямало начин да има неуредени финанси. Никой не бил чувал да е заплашван и се ползвал с добра репутация. Чърак притежавал над 200 крави във фермата в Камбурово. Обработвал и много земи в района. Имал и бизнес в петролния сектор, хотелиерството и други. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.05", "title": " Втори палеж във ферма на бивш депутат\t\t\t"}
{"url": "https://trud.bg/%d0%b7%d0%b0%d1%81%d0%b5%d0%bd%d1%87%d0%b8%d1%85%d0%b0-%d0%bc%d0%b5%d1%81%d0%b8-%d0%b2-%d1%8e%d0%b1%d0%b8%d0%bb%d0%b5%d0%b9%d0%bd%d0%b8%d1%8f-%d0%bc%d1%83-%d0%bc%d0%b0%d1%87/", "text": "Лионел Меси не успя да блесне в своя мач №600 за „Барселона“. Но си намери достоен заместник Пако Алкасер заби двата гола за домакинската победа с 2:1 над „Севиля“. Каталунците не са загубили нито точка у дома и преди снощния мач на „Реал“ срещу „Лас Палмас“ водят с 11 пункта пред големия враг. Новият треньор на „Барса“ Ернесто Валдерде се превръща и в голям психолог. Веднага след двубой той засипа с похвали Луис Суарес. Уругвайският нападател изживява най-слабия си старт на сезона. От началото му има само три гола. От последното попадения на Суарес са изминали 451 минути – при 1:1 срещу „Атлетико“ на 14 октомври. „Луис има инстикт на убиец и е безкрайно важен за нас“, отсече Валверде. Въпреки че е безпощадна у дома, „Барса“ още не впечатлява с играта си. „Севиля“ се представи много дръзко на „Камп Ноу“ и дори стигна до 1:1. Все пак в 65-ата минута Алкасер, който рядко получава шанс за изява, вкара втория си гол. „Барселона“ е задвижил операция за привличането на още един футболист от Висшата лига. В полезрението на каталунците освен Фелипе Коутиньо от „Ливърпул“ е и датският плеймейкър на „Тотнъм“ Кристиян Ериксен.", "date": "2017.11.05", "title": " Засенчиха Меси в юбилейния му мач"}
{"url": "https://trud.bg/%d0%bc%d0%b8%d0%bd%d0%b8%d1%81%d1%82%d1%8a%d1%80-%d0%ba%d1%80%d0%b0%d1%81%d0%b8%d0%bc%d0%b8%d1%80-%d0%b2%d1%8a%d0%bb%d1%87%d0%b5%d0%b2-%d0%bd%d0%b0%d0%b4-1300-%d0%bb%d0%b2-%d1%89%d0%b5-%d0%bf%d0%be/", "text": "Средната брутна заплата в сектора ще стане над 1600 лева до 2021 година. За младите учители, ако механично допуснем, че ще се удвои, заплатата ще стане 1320. В началото на мандата на управление на „Борисов 3“ заплатата на младите учители е била 660 лева. Това министърът на образованието и науката Красимир Вълчев по  . „При 4-годишен мандат правителството с 4 бюджета може да реализира това изпълнение, това са бюджетите за 2018, 2019, 2020 и 2021 година на почти равни стъпки или с малки изключения. За първата година ние ще имаме почти 23% увеличение“, коментира Красимир Вълчев. „Една част от увеличението ще бъде диференцирано, тоест няма да получават всички 100%, средното ще бъде 100%, но можем да кажем, че увеличението ще бъде от 90% до 120%“, добави образователният министър. „Дуалното образование е добро решение за тези деца, които искат да учат професионално образование, то е добро решение за бизнеса за по-добра практическа подготовка“, каза още образователният министър Красимир Вълчев. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.05", "title": " Министър Красимир Вълчев: Над 1300 лв. ще получават младите учители през 2021 г."}
{"url": "https://trud.bg/%d0%ba%d0%b0%d1%82%d0%b0%d1%81%d1%82%d1%80%d0%be%d1%84%d0%b0-%d0%b7%d0%b0%d1%82%d0%b2%d0%be%d1%80%d0%b8-%d0%bf%d1%8a%d1%82%d1%8f-%d1%81%d0%be%d1%84%d0%b8%d1%8f-%d0%b2%d0%b0%d1%80%d0%bd%d0%b0-%d0%bf/", "text": "23-годишна жена е загинала при зверска катастрофа в неделя вечерта на главния път София-Варна край великотърновското село Ново село. Ударили са се лек автомобил „Фиат“, управляван от жената, която е издъхнала на място и лек автомобил “ Форд“ с 37-годишен мъж зад волана. Водачът на форда е откаран във великотърновската болница с контузии по тялото. Предстои на местопроизшествието да се извърши оглед. Причините са в процес на изясняване. Автомобилите се пренасочват по обходен път през село Балван. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.05", "title": " Катастрофа затвори пътя София-Варна при Ново село, загинала е млада жена"}
{"url": "https://trud.bg/%d1%86%d1%81%d0%ba%d0%b0-%d0%bf%d1%80%d0%b5%d0%be%d0%b4%d0%be%d0%bb%d1%8f-%d0%bb%d1%83%d0%b4%d0%be%d0%b3%d0%be%d1%80%d0%b5%d1%86-%d1%81-21/", "text": "ЦСКА-София надигра с 2:1 Лудогорец като гост в мач от 15-ия кръг на Първа лига и се доближи на само две точки от първото място, което в момента се заема от разградчани. Орлите откриха резултата чрез Густаво Кампаняро в 49-ата минута, но Фернандо Каранга бързо изравни. Последва червен картон на голмайстора на червените, но това не ги сломи и в 71-ата минута резервата Кевин Меркадо донесе победата за своя отбор, информира  . След попадението Лудогорец, който изигра три тежки мача в рамките на седем дни, нямаше сили да натисне своя противник и създаде само едно положение, когато Марселиньо стреля с глава, но Черниаускас спаси. В 49-ата минута Марселиньо получи пас на левия фланг, изчака малко и изведе великолепно Густаво Кампаняро, който овладя добре топката и след шут с левия крак от близка дистанция не остави шанс на Черниаускас – 1:0 за Лудогорец. Радостта на домакините не бе дълга, тъй като в 58-ата минута Фернандо Каранга изравни. Бразилецът вкара с глава след центриране на Тиаго отляво. В 68-ата минута Фернандо Каранга получи втори жълт и респективно червен картон за нарушение срещу Моци. Фаулът не бе груб, но преди това бразилецът бе извършил 3-4 нарушения. Наставникът на гостите Стамен Белчев обаче не го смени и в крайна сметка червените останаха с 10 човека. Само три минути по-късно ЦСКА-София вкара втори гол. Автор на попадението стана Кевин Меркадо, разписал се с шут по земя от двайсетина метра. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.05", "title": " ЦСКА преодоля Лудогорец с 2:1"}
{"url": "https://trud.bg/%d0%b5%d0%b2%d1%80%d0%be%d0%bf%d1%80%d0%b5%d0%b4%d1%81%d0%b5%d0%b4%d0%b0%d1%82%d0%b5%d0%bb%d1%81%d1%82%d0%b2%d0%be%d1%82%d0%be-%d0%bd%d0%b8-%d0%bd%d0%b0%d0%b9-%d1%82%d0%b5%d0%b6%d0%ba%d0%be-%d0%b2/", "text": "Българското председателство на Съвета на ЕС ще е едно от най-тежките в историята на Съюза. Това коментираха пред “Труд” високопоставени източници от Министерски съвет. България ще председателства с рекорден брой досиета – над 200, като в т.ч. са темите от дигиталното досие, което Естония не е успяла да приключи, отбелязаха лаконично от екипа на министъра на европредседателството ни Лиляна Павлова. В сряда в Брюксел ще се проведе съвместното заседание на правителството с Европейската комисия. Премиерът Бойко Борисов ще представи официално пред президента на ЕС Жан Клод Юнкер приоритетите за идните 6 месеца на България, докато страната ни е на върха на ЕС. Припомняме, че първото ни европредседателство съвпада с процеса на взимане на решения по въпроси от критично значение за бъдещето на Обединена Европа. България ще търси баланс и ще насърчава постигането на широк консенсус по приоритетните за съюза теми, за повишаване на конкурентоспособността и стабилността чрез кохезия и създаване на условия за единство и солидарност. Над 265 работни срещи, включително и на най-високо ниво, ще бъдат проведени в България за първите 6 месеца на 2018 година. По предварителен календар това означава до 8 паралелни заседания за 1 ден. Програмата е сочена за безпрецедентна по натовареност от администрацията в Брюксел. Подобен дневен ред ще имат Австрия и Румъния, които ще поемат председателството след България. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.05", "title": " Европредседателството ни – най-тежко в историята на ЕС\t\t\t"}
{"url": "https://trud.bg/%d0%be%d1%82%d1%81%d1%82%d1%80%d0%b5%d0%bb%d1%8f%d1%85%d0%b0-200-%d0%ba%d0%b8%d0%bb%d0%be%d0%b3%d1%80%d0%b0%d0%bc%d0%be%d0%b2-%d0%b3%d0%bb%d0%b8%d0%b3%d0%b0%d0%bd-%d0%ba%d1%80%d0%b0%d0%b9-%d1%85%d0%b0/", "text": "Ловджиите от дружинката в харманлийското село Браница отстреляха най-големия си екземпляр през този сезон. След близо едночасово преследване в горите на Сакар планина, авджиите успели на повалят глиган с тегло малко над 200 кг. Стрелецът Ахмед Мехмедов, който успял да повали дивата свиня, гърмял 31 пъти с пушката си ИЖ 23, като смъртоносни се оказали последните бренекета. Това е шестото диво прасе за този сезон на ловната дружинка с ръководител Георги Ангелов – Гумата. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.05", "title": " Отстреляха 200-килограмов глиган край Харманли"}
{"url": "https://trud.bg/%d1%8f%d0%b9%d1%86%d0%b0%d1%82%d0%b0-%d1%81%d1%82%d0%b0%d0%b2%d0%b0%d1%82-%d0%b7%d0%bb%d0%b0%d1%82%d0%bd%d0%b8/", "text": "С до 10 стотинки за брой поскъпнаха яйцата в страната за около месец. В много магазини цената на стандартния размер М мина 30 стотинки, като само за периода 25 октомври – 1 ноември по области продуктът добави от 4 до 29% към стойността си, показват данни на Министерството на земеделието, храните и горите (къде с колко поскъпнаха вижте в таблицата горе вдясно). Проверка на „Труд” в големите градове в страната показва, че макар и в единични случаи, вече има търговски обекти, които предлагат български яйца размер XL на стойности от 37-38 до 40 стотинки, а полските в голяма търговска верига в София удариха 43 стотинки за брой. Най-евтините и дребни яйца на Кооперативния пазар във Варна в момента струват 26 стотинки за брой. Едрите „вървят” по 29-30 стотинки, а в супермаркетите цените стигат до 32-34 стотинки, предават кореспондентите на вестника. С 6 стотинки само за седмица са поскъпнали яйцата в Бургас. В някои магазини е обявена цена от 33 стотинки за размер L, а по-големите – XL, се харчат по 35 стотинки едното. От шоково поскъпване на продукта се оплакват и жители на Сливен, Смолян и Благоевград. В някои магазини най-малкият размер неопаковани яйца вече струват по 30, вместо по 19 стотинки за бройката, както беше досега. „Драстичното увеличение е заради повишените цени на едро, на които яйцата пристигат в мрежата”, съобщиха търговци на дребно. „Имаше ден, в който на два пъти променяхме цените“, обясниха продавачи. Опаковката от 6 яйца, размер S, вече се продава за близо 2 лева. Производители обясняват пред „Труд”, че причините за поскъпването са комплексни, в това число и чисто сезонни. Отразява се обаче и скандалът със заразените яйца с фипронил в Европа, който достигна България, макар и едва в края на септември, а ефектите от това се усещат със закъснение. Зачестилите случаи на птичи грип на Стария континент също не задмина България, но най-вече предизвика натиск на пазара в ЕС. Заради фипронила и спада на потреблението на крайните клиенти у нас родните производители се ориентираха към европейските пазари, обясняват експерти. В резултат на този експорт и спадналото вътрешно производство, цената на яйцата се увеличава, категорични са те. „Над 100 000 кокошки бяха унищожени. Ситуацията на българския пазар е такава, че ако от него отпаднат 200-300 хиляди кокошки, това води до сътресения. Цените, разбира се, се изкривяват и от големите вериги, които диктуват правилата”, обясни за вестника Димитър Белоречков, председател на Съюза на птицевъдите в България. Той прогнозира, че възходящата ценова тенденцията ще продължи до Нова година, а след празниците стойностите ще паднат. „Яйцата са ги направили колкото кюфтетата, това е безобразие”, описа потребителските настроения гневна клиентка от Сливен. Експерти са категорични, че ако ситуацията се запази в следващите два месеца, то и цените на всички останали продукти, ползващи яйцата като суровина, неизменно ще поскъпнат.   „Каквото и да говорим, цените на яйцата в България са сред най-ниските в цяла Европа, а промяната в посока нагоре идва на фона на летните стойности на продукта досега”, коментира за вестника Димитър Белоречков, председател на Съюза на птицевъдите. По думите му птичият грип не е толкова голям проблем за българските птицевъдни стопанства, тъй като у нас кокошките се отглеждат основно на закрито за разлика от тези в ЕС, където свободната паша е силно разпространена. Според Белоречков е важен и факторът за сезонната подмяна на птиците, като в момента произвежданите яйца са под нормите за големина, която може да се предлага на пазара. „С израстването на кокошките този проблем ще отпадне, но това ще стане най-рано след два месеца, когато пазарът ще се успокои”, категоричен е той.   Има недостиг на пазара на яйца, най-вече заради скандала с открития фипронил и огнищата на птичи грип в цяла Европа. Това заяви пред „Труд” Владимир Иванов, председател на Държавната комисия по стоковите борси и тържищата (ДКСБТ). По думите му птичият грип в момента е засегнал голяма част от Европа, въпреки че в България огнищата са сравнително малко. „Тези събития водят до дефицит на стоката, съответно и по-голямо търсене на български яйца”, категоричен е той. Според него нашите производители сега предпочитат да изнасят, за да взимат по-високи цени, а това също влияе на пазарния механизъм. Иванов прогнозира, че високите цени ще се задържат до Нова Година, но недостигът на пазара ще се „укроти” доста скоро. По думите му ръстът на цените на дребно ще е по-малък в сравнение с нивата на едро.  „Това няма да се отрази толкова осезаемо на семейния бйджет на хората. Има и по-нискокачествени и евтини яйца под 20 стотинки”, уточни той. Според председателя на ДКСБТ увеличението на цените на едро, спрямо изминалата 2016 година, е в рамките на 50%.   С 11,5% на едро поскъпнаха яйцата на едро за периода 30 октомври – 3 ноември 2017 година. Това е промяна от 3 стотинки до 0,29 лева за брой с ДДС, показват актуални данни на Държавната комисия по стоковите борси и тържища (ДКСБТ). Както „Труд” писа, в последната седмица на октомври продуктът регистрира още едно увеличение от над 18%. Според статистиката, с 2,2% до 3,80 лева за килограм поскъпва и пилешкото замразено, а пилешките гърци на едро добавят 0,4% към стойността си, достигайки 7,33 лв./кг.   Общо четири огнища на болестта инфлуенца по птиците /грип/ са констатирани към момента на територията на страната – в област Добрич, Хасково, Сливен и Ямбол, съобщи пресцентърът на Българската агенция по безопасност на храните. В Сливенска и Ямболска област продължава ликвидирането на огнищата. В петък и събота бяха иззети общо около 1600 домашни птици от всички стопанства в сливенското село Глушник. Те подлежат на принудително хуманно унищожение. Мерките се наложиха, тъй като в частен двор бе констатирано първично огнище на инфлуенца по кокошки, токачки и гълъби. Полицията в Глушник осуети опит да бъдат изнесени 60 петли, въпреки категоричната забрана за предвижване на пернати от зоната на огнището. Продължава дезинфекцията в района. Значително по-тежки са материалните загуби в Ямболска област. В две населени места, в две ферми, над 70 хиляди птици подлежат на унищожение. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.05", "title": " Яйцата стават златни\t\t\t"}
{"url": "https://trud.bg/%d0%be%d0%b4%d0%b8%d1%82%d0%be%d1%80-%e2%84%961-%d0%bd%d0%b0-%d0%bc%d0%be-%d0%bd%d0%b0-%d0%be%d0%b1%d1%83%d1%87%d0%b5%d0%bd%d0%b8%d0%b5-%d0%b2-%d0%bf%d0%b0%d1%80%d0%b8%d0%b6/", "text": "Шефът на дирекция “Вътрешен одит” на военното министерство Славчо Златков излетя вчера за Париж, където ще се обучава във Висшето училище по администрация, което е завършил с отличен френският президент Еманюел Макрон, научи “Труд”. Известно е, че преди да се впусне в политиката Макрон е бил финансов инспектор. Във френската столица Златков ще премине курс по антикорупция, като пълната издръжка по време на обучението се поема изцяло от Франция. МО плаща само самолетните билети и командиръвочните. За да бъде удостоен, Златков се е явил на конкурс във френското посолство у нас. Според регламента интервюто с всеки от кандидататите се провежда на два езика – английски и френски. След това резултатите се изпращат в Париж и от там, а не в София, казват кой е спечелил и трябва да замине за обучение. Подписът на Славчо Златков стои под доклада за извършения одит на ВМА по време на служебния кабинет. Според него в дирекцията работят големи професионалисти и във въпросната проверка са участвали много опитни експерти, не са случайни хора, а такива, които рабоят в системата на МО още от 90-те години. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.05", "title": " Одитор №1 на МО на обучение в Париж\t\t\t"}
{"url": "https://trud.bg/3500-%d0%b4%d1%83%d1%88%d0%b8-%d1%81%d0%b0-%d0%b5%d0%b2%d0%b0%d0%ba%d1%83%d0%b8%d1%80%d0%b0%d0%bd%d0%b8-%d0%be%d1%82-%d0%b1%d0%be%d0%bb%d1%88%d0%be%d0%b9-%d1%82%d0%b5%d0%b0%d1%82%d1%8a%d1%80/", "text": "Московската полиция евакуира близо 3500 души от „Болшой театър“ заради заплаха за поставено взривно устройство, съобщават руски медии. Генералният директор на театъра Владимир Урин потвърди пред ТАСС за евакуацията: „Службите проверяват сигнала. Не мога да говоря повече“, заяви той. В района се очакват специални екипи с кучета, които да претърсят театъра, където тази вечер трябваше да започне концертът „Сърп и чук“, посветен на сто години от Великата октомврийска ремолюция. По същото време е получен сигнал за бомба в московския хотел „Метропол“. Там също е изпратен екип на службите за извънредни ситуации. Евакуирани са близо 2000 души. Бомбена заплаха имаше за универсалния магазин ГУМ в Москва, където също бе извършена евакуация на 2800 човека. В Санкт Петербург три търговски центъра бяха евакуирани заради безстопанствени предмети. В Новосибирск постъпиха сигнали за подозрителни предмети в 10 търговски центъра. Сайтът Vesti.ru изчислява, че до момента от около 30 обекта в цялата страна са евакуирани близо 30 000 души. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.05", "title": " 3500 души са евакуирани от „Болшой театър“ заради бомбена заплаха"}
{"url": "https://trud.bg/%d0%b2%d0%b8%d0%b6%d1%82%d0%b5-%d0%b0%d0%ba%d1%86%d0%b5%d0%bd%d1%82%d0%b8%d1%82%d0%b5-%d0%b2-%d0%b1%d1%80%d0%be%d1%8f-%d0%bd%d0%b0-%d0%b2%d0%b5%d1%81%d1%82%d0%bd%d0%b8%d0%ba-%d1%82%d1%80%d1%83-71/", "text": "Рекордно поскъпване през последния месец, бройката на места стига до 40 стотинки. Причините – сезонът, скандалът с фипронила, натиск на европейския пазар и птичия грип.       Рекорден брой теми се решават за 6 месеца в София. Кабинетът заседава в сряда заедно с Европейската комисия.         Това се случва след началото на отоплителния сезон. Фини прахови частици в пъти над нормата дишат жителите на двата града.         Разхлабителното въздействие на „Кумгейт“ разкъса временно омертата на власт и опозиция… но се ще се поправят – коментар на Емил Спахийски.       Тръмп си плати цената, схвана, че атаките стават неубедителни и тръгна да пресушава „вашингтонското блато“ – анализ на д-р Илия Илиев.               В България съвременният Кириак Стефчов е соросоидът и тъжното е, че гласът му се чува най-силно, казва кардиологът проф. Младен Григоров в интервю за „Труд“.           Най-сериозният риск за българската икономика би бил забавянето на растежа на Европейския съюз – анализ на финансиста Димитър Чобанов.       Николай Цачев: Ще се зарадвам като видя построеното село – репортаж на Цветелина Георгиева.             Силует на Сорая Саенс де Сантамария, заместничка на испанския премиер Мариано Рахой. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.05", "title": " Вижте акцентите в броя на вестник „Труд“ в понеделник, 6 ноември 2017"}
{"url": "https://trud.bg/%d0%b4%d0%be%d0%bd%d0%b0%d0%bb%d0%b4-%d1%82%d1%80%d1%8a%d0%bc%d0%bf-%d0%b1%d0%b8%d1%85-%d1%81%d0%b5%d0%b4%d0%bd%d0%b0%d0%bb-%d0%b4%d0%be-%d0%ba%d0%b8%d0%bc-%d1%87%d0%b5%d0%bd-%d1%83%d0%bd-%d1%82/", "text": "Президентът на САЩ Доналд Тръмп заяви, че „със сигурност ще е отворен“ за среща с лидера на Северна Корея Ким Чен-ун. Попитан по време на телевизионно интервю, дали „някога би седнал до диктатора“, Тръмп отговорил, че би провел среща с всеки азиатски лидер, пише индийското англоезично издание The Economic Times. „Ще седна до всеки“, заявил държавният глава на САЩ. „Не мисля, че това би представлявало слабост или сила, просто мисля, че да говориш с хората не е лошо нещо“. „Така че със сигурност съм отворен за среща, но да видим накъде ще тръгнат нещата. Мисля, че в момента е прекалено рано, за да говорим по този въпрос“, допълнил Тръмп. В неделя от Пхенян излязоха с нова серия , във връзка с двуседмичната му обиколка в Азия. В момента американският държавен глава се намира на тридневно посещение в Япония. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.05", "title": " Доналд Тръмп: Бих седнал до Ким Чен-ун, трябва да поговорим"}
{"url": "https://trud.bg/%d0%b4-%d1%80-%d1%85%d1%80%d0%b8%d1%81%d1%82%d0%be-%d0%bc%d0%b0%d0%b7%d0%bd%d0%b5%d0%b9%d0%ba%d0%be%d0%b2-%d1%81%d1%8a%d1%81%d0%bb%d0%be%d0%b2%d0%b8%d0%b5%d1%82%d0%be-%d0%bd%d1%8f%d0%bc%d0%b0-%d0%b4/", "text": "„Новият министър на здравеопазването трябва да е лекар, защото ако не е – съсловието няма да го приеме. Един мениджър какво ще разбира от медицина?”, коментира д-р Христо Мазнейков по  . По думите му новият здравен шеф трябва да бъде консенсусна фигура, която всички медицински съсловия приемат. „Освен да бъде лекар, той трябва да бъде и мениджър. Никой от нас не бяга от реформи, ние знаем, че трябват реформи”, категоричен е Мазнейков. Според него един от големите проблеми на здравеопазването е, че всеки следващ здравен министър тотално изтрива работата на предшественика си и започва наново. „Затова трябва да има разговор със съсловията. Да кажем – правим реформа, идва министъра, работи по нея, като дойде следващия министър – продължава”, категоричен е Мазнейков. Той призова следващия здравен министър, който и да е той, да започне широк дебат с всички съсловия в медицината и да се изготви програма за работата на Министерство на здравеопазването, която да бъде продължена от всеки следващ министър. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.05", "title": " Д-р Христо Мазнейков: Съсловието няма да приеме новия министър, ако не е лекар"}
{"url": "https://trud.bg/%d1%86%d0%b2%d0%b5%d1%82%d0%b0%d0%bd-%d1%86%d0%b2%d0%b5%d1%82%d0%b0%d0%bd%d0%be%d0%b2-%d0%b1%d1%81%d0%bf-%d0%ba%d0%be%d0%bc%d0%bf%d1%80%d0%be%d0%bc%d0%b5%d1%82%d0%b8%d1%80%d0%b0-%d0%ba%d0%bc%d0%b5/", "text": "Опозицията, в лицето на БСП, хаби време и нерви в опити да компрометира кметове и общински съветници от ГЕРБ, като по този начин се мъчи да спъва тяхната работа в полза на хората, заяви зам.-председателят на ГЕРБ и председател на ПГ на партията Цветан Цветанов на среща с членове и симпатизанти на партията в Разград, съобщиха от пресцентъра на ГЕРБ. „Ръстът на БВП е 4%, като през 2018 година се очаква да достигне рекордните 105 млрд. лв. Сериозен ръст има и делът за заплати, предвиден в Бюджет 2018. 330 млн. лв. в повече има за учителски заплати, 750 млн. лв. за бюджетни заплати, 180 млн. лв. за увеличаване на пенсиите. С подобен подход страната ще получи по-добро развитие и ще оправдаем очакванията към нас, свързани с предстоящото председателство на ЕС“, категоричен бе Цветан Цветанов. „ГЕРБ гласува политическо доверие на д-р Валентин Василев за кмет на община Разград и днес, виждайки свършеното от него, се убеждавам с правотата на това наше решение”, подчерта зам.-председателят на ГЕРБ Цветан Цветанов. Той призова членовете и симпатизантите в залата да се активизират за предстоящия местен вот през 2019-та година, като целта е увеличаване на кметовете на кметства, както и спечелването и на други общини от областта. Цветан Цветанов обясни, че освен подобряване на пътната мрежа, Разград ще има възможност да се възползва и от част от отпуснатите 624 млн. лв. за образователна инфраструктура. „С тези пари ще бъдат изграждани спортни площадки, закрити физкултурни салони и др. Уверен съм, че регионът ще продължи да се развива“, допълни той. Преди срещата със симпатизанти, Цветан Цветанов лично инспектира изразходването на целево отпуснатите 1 млн. лв за инфраструктурни обекти в Разград. Зам.-председателят на ГЕРБ бе придружаван от кмета на Разград д-р Валентин Василев, народния представител от ГЕРБ-Разград Десислава Атанасова и областния управител Гюнай Хюсмен. Те посетиха 3 от общо 20-те улици, чиято рехабилитация е напълно или почти завършена, като се очаква се да бъдат ремонтирани още поне 6 улици. С отпуснатите средства се облагородяват и междублокови пространства, тротоари, градинки. „Поздравявам Общинската администрация в Разград за това, че въпреки кратките срокове, успяха да изпълнят всички процедури, предхождащи усвояването на тези средства. За други съседни общини също имаше отпуснати средства. За разлика от вас обаче, те не успяха да задействат тяхното усвояване заради мудните си общински администрации. В момента предвидените обекти за финансиране стоят непокътнати“, отбеляза Цветанов след инспекцията. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.05", "title": " Цветан Цветанов: БСП компрометира кметове и общински съветници от ГЕРБ"}
{"url": "https://trud.bg/%d0%bf%d1%83%d1%82%d0%b8%d0%bd-%d0%b8-%d1%82%d1%80%d1%8a%d0%bc%d0%bf-%d1%89%d0%b5-%d1%81%d0%b5-%d1%81%d1%80%d0%b5%d1%89%d0%bd%d0%b0%d1%82-%d0%b2%d1%8a%d0%b2-%d0%b2%d0%b8%d0%b5%d1%82%d0%bd%d0%b0%d0%bc/", "text": "Президентът на САЩ Доналд Тръмп заяви, че ще проведе среща, лице-в-лице, с руския си колега Владимир Путин следващата седмица, в кулоарите на азиатския икономически форум, на който двамата ще присъстват, предава американската новинарска телевизия ABC News. “Мисля, че се очаква аз и Путин да проведем среща, да“, заяви американският президент пред репортерите на борда на Air Force One. „Искаме помощта на Путин за Северна Корея и ще се срещна с много различни лидери по този въпрос“. „Русия граничи със Северна Корея. Те също са много загрижени, мисля че от това, че Северна Корея тласка региона към криза. Естествено, Русия трябва да играе роля в разрешаването на конфликта“, заяви висшестоящ служител на Белия Дом пред телевизията. Той обясни защо Тръмп иска помощ от Путин. „Русия има задължения, като една от страните основателки на ООН с право на вето, да спазва резолюциите на Съвета за сигурност на ООН… включително санкциите, които бяха наложени срещу Пхенян по-рано тази година“. Срещата, за която говорителят на руския президент каза, че се подготвя от няколко седмици, ще се случи в напрегнат момент на отношенията между двете страни, предизвикан от размяната на санкции, кризата в Сирия и разследването за намеса на Русия в президентските избори на САЩ през 2016 година. Тя ще се проведе в град Да Нанг, във Виетнам, където двамата ще участват в срещата на върха на организацията за „Азиатско-тихоокеанско икономическо сътрудничество“(АПЕК, АТЕС). Дмитрий Песков, говорителят на Путин, заяви, че „важността от срещите между президентите на САЩ и Русия за международните отношения трудно може да бъде недооценена“. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.05", "title": " Путин и Тръмп ще се срещнат във Виетнам"}
{"url": "https://trud.bg/%d1%80%d1%83%d1%82-%d0%ba%d0%be%d0%bb%d0%b5%d0%b2%d0%b0-%d0%b8%d0%bc%d0%b0%d0%bc%d0%b5-%d1%81%d0%b5%d1%80%d0%b8%d0%be%d0%b7%d0%b5%d0%bd-%d0%bf%d1%80%d0%be%d0%b1%d0%bb%d0%b5%d0%bc-%d1%81-%d0%b0%d0%b3/", "text": "– Едно от най- трудоемките неща, които съм правила, защото това са близо 40- 50 човека екип, а освен това имаме и много специални гости, някои от тях идват от чужбина. Ибряма също ще дойде за концерта в София. Първият път, когато направихме концерта с Филхармонията беше трудно, но този път е два пъти по- трудно, защото имаме много по- сериозни амбиции и искаме да го направим още по- хубаво от преди. Почти не съм спала в последните месеци, защото да организираш сам такова нещо е наистина изтощително. Освен Ибряма, Орлин Павлов, Стефан Вълдобрев и хип- хоп изпълнителя Жлъч, ще има и още една изненада. – Да – излиза на 17 ноември и сега на концерта ще е премиерата му в България, като ще го има и в зала „България”. Той първо излезе в Япония и се казва „Confidence True” – „Увереност- Истина”. Седмица по- късно в Япония направиха втори тираж, а вече имам и покана за по- голямо турне в Азия. Това е може би най-трудоемкият ми албум, записан е в Лос Анджелис с двама музиканти, които бяха номинирани за „Грами” – Джамил Брунър, който свири с групата „Дъ Интернет” и Рона Ван, който беше на турне с Бруно Марс, а Софийска филхармония също участва в него. – Неразбирането, а в личния ми живот – егоизъм и желание за обсебване. Вчера четох една много хубава мисъл на Оскар Уайлд – „Опит е името, което всички даваме на своите грешки”. Та моят опит – или грешки – съответно са, че прекалено много съм позволявала на хора да вземат от мен за свое собствено угаждане. – Ние, че сме най-бедни в Европа е ясно, но същевременно виждаш по улиците, че се карат мерцедеси и беемвета, тоест има един парадокс, че у нас има богати хора, но и много бедни – няма изразена средна класа и това е, защото все още тънем в една много явна и много дълбоко покрита корупция, която най-вероятно трябва да се изреди моето и на моите деца поколение, за да се изчисти. – Най-добри сме да търсим вината другаде, но не и в себе си. В това мисля, че сме много добри! Иначе може да сме всякакви, но сме гостоприемни, топли и добри хора. – На първо място хората, които завършват в чужбина и успяват да се интегрират в едни по-напреднали общества, трябва да се върнат и прилагат наученото на местно ниво, тогава нещата ще се променят. Другото е, че ние трябва сами да се интересуваме от това, което действително се случва в нашата държава, а не да си пълним главите с клюки и глупости. Третото най-важно е да знаем какво имаме наистина и да го използваме, например туризмът е едно от най-ценнните ни неща. Това са трите ни опорни точки. У нас има мегдан за инвестиции. България не е само йогурт и розово масло, тук има и толкова много други неща, като огромния брой минерални извори например, а хората пътуват по света, за да ходят на СПА! – О, да! Вчера ми направи силно впечатление, че като се прибирах от Сърбия и от Белград до българската граница – хората карат изключително спокойно и няма засичане, а тук има някаква назряваща и гнетяща се агресия, макар че вече има магистрала до границата. Тази агресия е не само на пътя, а на всякакво ниво в ежедневния живот на хората – дали ще е бой на улицата, на пътя, агресия в училище – ние имаме сериозен проблем с агресията като нация и възпитание на нашите деца. Това е много сериозен проблем! – В модерната българска музика така наречена поп- рап музика е пълно с изпълнители, които може би са по-вулгарни от попфолка. Даже вече наблюдавам попфолк изпълнители, които мислят и се държат по-напредничаво и морално от тези в попа. Например Азис, или Галена, за които смело мога да кажа, че правят неща, които са над средното българско ниво. – Не, не съм им на годините и никога не съм правила такава музика, за да мога да го усетя това нещо. В моята музика има послания, мисъл и емоция, тя не е за дупари, танци или голотии, тя е за нещо друго. – Тази тенденция според мен ще отшуми, както всяка друга, защото няма по-хубаво от естествената красота. Както са си слагали тези силикони по лицата, гърдите, или телата, след 4- 5 години ще се чудят как да ги махнат. Тогава според мен ще имат проблем. Има хора, които нямат мярка и не могат да разберат, че много хубаво, хич не е хубаво – прекаляването с размерите на бюста, или на устните например в един момент може да ти пречи на елементарни действия, дори на храненето, има страшни абсурди. – За това, че Саня Армутлиева нищо не може да направи за тях на първо четене. Второ, че телевизията е един балон и тази слава, която имаш в един момент, изчезва. Има много такива примери с хора, които спечелиха последните формати, като Славин Славчев и Християна Лоизу, за които почти не сме чували дума, а те отидоха като победители във Вирджиния. – Георги Господинов, Явор Гърдев, Недко Солаков. Има хора, които правят нещо за нашето културно развитие, което е много по-ценно от всички други, които се бият на първа линия в гърдите. Трябва да ценим тези хора, които мислят в тази държава, защото смятам, че броят им намалява всекидневно. – Имам фондация – MySoul.bg, която се занимава с грижи за психичното здраве, защото в България няма една институция, която да се грижи за превенция на самоубийствата. Също така няма и горещ телефонен номер, на който хора със суисидни мисли могат да звъннат, въпреки че страната ни за пореден път е на едно от водещите места в Европа по самоубийства на млади хора в активна възраст. Това е статистика, за която не се говори по простата причина, че здравното министерство не полага никакви грижи за това. В последните години примерите за това какво е нивото на грижата за психично здраве у нас са много, при все, че вече колко – с извинение луди хора убиха, или биха хора по улиците само за последната година! – Основната причина е стресът и непознаването на заболявания като депресия, паник атаки и тревожни разстройства, това е тема табу в България. У нас заради този комунизъм хората са свикнали, че ако кажеш – абе, нещо не ми е добре и вече се започва – ти си луд за връзване, трябва да те вкарат в лудница, да те вържат! Хората не разбират, че има различни състояния и тревожни разстройства, но с повдигане на тези въпроси и те започват да осъзнават, че това са нормални неща, които се случват на всеки четвърти човек в западния свят. У нас никой не говори за това и никой не взима мерки населението да се осведоми, защото болестта на XXI век е депресията. – Че е чисто луд по един вреден за света начин. – Не бих се изкушила заради компанията на когото и да било, бих се изкушила само за цената, която биха ми платили, но за момента и това не би ме примамило. Скоро ми звъняха за „Вип брадър ол старс”, но отказах. – Бях заинтригувана от тази информация, защото честно казано припознах себе си и в трите пъти. Тоест, ако има теория, че човек се влюбва само три пъти в живота, какво правим след това? (Смее се) Според мен човек има един определен капацитет от емоции и любов, които може да даде и ако я дава все на грешните хора, после какво ще остане за правилния – някой ден, някъде? Може би имам страх от това, че в един момент емоциите ще свършат и няма да имам какво да дам на някой, който би го заслужавал. – Ние на първо място сме приятели. Спечели ме с ум. – Когато се случи – тогава! Аз съм много трудолюбива, но не съм трудна! – Имам случка с моя брат- близнак от 4- ти април 2004-та. Четиринадесет дни преди 14- тия ни рожден ден, той падна от едни скали на Рилските езера и изпадна в кома, след като си беше изкарал кост от таза, която после му влязла обратно. По същото време аз, без никаква причина изпитах зверски болки на същото място, където той се беше ударил, но от другата страна – толкова силни, че не можех да ходя. Това съвпадение на дни и дати, беше много странно – имаме такава силна връзка, като на близнаци. – Когато шофираш, трябва да гледаш в огледалата. Тате ми го каза.   Известната певица Рут Колева е родена в семейството на двукратния европейски и световен шампион във вдигането на тежести Неделчо Колев. Артистичната си дарба тя наследява от майка си, която е художник, но след като родителите й се разделят, Рут остава с баща си. Певицата има брат-близнак, с когото продължават да поддържат много близки отношения, въпреки, че той избира да живее при майка им. Детските години на Рут преминават в екзотични страни като Индия, Тайланд и Бахрейн, където баща й е треньор. Първите си музикални успехи тя постига в Америка, където едва 15-годишна записва няколко песни с мениджъра Джо Флетчър. През 2007 година гласовитата изпълнителка печели стипендия от фондацията на легендарния Стиви Уондър и учи в „Hollywood Pop Academy” в Лос Анджелис. У нас името на Рут нашумява след участието й в „Мюзик Айдъл“, където тя успява да впечатли и Лепа Брена, която я нарича световен талант. Продуцентът на Бруно Марс и Ейми Уайнхаус – Марк Ронсън също оценява музикалните качества на Рут и определя албумът, носещ нейното име – „RUTH“, като невероятен. Освен много награди у нас, певицата е носителка и на отличието за най-добра вокалистка от JAJ Awards – Inter FM – Япония.", "date": "2017.11.05", "title": " Рут Колева: Имаме сериозен проблем с агресията"}
{"url": "https://trud.bg/%d0%b2%d0%bd%d0%b8%d0%bc%d0%b0%d0%bd%d0%b8%d0%b5-%d0%bf%d0%be%d1%85%d0%be%d1%82%d0%bb%d0%b8%d0%b2%d0%b8-%d0%bf%d0%be%d0%bb%d0%b8%d1%82%d0%b8%d1%86%d0%b8-%d0%b4%d0%b5%d0%b1%d0%bd%d0%b0%d1%82-%d0%be/", "text": "В коридорите на властта сексът и сексуалният тормоз очевидно не са непознати явления – навсякъде по света ги има. В Лондон тази тема внезапно излезе на дневен ред. И много бързо доведе до първа оставка. Първият член на кабинета вече си призна. Министърът на отбраната Майкъл Фалън положил ръка върху коляното на една журналистка, която, според собствените й думи, спокойно и учтиво му обяснила, че ако това се повтори, ще го цапне през лицето. „Той си махна ръката и с това нещата приключиха“, разказва журналистката. Джулиа Хартли-Брюър разказа за този случай отпреди 15 години, който можеше и да потъне някъде в скандалните хроники. Но след вълната от възмущение, заляла света след разкритията около американския филмов продуцент Харви Уайнстийн, правителството на Тереза Мей е принудено да реагира. И развръзката не закъсня – Майкъл Фалън вече подаде оставката си. Британските медиите освен това съобщават, че в правителствената централа циркулира списък с 40 имена на политици от управляващата Консервативна партия, които са обвинени в неуместно поведение и дори в сексуален тормоз. Твърди се, че сред тях има поне петима членове на правителството. Мнозина наблюдатели в Лондон обаче се питат дали шумът около Фалън и списъка не е просто опит да се отклони вниманието от други, много по-тежки проблеми на правителството в момента. Тереза Мей, която се представи зле на парламентарните избори и не може да излезе от задънената улица на преговорите за Брекзита, непрекъснато се намира под силен натиск. По повод назряващия секс-скандал сега тя видимо се активизира и предложи дори нов кодекс от правила за поведение, защото досегашните процедури били „беззъби“, а депутатите нямали задължението да помагат за юридическото изясняване на обвинения за сексуален тормоз. „Според мен тази ситуация не може повече да се толерира. Просто не е честно по отношение на сътрудниците, много от които са съвсем млади и това е първата им работа след завършването на университета“, пише Тереза Мей в писмо до председателя на парламента. Мей подчертава, че тя и нейната партия били твърдо решени да защитават сътрудниците на парламентаристите. „За тази цел трябва да създадем процедура за подаване на оплаквания, валидна за целия парламент и задължителна за всички депутати“, казва още британската министър-председателка. Андреа Лийдсъм, министър по парламентарните дела, също подхвана темата в долната камара на парламента. Според нея депутатите трябва да изготвят и въведат новите правила в близките няколко дни. А министри, които упражняват сексуален тормоз над свои сътруднички и сътрудници, начаса трябва да бъдат освобождавани. Пределно ясна позиция, която обаче редица критици на правителството вече наричат „лов на вещици“. Още преди повече от седмица правителствената ръководителка нареди да бъдат проучени обвиненията срещу изпълняващия длъжността министър на търговията Марк Гарниър. Негова сътрудничка разказа пред пресата, че през 2010 година Гарниър я изпратил да купи два вибратора от един секс-шоп в Лондон. Единият бил предназначен за съпругата му, а другият – за негова сътрудничка. Освен това в присъствието на още хора той нарекъл сътрудничката си „захарна цица“. Засега не е ясно какви ще бъдат последиците за 53-годишния консерватор и баща на три деца. Но изнесените детайли хвърлят светлина върху отчасти обичайното общуване по коридорите на властта в Лондон.", "date": "2017.11.05", "title": " Внимание: Похотливи политици дебнат отвсякъде\t\t\t"}
{"url": "https://trud.bg/%d0%bc%d0%b8%d0%bb%d0%b0-%d0%ba%d1%83%d0%bd%d0%b8%d1%81-%d0%bd%d0%b5-%d1%81%d0%b0%d0%bc%d0%be-%d0%b2-%d1%85%d0%be%d0%bb%d0%b8%d0%b2%d1%83%d0%b4-%d0%b8%d0%bc%d0%b0-%d1%81%d0%b5%d0%ba%d1%81-%d1%81/", "text": "– Аз съм родена и израснала в комунистическия лагер. В СССР не се случваше много по време на Коледа. Живях в съюза седем години и нямам особено хубави спомени от там, ако трябва да съм честна. Живяхме в бедност и имахме страшно много грижи, тревоги и проблеми. Последното нещо, за което сме мислили е как да декорираме коледното дърво през декември. Когато се преместихме в САЩ, видях целия блясък на сезона и разкоша, който съпровожда коледните празници. Родителите приеха и заобичаха американския начин на живот още с първия ден, в който стъпиха в тази страна. Нямаше значение, че сме евреи. От една страна за много хора Коледа е време за поглед назад и навътре, за молитва. Но в моята къща е време за огромно парти. Купуваме голямо изкуствено дърво, пеем песни. Декорираме го с уста и очи. Имаме и друго – по-ново – което е илюминирано с модерни светлини. След като се омъжих, празниците станах още по-приятни и интересни. Понякога пътуваме до Айова при семейството на мъжа ми и празнуваме с тях. Прекрасно е по Коледа. – Определено съм западен човек. И това си личи дори по време на зимния сезон и празниците – къщата ми е пълна с всякакви декорации. Някои са крещящи и кичозни, но са забавни и допринасят за празничното усещане. И аз се гордея с това. Определено не сме сноби, когато става въпрос за домашни декорации. Гирляндите са навсякъде, целият дом е осветен отвътре и отвън. Имаме си специална машина за снежинки. Все пак живеем в Лос Анджелис, където не вали сняг. – Разбира се. И така трябва. Да отидеш до крайност в правенето на филм, да представиш по-провокативни персонажи и ситуации е голяма забава, признавам си. Защо само мъжете трябва да имат позволение да го правят. Никога не съм разбирала тези неписани правила. Затова и заглавието на филма е „Палави мамчета“, а не „Смирени мамчета“, „Тихи мамчета“ и нещо от този род. Цялата идея зад филма е да си прекараме прекрасно и да разсмеем публиката с нашите крайности. – Отговорът на този въпрос се знае най-добре от филмовите студия. За тях са важни печалбите и тези филми очевидно са финансово успешни. Интересът към тях постоянно се увеличава. И докато това е така, можете да бъдете убедени, че студията ще продължават да произвеждат продукти като „Палави мамчета“. Хората в индустрията не са глупави – те мислят с калкулатор в ръка и винаги взимат решения с цифри в главата си. – Обичам да продуцирам и с две приятелки си направихме прекрасна филмова и тв компания. Те са прекрасни. Кръстихме продуцентската си къща “Orchard Farms”. Преди три години продадохме 14 сериала. Успехът е важен, крайният резултат от работата е от изключително значение, но за мен самият процес е най-удовлетворяващ. Развиването на идеите ме изпълва с вдъхновение. – Трудно е, но се опитвам да го правя, да балансирам, да бъде добра майка и професионалист. Така съм си организирала ежедневието, че да мога да заведа децата си на училище и дори да ги прибера. Засега ми се получава добре.  – Не, не съм ги проследила. Аз нямам профили в социалните мрежи. Защото ако трябва да прочетеш добрите неща, ще трябва да прочетеш и лошите. Знаете, онези наистина екстремно отрицателни, наситени с омраза обидни ревюта и рецензии. Аз не бих искала да попадам на такива коментари, които да ме карат да се чувствам зле. – Не. Определено не бих позволила на децата си да влязат в шоубизнеса. Харесвам това, което правя, никой не ме е карал насила да влизам в шоубизнеса. Родителите ми искаха да остана в училище и да продължа своето образование. Но сега ситуацията е различна. Истината е, че и аз не искам да им налагам начин на живот, но се надявам, че те не биха избрали моя път. – Да. И ако дъщеря ми реши да се занимава с кино ще и сложа предпазен девствен колан. Шегата настрана, смятам, че тези проблеми съществуват във всички индустрии и професионални сфери, не само в нашата. Просто в шоубизнеса всичко е по-шумно и в момента фокусът е върху нас. Така е устроен светът. Но се гордея, че живея в страна, в която жените имат възможността да говорят публично за тези проблеми и да изразят своята позиция без страх. Защото има много общества, където бесят и убиват жените с камъни. Това се случва и до днес. Затова обичам моята страна – тук можеш да говориш свободно.", "date": "2017.11.05", "title": " Мила Кунис: Не само в Холивуд има секс скандали"}
{"url": "https://trud.bg/%d0%b7%d0%b0%d0%bf%d0%bb%d0%b0%d1%85%d0%b0%d1%82%d0%b0-%d0%b7%d0%b0-%d0%bf%d0%be%d1%81%d1%82%d0%b0%d0%b2%d0%b5%d0%bd%d0%b0-%d0%b1%d0%be%d0%bc%d0%b1%d0%b0-%d0%b2-%d0%b1%d0%be%d0%bb%d1%88%d0%be/", "text": "в сградата на „Болшой театър“ в центъра на Москва се оказа фалшива, съобщи ТАСС. „Театърът вече работи в обичайния си режим“, съобщиха от ръководството на културната институция. От руската служба за извънредни ситуации потвърдиха, че проверката на сградата е проведена от три екипа сапьори със служебни кучета и „не е открито нищо подозрително“. От сградата бяха евакуирани 3500 души, които се бяха събрали в Бетховенската зала на „Болшой театър“, за да присъстват на концерта „Сърп и чук“, посветен на 100-годишнината от Октомврийската революция. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.05", "title": " Заплахата за поставена бомба в „Болшой театър“ се оказа фалшива"}
{"url": "https://trud.bg/%d0%b4-%d1%80-%d0%b5%d0%bc%d0%b8%d0%bb%d0%be%d0%b2%d0%b0-%d0%bf%d0%be%d0%bc%d0%be%d0%b3%d0%bd%d0%b0%d0%bb%d0%b0-%d0%bd%d0%b0-%d0%b0%d1%80%d1%85-%d1%80%d0%b0%d0%ba%d0%b0%d0%b4%d0%b6%d0%b8%d0%b5%d0%b2/", "text": "Архитектката Вяра Ракаджиева потърсила помощ от д-р Емилова, след като се „сдобила” с много тежка астма, списък с още диагнози и задължително присъствие в чантата на две помпички за справяне с кошмарните дихателни пристъпи. До студентските години Вяра даже нямала медицински картон. Била здрава, много енергична и активно плувала. Но като повечето модерни градски хора и тя попаднала в стреса на всекидневието и омагьосания кръг на болести, килограми и купища лекарства. Получила втора степен затлъстяване, хиперинсулинизъм, черният й дроб бил увеличен и омазнен, нивата на артериално налягане повишени. Но най-мъчителна била бронхиалната астма. Появила се след много ангини и лечението им с антибиотици. Вяра си спомня, че когато я приели по спешност в болница заради ужасни болки в гърлото от гноен абсцес на фаринкса, всеки ден й поставяли „по една тавичка” инжекции антибиотик. Въпреки лекарствата, астмата не отстъпвала, пристъпите на задух били тежки, появили се двете помпички и дежурната диагноза, че обречеността е за цял живот. Жената потърсила спасение в санаториални процедури в Сандански. Но постигнатият ефект бързо изчезнал. Започнало да й се налага да спи седнала, защото се давела, и сутрин тръгвала по задачи уморена и сърдита на болестта. Хранела се основно с месни и млечни продукти, тестени и сладки неща. Точно това променила още с първото си идване в медицинския център на д-р Емилова през 2012 г. Била като разтърсена от думите на лекарката, че ако за 6 месеца забрави млякото и млечните произведения и свали 20 кг, ще забрави и астмата. Изглеждало прекалено просто и желано невъзможно. Първото гладуване на Вяра Ракаджийска било 20 дни, последвано от 20 дни захранване. Болестта сякаш по чудо отстъпила. Според д-р Емилова случаят на жената има съвсем логично обяснение. Консумирането на големи количества млечни продукти предизвиква в организма образуване на слуз, причина за различни дихателни проблеми. Освен това води до извличане на калций от костите и застрашава организма с остеопороза. Всяко гладуване на Вяра е по 20 дни с 20 дни захранване. Посещавала е няколко пъти медицинския център, правила е програмата и сама. Забелязала е, че когато заради голям стрес в работата пренебрегне съветите на д-р Емилова, се чувства некомфортно и килограмите напомнят за себе си. Но астмата е вече в миналото.   Иван Палигоров е на 14 години. От бебешка възраст получавал по „редовен график“ тежки отити и приемал няколко пъти годишно антибиотици, спомня си майка му. Трябваше ми известно време да направя връзка между съвета на д-р Емилова към мен и възможността да се овладее непрестанното боледуване на сина ми, казва Вяра. Нито един лекар, освен нея, не изказа увереност, че отитът и млякото вървят ръка за ръка, разбивайки здравето ни. Иван преживя много тежки моменти. След консумация на прясно мляко получаваше хрема и само ден-два след това се възпаляваха ушите. Приеман е бил по спешност в „Пирогов“ за седмица заради мъчително възпаление на ушите. Пукано му е било тъпанчето, пак при спешна ситуация. Това е изключително болезнена манипулация и момчето се гърчи в ръцете на Вяра и пищи. За малчуганите е стряскащ даже и видът на инструмента, подобен на подострена отвертка, спомня си майката на Иван. На всичко отгоре ушите не бивало да се мокрят цели 6 месеца. След като спира прясното мляко и силно ограничава сиренето и кашкавала, Иван Палигоров е държавен шампион в плуването и отличен ученик. Тренира в клуб КПС „Олимпия“ на единствената ни /досега/ олимпийска шампионка Таня Богомилова. Титлите на момчето са и в най-тежки, дори за категория мъже, дисциплини- 400 м съчетано плуване /100 м бътерфлай, плюс 100 м гръб, плюс 100 м бруст, плюс 100 м кроул/, 400 м свободен стил, 1500 м свободен стил. Национален шампион е в модерния петобой /до 14 години, двубой/- 100 м кроул, плюс 1600 м бягане. Вицешампион е по акватлон /към федерацията по триатлон/- 1000 м бягане, плюс 200 м кроул, плюс 1000 м бягане. Младият талант тренира само плуване, но този всестранно развиващ спорт му е полезен за впечатляващи изяви в три родни федерации от олимпийското семейство.   4 бр. замразени банани  1 суп. лъжица хранителна мая  50 г пресни или замразени боровинки  няколко зрънца ванилия Бананите предварително се обелват, увиват в хранително фолио и замразяват във фризер за около 1 ден. Изваждат се и се насичат с остър и стабилен кухненски нож на шайби, докато са още твърдо замръзнали. Поставят се в блендер или кухненски робот. Добавят се останалите продукти и се блендират до получаване на фин сладолед. Консумира се веднага след приготвянето. Повторно замразяване разваля вкусовите му качества и консистенцията.", "date": "2017.11.05", "title": " Д-р Емилова помогнала на арх. Ракаджиева: Вяра повярва, че може да си здрав без лекарства\t\t\t"}
{"url": "https://trud.bg/%d0%b2-%d0%bc%d1%80%d0%b0%d0%ba%d0%b0-%d0%bd%d0%b0-%d0%b4%d1%83%d1%88%d0%b0%d1%82%d0%b0/", "text": "Зафир Шишков, напук на фамилията си, беше строен като тополка. Макар да наближаваше петдесетте, все още не беше се сдобил с “бирено” коремче, а мускулестото му тяло привличаше женските погледи на далеч по-млади от него. Заслугата за това беше негова – използваше всяка секунда от свободното си време, за да спортува. Сутрин тичаше половин час в близкия парк, преди да поеме към офиса. Вторник и петък след работа тренираше във фитнес залата, а през останалите вечери правеше коремни преси на пода в дневната. През почивните дни пък предприемаше дълги преходи из планината и, ако късметът му се усмихнеше, се завръщаше с трофей – някоя апетитна планинарка, която ощастливяваше за известно време. Гледаше, обаче, да не се обвързва за дълго. “Свободата, Санчо, е едно от най-ценните блага, с които небесата даряват хората…” Всяко лято Зафир Шишков прекарваше по един месец в Бургас. Тогава плуваше навътре в морето и се опияняваше от издръжливостта си. А после, когато се отпуснеше върху горещия пясък, изпитваше онова познато блаженство на победител. Така беше и това лято. Още през първите дни Зафир се сприятели с красивата дългокрака Янка от Пловдив. Те беше дошла с трима колеги на инспекция – строителната им фирма изграждала комплекс за производството на полуготови храни, ала те предпочитаха да прекарват по-голямата част от времето си на плажа. Зафир беше доволен. Само от два на обяд до вечерта беше сам, иначе с Янка добре се забавляваха. След като и днес си поиграха с нея и на пясъка, и във водата, Зафир й викна “Чао” и се устреми навътре, отвъд предупредителните шамандури. Беше прекрасен ден, със спокойни вълни и лек бриз.  Обърна се по гръб и блажено притвори очи. Ето, това е то, щастието! Да се слееш с природата, да почувстваш могъществото й и да се заредиш със сили. Морето го люлееше в ласкавата си прегръдка, слънчеви лъчи го милваха по клепачите, по челото и страните. Бла-жен-ство… Някаква досадна чайка изкряка наблизо и го сепна. Потърси я с поглед. И занемя. Беше кацнала върху огромно тъмно туловище, което приближаваше към него. Чайката плесна с криле и отлетя, а той продължи притеснено да наблюдава тъмната маса, която вълните тласкаха ли, тласкаха…  Трескаво запрехвърля в паметта си очертанията на морски чудовища, ала никое не пасна на това тук. Не беше делфин, те имаха по-издължени тела. Не беше и акула… Беше грамадно, без перки, без опашка… и главата му беше някак масивна… Приличаше на… на… на хипопотам! Ами, да, беше си истински хипопотам! Боже, не е истина! Откъде ще се вземе хипопотам в Черно море? Как откъде, може да е изпаднал от някой кораб, сега корабите превозват всичко, даже слонове… Зафир светкавично се обърна по корем и с всички сили се устреми към брега. От време на време извръщаше глава и виждаше, че хипопотамът го следва, макар той да успяваше да увеличава разстоянието между тях.  Това беше най-невероятният му спринт. Ако някой беше засякъл времето му с хронометър, вероятно беше поставил световен рекорд по плуване. Затова, когато излезе на брега, дъх не беше му останал.  Янка се втурна и увисна врата му. Но той рухна като покосен. – Какво ти е? – Тя го гледаше с учудени очи.  – Там… там… хипопотам! – успя да каже Зафир, като сочеше към морето. Извади късмет, че му се изплъзна. Някъде беше чел, че жертвите на хипопотами са повече от жертвите на крокодили!… Докато Янка изтича и доведе спасителя на плажа, Зафир все това повтаряше: – Там… там… хипопотам… За всеки случай, спасителят запали моторницата и, като смигна съчувствено към Янка, отиде да провери какъв е този хипопотам. Не мина много време и лодката се върна, теглейки грамадното туловище, изплашило до смърт Зафир. Оказа се трупът на крава. Целият плаж гръмна в майтапи… Оттогава Зафир Шишков никога повече не пожела да почива на море. Нещо повече, заговореше ли се на тази тема, бързаше да се отдалечи. Сякаш силуетът на морския хипопотам отново изплуваше на хоризонта в опасна близост до него.", "date": "2017.11.05", "title": " В мрака на душата\t\t\t"}
{"url": "https://trud.bg/%d0%bb%d0%b5%d0%b3%d0%b5%d0%bd%d0%b4%d0%b0%d1%80%d0%bd%d0%b8%d1%8f%d1%82-%d0%b3%d0%b5%d1%80%d0%bc%d0%b0%d0%bd%d1%81%d0%ba%d0%b8-%d0%b2%d1%80%d0%b0%d1%82%d0%b0%d1%80-%d0%b9%d0%b5%d0%bd%d1%81-%d0%bb/", "text": "– Хареса ми, че на стадиона имаше много хора. На всички ни достави удоволствие да поиграем, да се срещнем отново. Изключително приятно събитие. – О, да, дори на две места – в Бундеслигата и в Англия. – Мисля, че да. Но сега не мога да се сетя в кой мач е било. – Да, вярно е. Бала биеше чудесни свободни удари. Но мисля, че на мен ми вкара само един гол по този начин. – Имате великолепни играчи – като Стоичков, Бербатов и Балъков. Видях в София и Мартин Петров, който също беше голяма работа. Имаше един от „Кайзерслаутерн“, но не мога да си спомня името му сега. Не, не, почакайте. Мариян Христов беше, нали? В „Астън Вила“ също играеше един българин… Стилиян Петров. Между другото явно имате доста футболистите с фамилията Петров. В мача на Бербатов и Фиго игра също и Мартин Петров. Винаги ми е допадал българския футбол. Много техничен. Но на първо място разбира се е Христо Стоичков. Той спечели „Златната топка“. Помня го добре в „Барселона“. Определено във вашата история има хора, с които да се гордеете. Оставали сте добри впечатления и на световни, и на европейски първенства. – Бях си у дома пред телевизора. В интерес на истината имаше дори шанс да съм в групата за световното първенство. Но бях твърде млад. Трябваше да го приема. – За нас българският футбол не е много голям, това е вярно. Затова беше доста болезнено и това поражение имаше своите последствия. Треньор беше Берти Фогтс, който въпреки гафа получи шанс да води Бундестима в още един голям турнир. Но пък там стана европейски шампион. След загубата от България имаше доста дискусии дали той трябва да продължи на поста селекционер. – Трудно е да се каже. Започнах в „Шалке“ и там останах 11 години. От тази гледна точка може би трябва да кажа, че това е отборът, който е най-близо до сърцето ми. Имах щастието да бъда част от големи клубове като „Милан“, „Борусия“ (Дортмунд) и „Щутгарт“ – все отбори с традиции. Също играх много дълго в „Арсенал“. Много ги обичам всички тези отбори. За мен би било удоволствие да се върна на всяко едно от тези места. Срещам се с хора, които ме карат да го направя отново и отново. – През 1997 година Купата на УЕФА беше почти на нивото на Шампионската лига. За нас този трофей е нещо уникално. Ние бяхме „Шалке“ – известно име, но повече от 20 години не се бяхме дори класирали за този турнир. Върнахме се без никакъв опит но това не ни попречи да го спечелим. Изключително емоционален момент, за който феновете в Гелзенкирхен не спират да говорят. – Още в „Шалке“ започнах да си водя записки. Не само при спечелването на Купата на УЕФА, но и след това си записвах как бият дузпи съперниците. Да, ние играхме с Аржентина девет години по-късно. Не е било единственият случай, когато съм проверявал какво пише за човека срещу мен в бележката за дузпите. Винаги съм знаел кой как изпълнява. – Вратарят винаги има шанс. Например в мача на Бербатов и Фиго отново се изправих срещу Пол Скоулс. Ще ви припомня един финал за купата на Англия. Скоулс изпълни невероятна дузпа, но аз въпреки това я спасих. А накрая ние спечелихме. Винаги може да се спаси дузпа. – Това със сигурност не е най-доброто решение в живота ми. Преди да отида в „Борусия“ първо бях в „Милан“. Знам какво е съперничеството и знам каква болка съм причинил на хиляди хора. От спортна гледна точка ще повторя – това не бе мое мъдро решение. По това време обаче бях доста млад и го направих. – Да, а преди това вкарах гол и за „Шалке“. При това срещу „Борусия“ (Дортмунд). – В годината, когато спечелихме Купата на УЕФА. До последната минута губихме с 1:2 и аз отидох в атака. И вкарах с глава за 2:2. – Както ви казах, това беше период, в който правих доста грешки. Трябваше повече време да остана в „Милан“, но се контузих. Застоях се на пейката и по това време получих оферта от „Борусия“. И веднага приех да се върна в Бундеслигата. – Изключително е силна от физическо естество. Играе се много бърз футбол. Там се събират едни от най-силните играчи в света. Когато отидох в „Арсенал“, тимът на „Манчестър Юнайтед“ беше най-добрият във Висшата лига. Но ние също имахме качества. Получи се страхотно съперничество. Трябваше във всеки мач да играеш на сто процента, за да спечелиш. В Германия и Италия има мачове срещу по-малки отбори, в които знаеш, че както и да се развият, накрая ще спечелиш. В Англия няма такива. – Дейвид е наистина легенда. Аз знаех, че имам тотално различен стил в сравнение с него. Когато отидох в „Арсенал“, феновете говориха, че са взели Мед Йенс. Което означава Лудия Йенс. Това е, защото редовно излизах 30-40 метра пред вратата. Днес обаче навсякъде по света смятат, че един вратар трябва да играе точно така. – Да, точно като него. – Имахме изключително качество в отбора и бяхме добре подготвени. Арсен Венгер е уникален треньор. Създаде ни манталитет на победители. Имаше и трудни мачове, в които загубата беше на косъм. Като срещу „Манчестър Юнайтед“, когато те получиха дузпа в последната минута. Ако бяха вкарали, щяха да ни бият. Апропо, щеше да е съвсем нормално. Но Рууд ван Нистелрой улучи напречната греда. – Във футбола понякога е трудно да се каже кое е честно и кое не. Мисля, че той е много интелигентен човек. Венгер е лицето на „Арсенал“. Реално той най-вече го направи разпознаваем и стабилен финансово клуб. Също и от спортна гледна точка. Венгер е лидер. Има фази, в които не всичко се получава. Така беше за два месеца в края на миналия сезон. Хората недоволстваха. Но в края на сезона Венгер пак донесе трофей на „Арсенал“, побеждавайки „Челси“ във финала за Купата на Англия. А „Челси“ беше определено най-силният отбор, който заслужено стана шампион. Венгер има способността да се справя дори, когато ситуацията изглежда плачевна. И, да, тогава пак успява да победи. – Бях сигурен, че „Манчестър Сити“ ще бъде много по-силен и това е факт. Очаквах повече от „Ливърпул“. Те се завърнаха в Шампионската лига. През миналия сезон имаха този тип бонус, който ти дава шанса се концентрираш в първенството. Не бих подценил „Челси“ като тима, който ще защитава титлата си до последно. Подобно на „Ливърпул“ и „сините“ от Лондон сега ще имат натоварването, наречено Шампионска лига. Разбира се, надявам се, че „Арсенал“ най-малкото пак ще е един от отборите в голямото колело. – Сигурен съм, че между тях са „Реал“, „Ювентус“. Един от отборите беше „Виляреал“, който по това време бе много силен. Не играхме ли и срещу софийски тим? Май не. Всичките не мога да ги изброя, но в Шампионската лига слаби няма. – Напрежението е неописуемо голямо. Аз също се опитах да напрегна Рикелме. За него не бе по-различно. При всички положения късметът беше с мен тази нощ. Но и да – бях се подготвил добре за дузпи. – Съперникът се гледа по време на целия мач. Следиш му поведението. Следиш как се движи, когато тръгва към топката, за да бие – и при дузпата, и по принцип. Затова бях сигурен, че Рикелме ще стреля точно на това място. Така и се случи. – Според мен съдията трябваше да даде авантаж. Тогава „Барселона“ щеше да поведе с 1:0. Истински по-добрият отбор в този ден беше „Арсенал“. Дори с човек по-малко ние вкарахме първи гол. Чак в последните минути „Барселона“ успя да ни пречупи. Беше ми много тъжно. Но такива трагедия във футбола понякога се случват. – Да, обаче в момента бих казал, че настъпва проблем по тази ос. В Бундеслигата титуляри вече са седем чуждестранни вратари. А може би и осем, не съм сигурен. Това означава, че изграждането на нашите вратари въобще не е толкова добро в момента. Разбира се, на първо място е Мануел Нойер, който е уникален. Завършен вратар. След него има още двама-трима, които са добри. Но те са млади и тепърва трябва да се подобряват. Трябва да успеят. Но да играят седем чужденци в Бундеслигата? Никога не е било такова нещо! – Като германец е нормално да кажа Мануел Нойер. Така и го мисля. – Да, Тер Щеген играе в „Барселона“. Един отличен футболист с голям потенциал. Според мен обаче Тер-Щеген трябва още да се подобрява. Голям потенциал има Берн Лено от „Байер“ (Леверкузен), също и Кевин Трап от ПСЖ. Всички те обаче трябва да направят следващата крачка в развитието си. – По онова време Оливер беше много силен. Аз знаех, че трябва да работя много, за да играя в националния отбор вместо него. И двамата се бутахме взаимно. Той знаеше, че ако се разконцентрира, идва моят ред. Аз знаех същото, защото можеше лесно да ме измести. И така във времето двамата се теглихме един друг напред. – Да. През тази година не допуснат нито един гол в Шампионската лига. Поддържах ниво, на което никога не бях играл преди това. Всичко беше перфектно и така стана трудно за него да ме измести. – Това 7:1 е върхово постижение. И от друга страна една уникална лекция за бразилците. Виждате, че след този мач националният отбор на Бразилия се преобърна. Направи следваща крачка. За мен по-важното беше не, че победихме Бразилия със 7:1, а че после станахме световни шампиони. Вие ме попитахте кой сега е най-добрият? Може би трябва да отговоря Португалия, защото е европейски шампиони. Ние, германците, сме наистина много добри. Със сигурност един от трите най-класни отбора. Но кой е номер едно, наистина не мога да отговоря. – Ако продължава по този начин да. – Аз лично се надявам сезонът да е интересен до края. Има силни отбори като „Борусия“ (Дортмунд), „Шалке“, също и „Лайпциг“. Те могат да конкурират успешно „Байерн“. Според мен големият проблем на Бундеслигата не са баварците, а липсата на ясно изразени цели в клубовете. Когато не поставяш такива, тогава е трудно. Особено да станеш шампион. Като че ли при нас се страхуваме от целите. Казваме си, че ако си поставим конкретни задачи и не ги изпълним, хората ще се разочароват от нас. Тогава бихме се поставили под специфично напрежение. А според мен всеки човек трябва да има ясни цели. Трябва винаги да се стремим да побеждаваме, дори да не се случва във всеки мач. „Борусия“, „Шалке“ и „Лайпциг“ трябва да си повярват и да се опитат да извлекат най-доброто от себе си. – Беше съвсем кратко представяне. И не смятам, че се получи успешно. – Не вярвам. – Да, аз много бих искал да стана треньор. Това е доста трудна професия, но ще ви призная, че съм го планирал.", "date": "2017.11.05", "title": " Легендарният германски вратар Йенс Леман ексклузивно пред „Труд“: Българите бяхте голяма работа"}
{"url": "https://trud.bg/%d0%bd%d0%b0%d0%b4-200-%d0%b7%d0%b0%d0%b4%d1%8a%d1%80%d0%b6%d0%b0%d0%bd%d0%b8-%d0%b2-%d0%bc%d0%be%d1%81%d0%ba%d0%b2%d0%b0-%d0%bd%d0%b0-%d0%bf%d1%80%d0%be%d1%82%d0%b5%d1%81%d1%82-%d0%be%d1%80%d0%b3/", "text": "Над 200 души са задържани в центъра на Москва по време на непозволена от властите протестна акция на радикална групировка срещу президента на Русия Владимир Путин. Това съобщи руската информационна агенция ТАСС, като се позова на източник от правоохранителните органи. „Към настоящия момент броят на задържаните се увеличи до 200“, обяснил източникът. По-рано имаше информация за арестувани около 50 души. От задържаните са иззети оръжия и ножове. Хората не са дошли просто така, а са се готвили да оказват съпротива на органите на реда, посочил източникът на ТАСС. Демонстрацията беше организирана от лидера на радикалната групировка „Артподготовка“ Вячеслав Малцев, който призова поддръжниците му да излязат на протест в Москва, за да изразят недоверието си срещу властта. На 26 октомври организацията му беше обявена за екстремистка от съда в Краснодарския край, припомня ТАСС.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.05", "title": " Над 200 задържани в Москва на протест, организиран от радикална групировка срещу Путин"}
{"url": "https://trud.bg/%d0%ba%d0%bc%d0%b5%d1%82%d1%8a%d1%82-%d0%b8-%d1%85%d0%be%d1%82%d0%b5%d0%bb%d0%b8%d0%b5%d1%80%d0%b8%d1%82%d0%b5-%d0%bd%d0%b0-%d0%b2%d0%b5%d0%bb%d0%b8%d0%bd%d0%b3%d1%80%d0%b0%d0%b4-%d0%bf%d0%be%d0%b4/", "text": "Кметът на Община Велинград д-р Костадин Коев и Сдружението на хотелиерите и ресторантьорите  в Спа столицата на Балканите и Западните Родопи подадоха ръка на земеделските производители в региона. Това стана на специална среща, чиято основна цел бе да се намерят механизмите и законовите форми за стимулиране на интегрираното развитие на туризма със селското стопанство. Тя се проведе в присъствието на кмета на Ракитово Костадин Холянов и зам.-кмета на Батак Георги Харизанов, пред които кметът на Велинград декларира, че сред приоритетите в управленската му програма е и подпомагане на производителите. „Аз знам, че продукцията, която се произвежда в нашия край е екологично чиста и предпочитана за мнозина, но съм наясно и с това, че законово на този етап тя трудно намира място в нашите хотели. Не защото хотелиерите не искат да я предложат на своите гости, а защото има законови спънки това да се случи. Затова и инициирам тази среща, за да може да намерим начина това да се случи. Да намерим начина да покажем на повече хора Велинград не само като туристическа, но и като екологично чиста дестинация“, заяви д-р Костадин Коев. Представителите на туристическия бранш също декларираха своето желание да изкупуват качествена и екологично чиста продукция. Дори бе предложено да се намери правната форма за организирането на базар на продукти, произведени в Западни Родопи. Място, на което всеки ценител на добрата и качествена храна да може да закупи от нея. По този начин реално да бъдат подпомогнати и производителите, които в момента са принудени да продават своята продукция на големи фирми и на много занижени цени. В рамките на работната среща всички присъстващи се обединиха и около тезата, че кметовете трябва да стимулират и насърчат местните земеделци да регистрират продукцията си, за да си осигурят допълнителни приходи, които да укрепят икономическото развитие на селата на територията на трите общини. Кметът на Велинград д-р Костадин Коев разкри, че има възможности да се кандидатства за финансиране по европейски програми. Той подкрепя идеята, защото тя ще допринесе за развитието на дестинация Велинград не само като СПА и балнеолечебен туризъм, но и като възможност за развитие на екологично чисто земеделие и животновъдство. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.05", "title": " Кметът и хотелиерите на Велинград подават ръка на земеделските производители в региона"}
{"url": "https://trud.bg/51-%d0%b3%d0%be%d0%b4%d0%b8%d1%88%d0%b5%d0%bd-%d0%bc%d1%8a%d0%b6-%d0%b5-%d0%be%d1%82%d0%ba%d1%80%d0%b8%d1%82-%d0%bc%d1%8a%d1%80%d1%82%d1%8a%d0%b2-%d0%b2-%d1%81%d1%82%d0%be%d0%bb%d0%b8%d1%87%d0%bd/", "text": "51-годишен мъж е намерен мъртъв в столичния квартал Павлово вчера, предаде  , позовавайки се на източници от МВР. Мъжът е почитал от множество наранявания с нож. Сигналът за инцидента е подаден в столичната полиция в следобедните часове на вчерашния ден. Полицаите са отишли на адреса на 51-годишния мъж след като негов приятел е подал сигнал в СДВР, че го е чакал повече от три часа за уговорена среща. Още първоначалните огледи са показали, че става въпрос за убийство. Основната версия, по която работят в столичната дирекция на вътрешните работи е, че става въпрос за битов инцидент. Полицията издирва извършителите. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.05", "title": " 51-годишен мъж е открит мъртъв с прободни рани в столичния квартал Павлово"}
{"url": "https://trud.bg/%d0%bb%d0%be%d0%b2%d0%b5%d1%86-%d1%81%d0%b5-%d0%bf%d1%80%d0%be%d1%81%d1%82%d1%80%d0%b5%d0%bb%d1%8f-%d0%b8-%d0%b8%d0%b7%d0%b4%d1%8a%d1%85%d0%bd%d0%b0-%d0%bd%d0%b0-%d0%bf%d1%8a%d1%82-%d0%ba%d1%8a%d0%bc/", "text": "Ловец се самопростреля и издъхна по време на лов край Благоевград. Инцидентът е станал около 11 часа в неделя, в района на благоевградското село Горно Лешко. Според авджиите станали свидетели на случая,  60-годишния Иван Б. се самопрострелял в слабините докато се опитвал да разтърве две ловджийски кучета, които се сбили. Пострадалият е откаран в болницата, но за съжаление издъхнал. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.05", "title": " Ловец се простреля и издъхна на път към болницата край Благоевград"}
{"url": "https://trud.bg/%d0%bf%d0%b5%d0%bd%d1%82%d0%b0%d0%b3%d0%be%d0%bd%d1%8a%d1%82-%d0%b8%d0%bd%d0%b2%d0%b0%d0%b7%d0%b8%d1%8f%d1%82%d0%b0-%d0%b5-%d0%b5%d0%b4%d0%b8%d0%bd%d1%81%d1%82%d0%b2%d0%b5%d0%bd%d0%b8%d1%8f%d1%82/", "text": "Според Пентагона единственият начин САЩ да разберат размера на севернокорейския ядрен арсенал и да го унищожат е чрез наземна инвазия. Министерството на отбраната на САЩ направи това предположение в свое писмо към конгресмените, пожелали да узнаят повече за логистиката и възможната загуба на човешки животи в случай на конфликт със Северна Корея, предава  . Писмото от контраадмирал Майкъл Дж. Дюмон от общото командване на началник щабовете на САЩ сочи, че класифициран инструктаж „би бил най-доброто място за детайлното обсъждане на възможностите на САЩ и на съюзниците им да контрират възможността на Северна Корея да отговори с ядрено оръжие и да елиминира ядрените оръжия на Северна Корея, намиращи се в дълбоки подземни обекти“. По-рано конгресменът-демократ от щата Аризона заяви, че е „важно хората да разберат как би изглеждала война с ядрена сила“. Според него в първите ѝ дни е възможно да загинат 300 хил. души, като от тях 100 хил. да са американски граждани. Неговият колега-демократ от същия щат Рубен Галего заяви, че конгресмените „искат да има пълна прозрачност и информация за това, какво би се случило, ако нашите лидери направят погрешните изчисления“. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.05", "title": " Пентагонът: Инвазията е единственият начин за унищожаването на севернокорейския ядрен арсенал"}
{"url": "https://trud.bg/%d0%b1%d1%80%d1%8e%d0%ba%d1%81%d0%b5%d0%bb%d1%81%d0%ba%d0%b0%d1%82%d0%b0-%d0%bf%d1%80%d0%be%d0%ba%d1%83%d1%80%d0%b0%d1%82%d1%83%d1%80%d0%b0-%d1%89%d0%b5-%d0%bf%d1%80%d0%be%d0%b2%d0%b5%d0%b4%d0%b5/", "text": "Брюкселската прокуратура ще проведе пресконференция в 15:00 българско време относно бившия каталунски лидер Карлес Пучдемон, за когото Испания издаде европейска заповед за арест, предава  „Ще проведем пресконференция в 14:00 часа местно време (15:00 българско). Мога да потвърдя арестите на петима души“, заяви прессекретарят на прокуратурата Жил Дежемеп. Според законовите процедури в Белгия прокуратурата трябва да представи заподозрените пред съдия, който има срок от 24 часа да реши дали да одобри заповедта за арест. Решението може да се обжалва в срок от 45 дни. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.05", "title": " Брюкселската прокуратура ще проведе пресконференция относно Карлес Пучдемон"}
{"url": "https://trud.bg/%d1%81%d1%82%d0%b0%d1%80%d1%82%d0%b8%d1%80%d0%b0-%d1%81%d1%8a%d0%b4%d0%b5%d0%b1%d0%bd%d0%b8%d1%8f%d1%82-%d0%bf%d1%80%d0%be%d1%86%d0%b5%d1%81-%d0%b7%d0%b0-%d1%80%d0%b0%d0%b7%d1%80%d1%83%d1%88%d0%b5/", "text": "Пловдивският окръжен съд най-после ще даде старт на чакания от 20 месеца процес за разрушаването на тютюневия склад на улица „Ордин” 8 край автогара „Юг” в Пловдив. Първото заседание по делото е насрочено за 9 ноември (четвъртък), когато на подсъдимата скамейка застават двама представители на фирма „Одрин 8” ЕООД – Георги Бранеков и сърбинът Александър Николич, на които Окръжна прокуратура – Пловдив е повдигнала обвинения за изготвяне на фалшиви разрешителни. Георги Бранеков е подсъдим за това, че в периода от 20 декември 2013 г. до 9 февруари 2016 г. като представител и управител на фирма „Одрин 8” ЕООД на 4 пъти в съучастие с Александър Николич като подбудител е организирал осъществяване на противозаконна дейност в защитена територия за опазване на културното наследство – охранителната зона на групова недвижима културна ценност със статут на групова недвижима културна ценност (групов паметник на културата). Бранеков е знаел, че тя се осъществява в нарушение на разпоредбите на Закон за културното наследство – престъпление по чл.277а ал.6, вр. ал.4, вр. чл.20 ал.2 вр. чл.26 ал.1 от Наказателния кодекс. Георги Бранеков е обвинен и за това, че на 19 ноември 2010 г. съзнателно се е ползвал от преправен официален документ, като преправката е била в частта на съдържанието, че „сградата на ул. „Одрин“ №8, кв. 165, пл.№610 в гр. Пловдив не притежава статут на единична недвижима културна ценност по смисъла на чл. 59, ал. 4 и чл. 65 от Закона за културното наследство“, че същата сграда е „извън охранителната зона на архитектурно-строителна недвижима ценност „Тютюнев склад“ на ул. „Одрин“ и че „обектът е извън обхвата на територия с културно-историческо наследство със статут на групов археологически и архитектурно-строителен паметник на културата, урбанизма и културния пейзаж” – престъпление по чл.316, вр. чл.308 ал.1, вр. чл.20 ал.2, вр. чл.26 ал.1 от Наказателния кодекс. Срещу подсъдимия Александър Николич са повдигнати 4 обвинения. Първото е за това, че в периода от 27 октомври 2009 г. до 19 ноември 2010 г. като управител на фирма „Одрин 8“ ЕООД – Пловдив, при условията на продължавано престъпление на 6 пъти, организирал осъществяване на противозаконна дейност в защитена територия за опазване на културното наследство, като е знаел, че тя се осъществява в нарушение на разпоредбите на Закон за културното наследство – престъпление по чл.277а ал.6, вр. ал.4, вр. чл.26 ал.1 от Наказателния кодекс. На сръбския бизнесмен е повдигнато обвинение и за това, че от 20.12.2013 г. до 09.02.2016 г на 4 пъти в съучастие, като подбудител и помагач умишлено е склонил Георги Бранеков да извърши престъпление и го подпомогнал и улеснил чрез съвети и разяснения как, къде и пред кои органи да подаде документи и какви да бъдат документите  по организиране и осъществяване на противозаконна дейност в защитена територия за опазване на културното наследство – охранителната зона на групова недвижима културна ценност със статут на групова недвижима културна ценност (групов паметник на културата) – престъпление по чл. 277а, ал 6, вр. ал.4, вр. чл.20, ал.3 и ал.4, вр. чл. 26, ал.1 от НК. Третото обвинение е, че на 4 октомври 2010 г. на 2 пъти съзнателно се е ползвал от преправен официален документ – престъпление по чл.316, вр. чл.308 ал.1, вр. чл.26 ал.1 от НК, а четвъртото е за това, че на 19 ноември 2012 г. на 2 пъти умишлено е склонил Георги Бранеков да извърши престъпление, като го подпомогнал и го улеснил чрез съвети и разяснения как, къде и пред кои органи съзнателно да се ползва от преправен официален документ – престъпление по чл.316, вр. чл.308 ал.1, вр. чл.20 ал.З и ал.4, вр. чл.26 ал.1 от НК. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.05", "title": " Стартира съдебният процес за разрушения тютюнев склад в Пловдив\t\t\t"}
