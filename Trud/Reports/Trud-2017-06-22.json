{"url": "https://trud.bg/%d0%b4%d0%bd%d0%b5%d1%81-%d0%b4%d0%b0-%d0%bf%d0%be%d1%87%d0%b5%d1%80%d0%bf%d1%8f%d1%82-316/", "text": "Чл.-кор. проф. Александър Янков, бивш дипломат и депутат, 93 г.Ани Ангелова, изпълнителен директор на Райфайзенбанк.Меглена Кунева, председател на „Движение България на гражданите“, юрист, първият български еврокомисар, бивш вицепремиер и министър на образованието.Нихал Йозерган, журналистка.", "date": "2017.06.22", "title": " Днес да почерпят"}
{"url": "https://trud.bg/%d0%be%d1%82%d0%ba%d1%80%d0%b8%d0%b2%d0%b0-%d1%81%d0%b5-%d1%81%d1%80%d0%b5%d1%89%d0%b0%d1%82%d0%b0-%d0%bd%d0%b0-%d0%b5%d1%81-%d0%b2-%d0%b1%d1%80%d1%8e%d0%ba%d1%81%d0%b5%d0%bb/", "text": "Днес в Брюксел се открива срещата на Европейския съюз, предава руското издание . Основните въпроси ще са миграцията и укрепването на отбраната. В хода на работата, европейските лидери ще обсъдят изпълнението на Минските споразумения. Резултатите от разговорите до голяма степен ще определят дали Съветът на ЕС ще разшири икономическите санкции срещу Русия.Президентът на Франция Еманюел Макрон и канцлерът на Германия Ангела Меркел ще запознаят колегите си с хода на изпълнението на Минските споразумения. От дискусията, която ще последва зависи дали Европейския съюз ще продължи санкциите срещу Руската федерация за още една година. Срокът на санкциите приключва в края на юли.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Открива се срещата на ЕС в Брюксел\t\t\t"}
{"url": "https://trud.bg/%d1%80%d0%b5%d0%ba%d1%81-%d1%82%d0%b8%d0%bb%d1%8a%d1%80%d1%81%d1%8a%d0%bd-%d1%81%d0%b0%d1%89-%d0%b8-%d0%ba%d0%b8%d1%82%d0%b0%d0%b9-%d1%81%d0%b5-%d0%be%d0%b1%d1%8f%d0%b2%d0%b8%d1%85%d0%b0-%d0%b7%d0%b0/", "text": "САЩ и Китай потвърдиха желанието си за денуклеаризация на Корейския полуостров, предава руското издание „Известия“ .Американски и китайски компании няма да правят бизнес с попаднали под санкционния режим севернокорейски партньори, каза държавният секретар на САЩ Рекс Тилърсън.Рекс Тилърсън заяви, че сега Вашингтон очаква от Китай изпълнението на „своята част от работата“ по линия на Северна Корея.„Двете страни искат пълна, удостоверима денуклеаризация на Корейския полуостров“, заяви държавният секретар на САЩ.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Рекс Тилърсън: САЩ и Китай се обявиха за денуклеаризация на Корейския полуостров"}
{"url": "https://trud.bg/%d0%b5%d0%bc%d0%b8%d0%bb-%d0%b4%d0%b8%d0%bc%d0%b8%d1%82%d1%80%d0%be%d0%b2-%d1%88%d0%b5%d1%84-%d0%bd%d0%b0-%d0%ba%d0%be%d0%bc%d0%b8%d1%81%d0%b8%d1%8f%d1%82%d0%b0-%d0%b7%d0%b0-%d0%b1%d0%be%d1%80%d0%b1/", "text": "– Г-н Димитров, няма практика в парламентарни комисии да бъдат викани журналисти. Каква беше причината да поканите Валя Ахчиева в ръководената от вас постоянна комисия в НС за наблюдение на приходните агенции и борба със сивата икономика и контрабандата? – Журналистите бяха причината. Дойдоха при мен след излъчения материал за паралелен износ на лекарства на Валя Ахчеева по БНТ и попитаха дали съм го гледал. Казаха, че има замесени депутати. Отговорих, че не съм гледал материала. Журналистите реагираха: „Има замесени депутати, а вие не сте гледал материала“ и започнаха да ми го разказват. След журналистите дойдоха седем колеги от комисията и поискаха извънредно заседание. Отказах им с мотив, че има редовно заседание в четвъртък. Казах, че проблемът ще се разгледа на редовното заседание в точка „Разни“, без да се обявява в дневния ред. Написах писмо до генералния директор на БНТ, защото за да извикаме журналистката в комисията, трябва да спазим съответния ред. Валя Ахчиева е дошла, запознала ги е с материала, предоставила е и данни. Аз не присъствах на заседанието, тъй като в този ден облитахме с хеликоптер границата и не успяхме да се приберем на време.– Какво следва оттук нататък по темата паралелен износ на лекарства? – Че такъв проблем съществува в България, няма съмнение. Но има много въпроси. Първият е, дали точно ние сме компетентната комисия, или здравната е по-компетентна. Дали прокуратурата, или НАП, или ДАНС трябва да се ангажират с въпросния паралелен износ, е друг съществен въпрос. Това, което аз съм поискал, е пълната документация по случая да се предостави на този колега, който е визиран в материала, за да може самият той да даде обяснения. Той може да оспори, може да се съгласи…– За Веселин Марешки ли говорим? – Не, за един от членовете на неговата парламентарна група – Пламен Христов.-Моля да уточним, в материала на Валя Ахчиева става въпрос за фирма „Трейднет България“, която е свързана с майката на Веселин Марешки. Твърдението е, че фирмата се занимава с паралелен износ на животоспасяващи лекарства, които НЗОК заплаща. – Фирмата е на една рускиня, която в крайна сметка е упълномощила колегата от „Воля“ Пламен Христов. Т.е. в материала се визират депутати, твърди се, че е осъществяван паралелен износ, че се извършва незаконна дейност. Постъпил е сигнал, а медиите настояха непременно да бъде разгледан, защото когато има замесен депутат, излиза, че ние бягаме от темата. Колегата от „Воля“ обаче трябва също да представи своята гледна точка .Не може задочно някой да бъде обвинен. По време на дебатите в комисията са коментирали и кой е компетентният орган. Агенция „Митници“ ли е, НАП ли е, ГДБОП ли е, главният прокурор ли е. Ако е извършено престъпление, би следвало главният прокурор да поиска снемане на имунитета на депутата. Аз няма нито да защитавам, нито да нападам някого. Трябва да се прецени дали проблемът е за нашата комисия, или трябва да се изпрати в друга комисия. Засега няма решение.– Извинете, но в материала на Ахчиева безспорно е доказан паралелен износ на животоспасяващи медикаменти. Проблемът не е от сега. Защо нищо не се прави, за да се ограничи този реекспорт? – Ако имаме излишък на лекарства, които поради изтичане срока на годност се съсипват, тогава ще дойдете вие и ще кажете: „Системата не е добра, след като тези лекарства се съсипват. Вместо да спасят нечий живот, те стоят и ще бъдат изхвърлени“. От друга страна, когато лекарствата влизат на ниски цени за България, а се изнасят на високи за чужбина с цел търговска печалба, а в същото време в страната ни има недостиг на тези лекарства, нормално е хората, които трябва да се лекуват, а няма с какво, да протестират. Трябва да се намери механизъм, който да удовлетворява и двете страни – и търговците, и пациентите. Самата покупко-продажба не е престъпление.– Престъпление е обаче нашите болни да остават без лекарства заради някой, които ги е взел евтино и ги е изнесъл за печалба в чужбина. – Така е. И хората като отидат в аптеката, и като не намерят лекарството си, което един път е внесено и след това изнесено, отиват и си го купуват на висока цена от чужбина, защото искат да оцелеят. Излиза, че здравеопазването става много по-скъпо, а за някои хора и невъзможно, защото цените на въпросните животоспасяващи медикаменти са ужасяващи. По този начин обричаме хората на бавна смърт. И именно тук е проблемът – някой трябва да регулира паралелния износ. И този някой е здравната комисия – тя е ангажирана със здравето на хората. Не е комисията за борба с контрабандата. При нас би следвало да се гледат случаите на митнически нарушения и престъпления, на данъчни режими. Ако един търговец е могъл да купи отнякъде лекарства и да ги продаде в чужбина, къде е престъплението? Проблемът обаче е, че системата е така устроена, че тези лекарства се купуват, преди гражданите да са имали достъп до тях. И болните се ползват като параван, за да може някой да внесе лекарства, за да може да ги изнесе в чужбина.– Толкова ли е силно лобито на търговците на лекарства, че от години този проблем да не се решава? – Въпросът ви е изключително основателен. Паралелният износ на лекарства не е от днес, нито от вчера. Как никой не го е забелязал? И как ние се оказахме най-умните, които го видяха?! Интересът е огромен, тъй като в момента НЗОК дава над 1 млрд. лв. за лекарства. Когато имаш пазар от 1 млрд. лв. е естествено интересът да е голям. Този, които печели, не би допуснал да губи. Но и един човек да остане без лекарство, което да е било внесено и след това изнесено заради печалба, е недопустимо. Темата е от компетенциите на здравното министерство, на агенцията по лекарствата, НЗОК… Режимът, който допуска реекспорт, при положение, че вътрешният пазар не е задоволен, трябва да бъде преосмислен. Цикличността на изчезване на медикаменти за онкоболни би следвало да се анализира. Не може да няма виновни. Ако се е случило веднъж, би следвало да се направят изводи и да не се допуска да се случи втори път. Не може хората да страдат, да плащат скъпи лекарства и да няма виновен. Това не би трябвало да се случва. И ако НЗОК или здравното министерство бяха се обърнали към парламента с твърдението, че законът допуска това да се случва, законът вече щеше да е променен.– Чухме, че в комисията ви е постъпил и сигнал, свързан с бизнеса с горива на Веселин Марешки, ще кажете ли за какво става дума? – Става дума за една фирма със сходно име на тази, свързана с лекарствата. В сигнала е посочено, че покрай зареждането на тази фирма с горива от една от рафинериите в България, е възможно да е допуснато нарушение на митническото законодателство, чрез манипулация на нивомерните системи. Т.е. по документи е трябвало горивата да влязат от един данъчен склад в друг, а те са прескачали втория данъчен склад и са отивали на бензиностанциите. Самият продавач на бензиностанциите няма вина, защото той продава гориво, което си е купил. Проблемът е, че е прескочен един от данъчните складове, което означава, че собствениците на този склад са манипулирали уредите. Това също трябва да бъде установено от компетентни органи.– В случая откъде идва щетата за хазната? – Проблемът е, че имаме данъчни складове, които могат да манипулират уредите. А уредите са касовия апарат на държавата. Ако установя, че касовият апарат във вашия магазин може да се манипулира или не работи, ьз не мога да изчисля колко пъти вие не сте го включвал. Но самият факт, че го ползвате с подобна цел, означава че трябва да ви взема или касовия апарат, или лиценза. Ако някой от складовете си позволява да манипулира уредите и това бъде доказано, трябва да се вземе лицензът на склада. А не да викат: „Ние можехме да ги манипулираме, ама вие ни хванахте за една цистерна“. Ситуацията „ние крадем по малко, ако може да ни се прости“ не ми харесва. Когато някой може да си позволи да манипулира уредите, той манипулира възможни приходи от акциз и ДДС.– Преди няколко дни видяхме показна акция на Кулата, която много приличаше на вашите акции като шеф на митниците. Защо нищо не се е променило? – Копират ме не само в тези дейности, но и в други. За съжаление погрешно. Хубаво е да затвориш границата и да махнеш хората оттам. Аз какво направих – отидох, събрах колектива и казах, че не съм доволен от работата им. Подчертах, че нямам намерение да ги уволнявам или да ги премествам, но ако те продължават по същия начин, аз ще докарам смяна от София, която ще им докаже, че не само те могат да работят по границата. Откарах една смяна, която работи 12 часа и я прибрах. Те продължиха да я карат както си знаят и аз откарах четири смени и те доста дълго време не се върнаха на границата. В момента, когато имаш сигнал, трябва да задържиш всички, включително и тези, които не са виновни, но да напишат дали са знаели. Аз ги събирах в едно бившо казино на Кулата. Карах ги да пишат и когато 20 човека напишат едни и същи шест изречения, нямаше нужда да питам дали са организирани или не са. Съответно цялата смяна си заминаваше. Но през това време веднага идваше смяна от София, за да не страда трафикът. А сега затвориха Кулата за цял ден.– Нали подлагат митничарите на тестове за интегритет? Защо продължават да са корумпирани? – Целият този тест беше един голям цирк. След като тази силно разработена от английското разузнаване и не знам още какви специалисти система беше въведена, защо всички отличници по тази система са през месец в арестите? Нали ги провериха за лоялност? Лоялни са, интегрирани са, не лъжат! Истината е, че този тест се използваше за хора които не са удобни да се отстраняват чрез този тест. Бяха намерени протоколи, на които на ръка бяха дописвани оценки– Проблемът очевидно не е в самия тест, а в онези, които го провеждат? – Играем си на тестове. Правим се, че чрез тестове назначаваме онези, които сме искали да назначим и уволняваме онези, които пречат на схемите ни.", "date": "2017.06.22", "title": " Емил Димитров, шеф на комисията за борба със сивата икономика в НС, пред „Труд“: Трябва да се регулира паралелният износ на лекарства"}
{"url": "https://trud.bg/%d0%bc%d1%8a%d0%b6-%d0%bd%d0%b0%d0%bf%d0%b0%d0%b4%d0%bd%d0%b0-%d0%bf%d0%be%d0%bb%d0%b8%d1%86%d0%b0%d0%b9-%d1%81-%d0%bd%d0%be%d0%b6-%d0%bd%d0%b0-%d0%bb%d0%b5%d1%82%d0%b8%d1%89%d0%b5-%d0%b2-%d0%bc%d0%b8/", "text": "ФБР разследват нападение с нож срещу полицай на международното летище във Флинт, Мичиган, предаде АФП.От агенцията твърдят, че това може да е „терористичен акт“. Нападателят крещял „Аллах Акбар“.Заподозреният, който е арестуван, е 49-годишен канадски гражданин на име Амор Фтухи.Пострадалият полицай е настанен в болница, в стабилно състояние. Той успял да повали нападателя си, докато колегите му го арестуват.Властите провеждат съвместна операция в Канада и САЩ след нападението с нож на международното летище във Флинт. Нападателят Фтухи е описан от полицията като човек „дълбоко мразещ САЩ“.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Мъж нападна полицай с нож на летище в Мичиган\t\t\t"}
{"url": "https://trud.bg/%d0%b0%d1%80%d0%b5%d1%81%d1%82%d1%83%d0%b2%d0%b0%d1%85%d0%b0-%d0%b4%d0%b2%d0%b0%d0%bc%d0%b0-%d0%b4%d1%83%d1%88%d0%b8-%d0%b7%d0%b0-%d0%bf%d1%80%d0%b8%d1%82%d0%b5%d0%b6%d0%b0%d0%bd%d0%b8%d0%b5-%d0%bd/", "text": "Среднощна акция в полиция и жандармерия в Нова Загора завърши с двама арестувани и заловено голямо количество наркотици от различни видове.Акцията се проведе в ромския квартал „Шести“ в Нова Загора, предаде .", "date": "2017.06.22", "title": " Арестуваха двама души за притежание на наркотици в Нова Загора"}
{"url": "https://trud.bg/%d0%b2%d0%b7%d1%80%d0%b8%d0%b2%d0%b8%d1%85%d0%b0-%d0%b2%d0%b5%d0%bb%d0%b8%d0%ba%d0%b0%d1%82%d0%b0-%d0%b4%d0%b6%d0%b0%d0%bc%d0%b8%d1%8f-%d0%bd%d0%b0-%d0%b0%d0%bb-%d0%bd%d1%83%d1%80%d0%b8-%d0%b2-%d0%bc/", "text": "Терористи от групировката „Ислямска държава” взривиха известната световна забележителност – Великата джамия на ал-Нури в Мосул, предадоха световните агенции.Джамията е известна със своето наклонено минаре, наричано още „гърбушкото”.Историческата забележителност е мястото, откъдето лидерът на групировката обяви „халифат” през 2014 г.През януари тази година правителството на Ирак обяви, че градът е „освободен” от властта на „Ислямска държава”, но части от него продължават да са под контрола на джихадистите.Водената от САЩ коалиция, която се бие срещу „Ислямска държава“, не е нанасяла въздушни удари в района, където бе взривена джамията, предаде Ройтерс.„Ислямска държава“ обвинява американските ВВС за унищожаването на средновековната джамия ал Нури, както и прочутото й минаре.„Не сме удряли този район“, заяви говорителят на коалицията полковник Джон Дориан.Взривяването на историческата джамия Ал-Нури в Мосул от „Ислямска държава“ е официално признание за поражението им, заяви министър-председателят на Ирак Хайдар ал Абади, предава РИА Новости.По думите на иракски военни, вземането на джамията под контрола на правителствени войски, би повлияло негативно на морала на бойците.Междувременно представителят на УНИЦЕФ в Ирак Питър Хокинс съобщи, че бойци на терористичната групировка „Ислямска държава“ масово избиват деца от семейства, които се намират в иракския град Мосул, предава Интерфакс.„Те използват децата като средство за водене на война, за да се попречи на хората да напуснат града. Това свидетелства за факта колко катастрофална е тази война“, заяви Питър Хокинс.Той допълни, че разполага с документи, които доказват, че терористите убиват деца, за да не позволят на мосулските граждани да напуснат града.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Взривиха Великата джамия Ал-Нури в Мосул"}
{"url": "https://trud.bg/%d0%b1%d1%8a%d0%bb%d0%b3%d0%b0%d1%80%d1%81%d0%ba%d0%b8%d1%8f%d1%82-%d1%88%d0%be%d1%84%d1%8c%d0%be%d1%80-%d0%bd%d0%b0-%d0%ba%d0%b0%d0%bc%d0%b8%d0%be%d0%bd%d0%b0-%d0%ba%d0%be%d0%b2%d1%87%d0%b5%d0%b3/", "text": "Българският шофьор на камиона, в който се задушиха 71 мигранти, е знаел какво се случва вътре. Това стана ясно от доказателствата по делото, които бяха представени в първия ден от процеса срещу група български трафиканти в Унгария.Запис на телефонен разговор възстановява последните часове от пътуването. От него става ясно, че шофьорът и останалите трима обвиняеми съзнателно не са помогнали на задушаващите се преселници.В разследване на германските телевизии NDR, WDR и на „Зюддойче цайтунг” бяха публикувани част от репликите между шофьора и един от съучастниците:Пет часа главният прокурор чете обвинението в съдебната зала. Според събраните доказателства трафикантите са били с няколко автомобила, които са следвали камиона и са поддържали контакт по между си.Групата е спирала два пъти, но нито веднъж не е отворила вратата на ремаркето.В хладилния камион от задушаване умряха 59 мъже, 8 жени и 4 деца от Сирия, Ирак и Афганистан.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Българският шофьор на „камиона ковчег“ знаел какво се случва вътре"}
{"url": "https://trud.bg/%d0%b5%d0%bb%d0%b8%d1%86%d0%b0-%d1%8f%d0%bd%d0%ba%d0%be%d0%b2%d0%b0-%d0%bf%d0%b0%d0%bb%d0%b8-%d0%be%d0%bb%d0%b8%d0%bc%d0%bf%d0%b8%d0%b9%d1%81%d0%ba%d0%b8%d1%8f-%d0%be%d0%b3%d1%8a%d0%bd-%d0%b2-%d0%b1/", "text": "Елица Янкова ще запали символично Олимпийския огън в Благоевград. Събитието ще се проведе на 23 юни от 10.00 часа в парк „Бачиново“. Сребърната медалистка от олимпийските игри в Рио 2016 ще се включи в инициативата, която се организира от ЮЗУ „Неофит Рилски“ със съдействието на БОК и Община Благоевград. Участие в традиционното факелно шествие могат да вземат както спортисти, така и граждани на Благоевград, които заедно ще обиколят езерото на „Бачиново“.Международният олимпийски ден се чества от януари 1948 г. с Решение на Международния олимпийски комитет /МОК/. През 1987 г МОК насърчава НОК да отбелязват Международният олимпийски ден с различни инициативи.", "date": "2017.06.22", "title": " Елица Янкова пали Олимпийския огън в Благоевград"}
{"url": "https://trud.bg/%d0%bf%d1%80%d0%b5%d0%b7-%d1%8e%d0%bb%d0%b8-%d1%82%d0%b5%d0%b0%d1%82%d1%8a%d1%80-%d1%81%d1%80%d0%b5%d0%b4-%d0%b2%d1%8a%d0%bb%d0%bd%d0%b8%d1%82%d0%b5/", "text": "През месец юли остров Света Анастасия ще бъде домакин на Драматичен театър „Адриана Будевска“. Блестящата комедия „Око под наем“ на Питър Шафър ще се играе на 20 и 26 юли на островната открита сцена. В главната роля ще е Асен Блатечки, а с огромно удоволствие ще му партнират Ива Папазова и Стефан Иванов.Кой управлява всъщност живота ни? До колко добрите или лоши неща, които ни се случват, зависят от нас самите? Вярно ли е, че над всеки от нас бди ангел хранител? И как всъщност изглеждат ангелите? Възможно ли е този ангел да се яви в живота ни в образа на нелеп частен детектив, абсурден, неорганизиран, патетичен, но всъщност много симпатичен? Отговорът дава романтичната комедия „Око под наем“.Постановките започват в 21:00 часа. Корабчетата ще очакват желаещите да гледат една красива и забавна история на „Магазия 1“ в 20:00 часа. Цената на билета е 25 лева с включен транспорт до остров Света Анастасия и обратно.", "date": "2017.06.22", "title": " През юли театър сред вълните\t\t\t"}
{"url": "https://trud.bg/%d1%81%d0%b1%d0%be%d1%80%d0%bd%d0%b8-%d0%b3%d1%80%d1%83%d0%bf%d0%b8-%d0%b2-%d0%b4%d0%b5%d1%82%d1%81%d0%ba%d0%b8%d1%82%d0%b5-%d0%b3%d1%80%d0%b0%d0%b4%d0%b8%d0%bd%d0%b8-%d0%b2-%d0%b1%d0%bb%d0%b0%d0%b3/", "text": "Децата в детските градини на територията на община Благоевград ще могат да посещават дежурни групи през лятото. Те се сформират за периода от 10.07.2017 до 08.09.2016 г, със Заповед на кмета на община Благоевград д-р Атанас Камбитов.  Целта е родителите да бъдат улеснени, въпреки сезона на отпуските.За периода дейността си ще преустановят детските градини в селата Покровник,  Изгрев, Зелен дол, Церово и Рилци. За децата от детските градини, които преустановяват дейността си, при заявено желание от родител или настойник, ще бъде осигурен прием в детски градини, както следва: децата от с. Покровник и с.Церово могат да посещават ДГ „Усмивка“. Малчуганите от детските градини в с. Изгрев, могат да посещават ДГ „Детелини“.  Децата от с. Зелен дол, могат да посещават ДГ „Синчец“;  тези от с. Рилци, могат да посещават „Детски свят“.", "date": "2017.06.22", "title": " Сборни групи в детските градини в Благоевград приемат децата през цялото лято"}
{"url": "https://trud.bg/%d0%b1%d0%be%d0%b9%d0%ba%d0%be-%d0%b1%d0%be%d1%80%d0%b8%d1%81%d0%be%d0%b2-%d1%89%d0%b5-%d0%bf%d1%80%d0%b8%d1%81%d1%8a%d1%81%d1%82%d0%b2%d0%b0-%d0%bd%d0%b0-%d1%81%d1%80%d0%b5%d1%89%d0%b0%d1%82%d0%b0/", "text": "Европейските лидери, сред които и българският премиер Бойко Борисов, се събират днес на , за да обсъдят редица неотложни въпроси като миграцията, сигурността и отбраната и икономиката.Главният преговарящ на Европейската комисия за Брекзит Мишел Барние ще запознае лидерите с първите резултати от разговорите с британския си колега Дейвид Дейвис.Срещата на върха в Брюксел се очаква с голям интерес, защото тя е европейският дебют на новоизбраният френски президент Емануел Макрон.Преди всеки топ в Брюксел големите политически фамилии като Европейската народна партия, Партията на европейските социалисти и европейските либерали организират свои срещи, на които държавните ръководители обсъждат важните въпроси от дневния ред.Либералите неколкократно поканиха центристката „Република напред“ да се присъедини към тяхното семейство, но Емануел Макрон засега се въздържа да се обвърже с някое от големите европейски политически семейства. Той няма да присъства на нито една от политическите срещи.За сметка на това в петък ще се срещне с премиерите на страните от Вишеградската група. В първия ден от среща на върха европейските лидери ще обсъждат миграцията и споразумението между ЕС и Турция. На дневен ред е и европейската сигурност и отбрана и задълбочаването на единния пазар.На работна вечер те ще изслушат позициите на Тереза Мей по преговорите за Брекзит. След това тя ще напусне залата и европейските лидери ще изслушат главния преговарящ от страна на Европейската комисия Мишел Барние. Един от големите въпроси, който трябва да се реши на тази среща, е преместването на две от европейските агенции, които в момента се намират в Обединеното кралство – Агенцията по лекарствата и Европейския банков орган.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Бойко Борисов ще участва в срещата на върха в Брюксел"}
{"url": "https://trud.bg/%d0%b1%d0%be%d0%bd-%d1%88%d0%b0%d0%bd%d1%81-%d0%b3%d0%be%d1%81%d0%bf%d0%be%d0%b6%d0%be-%d0%b3%d0%b0%d0%b1%d1%80%d0%b8%d0%b5%d0%bb/", "text": "За никого не е тайна, че европейската политика изисква много театрални умения, прикрити под формата на дипломатически маневри, задкулисни договорки, взаимни почесвания зад ушите и други места. В крайна сметка най-важен си остава драматургичният талант, защото едно единствено нещо има значение при иначе важните решения – публиката да ти повярва. Ето на това, както знаете, в ЕС държат много.Така премина и изслушването на „българския кандидат“ за европейски комисар с ресор „Цифрови икономика и общество“ – Мария Габриел, което се проведе във вторник в Европейския парламент в Брюксел.Стана чисто и спретнато. Без излишни фанфари. Veni. Vidi. Vici (“Дойдох, видях, победих“, лат., б.р.). За по-икономично, всички участници в представлението влизаха във функциите на декор, статисти и публика. Понеже повечето бяха чели (или им бяха разказали) сценария предварително, творчески ентусиазъм като цяло липсваше. Скъпо шоу, без специални ефекти, никакви аплаузи и никаква излишна публика.Единственото разочарование от шоуто бе за специално пропътувалата за събитието българска агитка от ГЕРБ, водена от непоколебимия стратег Цветан Цветанов и майката на нацията Цецка Цачева.Огромна делегация, съставена от известни и неизвестни кадри от политическия апарат на управляващата партия, министри, бивши и настоящи евродепутати и антуражите на последните – въобще видимо и мащабно присъствие. В крайна сметка хората бяха дошли да се похвалят пред себе си и близките с предизвестената „победа“. Както казах  Veni. Vidi. Vici! Мария Габриел от ГЕРБ ще е следващият „български еврокомисар“ – повод за тържество, несъмнено.Тук, може би е вече време да уточня защо слагам кавичките на „български еврокомисар“. И за чия победа става въпрос.Сигурно вече и вие сте се сетили, че за да прочетат актьорите предварително сценария, някой трябва да им го напише, а после да им го разясни и да провери да ли са го разбрали. Режисьорски неволи. В случая френските сценаристи и режисьори от ЕНП се бяха престарали. До степен българската шевица в постановката за „еврокомисаря по дигиталните въпроси“ осезаемо да бъде извезана на някоя от последните генерални репетиции преди премиерата.Пък и хората ни чакаха над шест месеца да се наканим да им кажем кого ще си изберем за  еврокомисар, че да приключат с този казус. Търпението на тези хора очевидно е безгранично. След като оставиха предишния ни образец, Кристалина Георгиева, да си разиграва шест години коня за собствена полза, този път няма да има „лабаво“.  В крайна сметка това са „началниците“, нали? „Техните“ хора сме избрали да ни управляват. Щом „са казали“, така ще е. С цялата тъжна ирония на произтичащите от това заключения и последствия.За честта на отбора трябва да признаем, че г-жа Мария Габриел наистина се представи отлично. Особено за разбиранията и представите на „европейците“. Всички отговори на предварително зададените въпроси бяха прилежно подготвени и заучени, во главе със специфичната терминология на един все още предимно теоретичен, но приоритетен за развитието на ЕС ресор – цифровата икономика и цифровото общество. Да, направи впечатление, че в област, в която основната терминология е на английски език, г-жа Габриел отговаряше на водещия й френски. Но, в крайна сметка който е измислил ресора, той ще му пише и обосновката. Самото изложение на г-жа Габриел пред евродепутатите беше структурирано „по европейски“ на три езика, с една идея намек за същото. Приветствията и благодарностите на български (Юнкер, Юнкер, Юнкер), основните параметри на бъдещата дигитална политика на ЕС на френски и по-техническата част на английски. Чисто и спретнато.Журналистите дебнахме за по-сериозен удар от засада, покрай скандала с ведомствените жилища в София, но видимо в Европарламента се отегчават вече от нашите битовизми. А и каква да е връзката с дигиталното общество? Политически морал?! Не се излагайте! Кариерата на г-жа Габриел започна в ЕП, не в България. Там е вече два мандата. Утвърден кадър в батальона на ЕНП. Редовно пътува по работа до дестинации, до които западноевропейските й колеги могат да изпратят само човек от Изтока, ако искат да „видят  проблема отблизо“ и да не ги линчуват на база исторически пост-колониални предразсъдъци. Абе, „техен“ човек – нещо, което ГЕРБ реално могат да си пишат като точка от това изслушване.Този път кандидатът им имаше предварително всички симпатии на препитващите, натрупани с години работа. Вярно, по европейски теми далечни от българското битие. Но кое вече не е „далечно“ от българското битие. В кратце, „бон шанс, г-жо комисар“!Не заспивайте преди антракта!Самият факт, че координаторите на политическите групи в парламентарните комисии, които участваха в изслушването, одобриха г-жа Габриел още същата вечер, без да чакат предвиденото си за следващия ден заседание, говори сам за себе си. Формалното гласуване в пленарната зала на ЕП е насрочено за 4 юли, като първа точка от дневния ред. След одобрение от Съвета на ЕС, някъде към септември “българският еврокомисар” ще може да започне работа.", "date": "2017.06.22", "title": " Бон шанс,  госпожо Габриел\t\t\t"}
{"url": "https://trud.bg/%d1%80%d0%b5%d1%84%d0%be%d1%80%d0%bc%d0%b0%d1%82%d0%b0-%d0%bd%d0%b0-%d0%b1%d1%84%d1%81-%d0%bd%d0%b5-%d1%81%d0%b5-%d0%bf%d0%be%d0%bb%d1%83%d1%87%d0%b8/", "text": "Точно преди една година Българският футболен съюз предприе промени във вътрешния шампионат. Президентът Борислав Михайлов бе осъзнал, че футболът ни е стигнал дъното и има нужда от рестарт. За целта бе наета холандската фирма „Хиперкюб“, която трябваше да предложи най-удачния формат за първенството, а инициативата изглеждаше обещаваща. От касата на „Иван Асен“ II, където по това време се помещаваше БФС, платиха 50 000 евро на холандците за услугата. Сума, незначителна за днешните стандарти на играта.В крайна сметка бе избран сегашният регламент на шампионата, като идеята бе взаимствана от Дания. Основната цел бе да се повиши интересът към продукта и да се увеличат мачовете с голяма интрига. Реформата даде възможност на БФС да допълни новосформираната Първа професионална лига с 4 отбора, тъй като за новия турнир бяха необходими 14 участника. Така „Верея“, „Локомотив“ (ГО), ЦСКА и „Нефтохимик“ се озоваха в елита, въпреки че по спортни резултати нямаха това право. Цялата тази ретроспекция е необходима, за да проследим какво се случи през последните 12 месеца и какво се промени.Два от въпросните четири отбора, попълнили елита, изпаднаха безславно. „Нефтохимик“ дори обяви, че престава да съществува в професионалния футбол след неуспешния гастрол в Първа лига. Другият новак „Локомотив“ (ГО) се завърна там, откъдето дойде – във втория ешелон. „Железничарите“ бяха безсилни в опита си да се задържат сред най-добрите и с малки изключения играеха ролята на аутсайдер от самото начало.На „Българска армия“ пък преживяха други драми, свързани с евролиценза, които продължават и към днешна дата. На терена обаче ЦСКА си заслужи сребърните медали, при това с победи над вечния съперник „Левски“. Във „Верея“ играха 4 месеца без заплати през пролетта, което само подсказва доколко клубът е бил готов за най-високото ниво в родния футбол. Това е в най-общи линии съдбата на четирите клуба, получили „уайлд кард“ за Първа професионална лига – два изпаднаха, а един не получи лиценз за Европа.Това, през което премина първенството, също не покри очакванията. Форматът дотолкова бе сложен, че и през зимата голяма част от футболната общественост се питаше какво предстои. Едва сега можем да заключим, че този вид на шампионата дава шанс на даден отбор хипопетично да се спаси и с 0 точки. Да вземем, например, „Монтана“. Тимът цял сезон беше на дъното в двете отделни класирания, но при баражите за оцеляване изпрати „Локо“ (ГО) във Втора лига и беше на 90 минути от спасение при евентуален успех над „Септември“ (София). Това, все пак, не се случи. Така, догодина, даден тим може през редовния сезон да не запише нито една победа, но да се спаси с 3 мача в плейофната фаза, което на свой ред дава предпоставки за „черно тото“.И още един парадокс с българска марка. „Локомотив“ (Пд) уж трябваше да играе за медали в първата шестица, но на „Лаута“ свършиха парите през пролетта и едва си запазиха отбора до края на сезона. Като добавим и абсурда с баража за Лига Европа, през който „Левски“ трябваше да мине, номадстването на „Монтана“, „Черно море“, „Дунав“, „Славия“, „Локо“ (ГО), празните стадиони и липсата на интрига за титлата, спокойно може да се обобщи, че реформата е всичко друго, но не и успешна. А е видимо и ясно, че нещо у нас трябва да се промени. Година по-късно този проблем продължава да стои на дневен ред.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Реформата на БФС не се получи"}
{"url": "https://trud.bg/%d1%83%d1%81%d0%bf%d0%b5%d1%88%d0%bd%d0%b8%d1%82%d0%b5-%d0%bf%d1%80%d0%b8%d0%bc%d0%b5%d1%80%d0%b8-%d0%b7%d0%b0-%d0%b8%d0%b7%d0%bf%d0%be%d0%bb%d0%b7%d0%b2%d0%b0%d0%bd%d0%b5-%d0%bd%d0%b0-%d1%81%d1%82/", "text": "Kултурното наследство, както материално, така и нематериално, е ценен ресурс за икономически растеж, заетост и социално развитие, както и двигател за културните и творческите индустрии. Това бе една от основните тези на дискусията за Индустриалната археология – Живият град в контекста на съвременните концепции за културно наследство в Пловдив по инициатива на Фондация „Пловдив 2019”. Домакин на събитието бе водещата инвестиционната компания Галакси Инвестмънт Груп. За първи път инвеститор от Тютюневия град отваря вратите си за подобен форум. Всяко инвестирано евро в развитието на материалното и/или нематериалното културно наследство води печалба от приблизително 20 евро, споделиха още от екипа на фондацията. Те представиха инициативата „Пловдив – Европейска столица на културата 2019“ и „Тютюневият град“, като един от водещите проекти в програмата.По време на събитието италианският археолог и културен мениджър от Италия Емануеле Курти даде успешни примери за експлоатиране на стари индустриални сгради. Например в Рим неизползвана станция на гара е превърната в съвременен пазар за местни продукти и ресторанти; изоставена обществена библиотека от Болоня е върната към нов живот, а неизползваем киносалон в Милано събира туристи и гости на града. В град Скио фабрика за платове се използва за модерни офиси, за жилища и за провеждане на изложения и събития.„Виждаме, че Пловдив все повече се откроява като център както за правене на бизнес, така и за изкуство и култура. Затова сме убедени, че всяка компания, избрала да работи тук трябва да се ангажира към предизвикателствата на града и да помага с каквото може за развитието му. Нашето културно наследство и начинът, по който го съхраняваме и му придаваме стойност, са основни фактори при определянето на Пловдив и неговата привлекателност като място за живеене, работа и посещение ”, коментира управителят на компанията-домакин Константин Бояджиев. Галакси Инвестмънт Груп е лидер в разработването и управлението на проекти в сферата на недвижимите имоти. Последната й инвестиция Офис Парк Пловдив се превърна в дом за водещи аутсорсинг компании в града под тепетата и продължава да привлича инвеститори.", "date": "2017.06.22", "title": " Успешните примери за използване на стари сгради в Европа представиха на форум в Тютюневия град"}
{"url": "https://trud.bg/%d0%b1%d0%be%d0%b9%d0%ba%d0%be-%d0%b1%d0%be%d1%80%d0%b8%d1%81%d0%be%d0%b2-%d1%87%d0%b5%d1%81%d1%82%d0%b8%d1%82%d0%b8%d1%85-%d1%80%d0%be%d0%b6%d0%b4%d0%b5%d0%bd%d0%b8%d1%8f-%d0%b4%d0%b5%d0%bd-%d0%bd/", "text": "Обадих се на Царя, честитих му рождения ден лично. Казах му, че го обичам. Трябва да му пожелаем да е жив и здрав. Това каза Бойко Борисов пред Нова телевизия в първото си телевизионно интервю след началото на настоящия мандат.Борисов коментира и здравословното си състояние. Той обясни, че в понеделник ще свалят конците на коляното му.По време на предизборната кампания искахме да разберем какво тревожи хората, коментира Борисов.Той обясни, че облекчават процедурите за регистрация в КАТ. След направени проверки е станало ясно, че трябва да се облекчи процесът на регистрация на МПС в КАТ.Премиерът подчерта, че трябва да се облекчат и всички административни услуги. Като пример посочи как на много места искат лична карта и удостоверение за раждане, при положение, че личната карта се издава от същия орган, от който и удостоверението. Борисов каза още, че трябва да се направи единен електронен регистър между всички институции и отбеляза, че той трябва да стане възможно най-бързо – вероятно до септември. А, ако дотогава не са оправени тези процедури ще има уволнени министри.Борисов коментира и посещенията си в Европа. На въпрос дали Ангела Мерел му е поставила функцията на мост между ЕС и Турция, Борисов каза, че пътуванията в Берлин и Брюксел имат съвсем друга стойност. На първо място ни предстои председателство, на второ място – Брекзит, коментира той.Имаме голяма амбиция да отидем в чакалнята на Еврозоната. Това гарантира на държавата ни, че няма да изпаднем на 2-ра, 5-та скорост, каза още Борисов и допълни, че другата седмица ще се срещне с финансовия министър на Германия Шойбле.Премиерът коментира и отношенията на Европа и Турция.Турската икономика е много свързана с европейската икономика. Няма логика нито за едните, нито за другите да влизат в конфликт, който да прерасне в икономическа война.За България е важно да гарантира външната си граница. Съоръжението по нея е, за да подпре, спре голям бежански поток. Нормално е да има отделни хора, които успяват да преминат, затова е ограда, каза още премиерът.На въпрос дали наистина си говори с Ердоган на „мой брат, мой приятел“, Борисов каза, че това е така още от времето, когато двамата били кметове. Караме се, но по линия на охраната по границата нямаме проблеми. Има моменти, в които може да се повиши тон, но в спора с Европа и двете страни попрекалиха. Сега трябва да се успокоят отношенията, коментира Борисов.Ако в един комшийски разговор се вкара тонът на добросъседство, това е добре, подчерта премиерът. ГЕРБ е гаранция за етническата толерантност, каза още той.Държавите с режими потискат медиите и свободата на словото. В България има такава свобода – стотици сайтове, вестници – няма шанс нещо да се покрие. Никой от правителството не потиска свободата на словото, подчерта министър-председателят.Борисов коментира и казуса с Лозан Панов. Всеки от НСО е длъжен да проверява болтовете на колелата на колите, подчерта той. Съдебна реформа не означава болтовете на Лозан Панов, бе категоричен премиерът. Не е негова работа да коментира делата на парламента, както парламентът не коментира делата в съда, каза още Борисов.Успяхме чрез съдебната реформа от миналата година да осигурим тяхната независимост, сами си избират съдии, сами си избират прокурори.Представителите на парламентарната квота във ВСС се избират с 2/3 мнозинство, за да се гарантира, че няма политическа намеса в съда, подчерта Борисов. Съдиите избират своите представители демократично.По повод поканата, която Румен Радев отправи към Путин за Трети март, Борисов коментира, че президентът може да покани, който си поиска – на ниво президент, по протокол. Ако покани премиер трябва да ме уведоми. Той си е президент и кани президент. Ако покани Медведев и не ме уведоми, тогава ще наруши протокола.По повод гей-парада Борисов каза, че първите разрешения ги е издал той. За сегашния парад е имал покана с Томислав Дончев, но не е успял да отиде.Не трябва толкова да се парадира. В България никой вече не се впечатлява толкова от тяхната ориентация. Не е нужно нито едните, нито другите да изпадат в крайности. Живеем в демократично общество, завърши Борисов.", "date": "2017.06.22", "title": " Бойко Борисов: Съдебна реформа не означава болтовете на Лозан Панов\t\t\t"}
{"url": "https://trud.bg/%d1%87%d0%b5%d0%bb%d0%b5%d0%bd-%d0%be%d0%bf%d0%b8%d1%82-%d0%b0%d1%81%d1%84%d0%b0%d0%bb%d1%82%d0%b8%d1%80%d0%b0%d1%82-%d0%bd%d0%b0%d0%bf%d0%be%d0%bb%d0%be%d0%b2%d0%b8%d0%bd%d0%b0-%d1%83%d0%bb%d0%b8/", "text": "Една от главните и най-дълги улици в село Мадан никога не е била асфалтирана. Затова, когато наскоро върху част от нея се появява асфалт, местните са изненадани.Още по-изненадани остават, когато работниците си тръгват и оставят улицата асфалтирана наполовина, информира БТВ. Предположенията са разнообразни.Иван Ангелов предполага, че са правили алея или площад. „Или сигурно тука пенсионерите ще търчат сутринта, ще правят тренировки”, казва той.По-възрастните предпочитат досегашното й състояние. Красимир Иванов, който се придвижва с каруца, посочи, че се чуди от коя част да мине.Шофьорите обаче нямат избор. „Това е хубаво, добре са го направили, ама трябва още по-широко да бъде, да могат да минават и коли. А не само колелета“, коментира Георги Каменов.Хората на колелета са най-доволни – имат прекрасна велоалея.По същия начин изглеждат още две улици в селото, а причината за половинчатата работа е проста: така е предвидено по проект. Той не е за асфалтиране на път, а за подмяна на водопровод.„Разрешава се асфалтиране само върху подменения водопровод. Действително има и лоши коментари, но аз съм щастлив, защото успяхме Мадан почти да го завършим със смяна на водопроводи”, посочи Светлин Сретениев, кмет на община Бойчиновци.Сега общинската администрация търси пари за доасфалтиране на недоасфалтираните улици. За това ще са нужни малко над 100 хил. лв. Ако този асфалт го нямаше, сметката щеше да е три пъти по-висока.Така че тази година – половин улици, догодина – цели.", "date": "2017.06.22", "title": " Челен опит: Асфалтират наполовина улица в монтанско село"}
{"url": "https://trud.bg/%d0%b3%d0%b5%d0%bd-%d0%b0%d0%bd%d0%b3%d0%b5%d0%bb-%d0%b0%d0%bd%d1%82%d0%be%d0%bd%d0%be%d0%b2-%d0%bd%d1%81%d0%be-%d0%bd%d0%b5-%d0%b5-%d1%83%d0%ba%d1%80%d0%b8%d0%bb%d0%b0-%d0%bf%d1%80%d0%be%d0%b1/", "text": "НСО не е укрила проблем с колата на Лозан Панов. Това се казва в изявление на началника на службата ген. Ангел Антонов, публикувана снощи на сайта на ведомството.Ето пълния текст на изявлението:Националната служба за охрана осъществява специализиран транспорт като един от видовете охрана, предвидени в Закона за НСО. Службата намира за безсмислено и недопустимо да влиза в дискусия дали специализираният транспорт е охрана или не. Законите се изпълняват, а не се коментират. Считам, че позоваването на текстове от закона трябва да се прави отговорно и с познаване на буквата и духа на нормативния акт.По повод публични внушения, направени в изявления пред печатни и електронни медии, че ръководният състав на НСО и лично началникът на службата са се опитали да укрият техническа неизправност на автомобил за специализиран транспорт, определен за охрана на председателя на Върховния касационен съд, заявявам следното:1. По команден ред на 01 юни 2017 г., в 17.15 ч. бях информиран от заместника ми за установена липса на два съседни крепителни болта за закрепване на задното колело на автомобила. Водачът на автомобила е констатирал, че другите три болта са разхлабени и че се е наложило да ги „притегне“ преди да продължи пътя към София, през прохода Петрохан.2. Във връзка с констатираната техническа неизправност на автомобила за специализиран транспорт, ползван от г-н Лозан Панов, незабавно разпоредих свикване на постоянната комисия за проверка на пътнотранспортни произшествия и инциденти за пълно, всестранно и обективно изясняване на фактите и обстоятелствата ,свързани със случая, установяване дали има индикации за умишлено въздействие върху автомобила, нанесените материални щети, изясняване на ролята и професионалните действия/бездействия на длъжностните лица, имащи отговорност за техническата изправност на автомобила. Разпоредих автомобилът да бъде оставен на отговорно пазене в служебния сервиз, под контрол на дежурните служители, а така също сервизът да бъде запечатан.3. На 02 юни (петък) 2017 г. членовете на постоянната комисия пристъпиха към извършване оглед на автомобила, преглед на всички документи за извършени ремонти и техническо обслужване, запознаване със записите от служебното видеонаблюдение в гаража и на конкретното място за постоянно паркиране, както и тези при ежедневната проверка на контролно-техническия пункт за готовността на автомобила за експлоатация на 01.06.2017 г. Комисията не е установила данни за действия на лица, които са извършили интервенция за разхлабване или отстраняване на крепителните болтове на задната лява джанта.4. В доклада си до мен членовете на постоянната комисия квалифицираха случилото се като техническа неизправност, вследствие на която са настъпили ограничени материални вреди, поради което не са уведомени компетентните органи.5. В този контекст направените публични внушения за желание на НСО да остане „встрани от случая“, „за хвърляне на камъните в чужда градина“, за преднамерена „подигравка с висш магистрат“ не могат да бъдат оценени по друг начин, освен като груби и недопустими спекулации, извършени от лице, което като действащ служител на НСО многократно е наказвано от трима различни началници на службата и накрая дисциплинарно уволнено.6. Не мога да отмина без внимание твърдението на същото интервюирано лице, че на него в движение му „е падал кардан, диференциал и двигател, откачал му се е капак на брониран автомобил“, като своеобразно доказателство за общото състоянието на системата за поддържане на техническата изправност на автомобилите, както и на контрола върху безопасността им. Определям това изявление като небивалица, защото такива пътни произшествия в историята на НСО, а още по-малко с участие на въпросното лице, не са се случвали.7. Приемам за несериозни изявленията за някакви неконкретизирани нарушения във връзка с горивата в НСО. За тази страна от дейността на службата искам да предложа на въпросното лице незабавно да информира и компетентните органи.8. Ще се въздържа от коментари по отношение на отправени обидни квалификации към службата и персонално към мен и ще се консултирам за възможността да търся правата си по съдебен ред.Отказът на Софийска военно-окръжна прокуратура от 19.06.2017 г. да образува досъдебно производство и наличието на обосновани съмнения за извършени нарушения по служба послужиха като основание за възобновяване на дисциплинарната проверка, която ще обхване всички служители, свързани с осигуряване на специализиран транспорт.ГЕНЕРАЛ-ЛЕЙТЕНАНТ Д-Р АНГЕЛ АНТОНОВНАЧАЛНИК НА НАЦИОНАЛНАТА СЛУЖБА ЗА ОХРАНА", "date": "2017.06.22", "title": " Ген. Ангел Антонов: НСО не е укрила проблем с колата на Лозан Панов"}
{"url": "https://trud.bg/%d1%88%d0%be%d1%84%d1%8c%d0%be%d1%80-%d0%bd%d0%b0-%d1%82%d0%b0%d0%ba%d1%81%d0%b8-%d0%bc%d0%b5%d0%bd%d1%82%d0%b5-%d0%be%d1%82%d0%b8%d0%b2%d0%b0-%d0%bd%d0%b0-%d1%81%d1%8a%d0%b4/", "text": "Районна прокуратура-Пловдив внесе в съда обвинителен акт спрямо 43-годишния таксиметров шофьор Ивайло Ж. за използване на защитен промишлен дизайн без съгласието на притежателя.Обвиняемият е водачът на прословутото в града под тепетата менте на „Еко Такси 6155“, от който изреваха доста ужилени клиенти. Върху мерцедеса му с бургаска регистрация беше поставено логото и цифрите на 6155, като заблуждаващо Ивайло Ж. бе подменил единицата със седмица.Според обвинителния акт шофьорът притежавал два леки автомобила, които били оборудвани за извършване на таксиметров превоз на пътници. Той разполагал с нужните документи за извършване на този вид услуги и упражнявал търговска дейност. На 11 април 2016 г. в Пловдив свидетелят А.Р. се качил в таксиметров автомобил, управляван от обвиняемия Ивайло Ж. Клиентът използвал редовно коли на „Еко Такси“ по един и същ маршрут.В конкретния случай му направило впечатление, че обвиняемият поискал за изминатото разстояние доста по-голяма сума от обичайната. На 28 ноември свидетелката М.И. също наела такси, управлявано от обвиняемия Ивайло Ж. Още докато пътували установила, че сумата на апарата расте доста бързо, а след това разбрала, че се е качила в автомобил със стикери, имитиращи тези на ползваните редовно от нея таксиметрови коли.За двата случая били подадени сигнали и било установено, че обвиняемият никога не е работил във фирмата и оттам на са му предоставяли техния знак за таксиметрови услуги. По делото е установено, че използваният от обвиняемия стикер се различавал от този на фирмата само по една буква и цифра, но повтарял изписването, цветовото съчетание на дизайна и почти еднаквото подреждане на цифрите и буквите.Стикерите били поставени върху магнитна подложка на предния и задния капак и са били иззети като веществени доказателства. По делото е представено Свидетелство за регистрация на промишлен дизайн в Патентното ведомство със срок на закрила до 2026 г. Предстои Районен съд-Пловдив да насрочи първо заседание по делото.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Шофьор на такси менте отива на съд\t\t\t"}
{"url": "https://trud.bg/%d0%bd%d0%b5%d0%b7%d0%b0%d0%b2%d0%b8%d1%81%d0%b8%d0%bc-%d0%ba%d1%8e%d1%80%d0%b4%d0%b8%d1%81%d1%82%d0%b0%d0%bd-%d0%ba%d0%b0%d0%ba%d0%b2%d0%be-%d1%81%d0%b5-%d0%bf%d1%80%d0%be%d0%bc%d0%b5%d0%bd%d1%8f/", "text": "До референдума за независим Иракски Кюрдистан остават 93 дни. Има такъв брояч, инсталиран в Ербил – тяхната бързо развиваща се столица. Отброяват се дните до 25 септември 2017 г., когато ще се проведе референдум за самостоятелна държава на този огромен народ. Това ще бъде прецедент. Нещо повече. Предвижда се на 6 декември 2017 г. да бъдат проведени избори за президент във вече независимата кюрдска държава. Това решение от 7 юли 2017 г. на властите, и в частност на президента Масуд Барзани, който е и председател на Демократическата партия на Кюрдистан (ДПК), може да се нарече един без преувеличение съдбоносен исторически момент в живота не само на  Южен Кюрдистан, но и на кюрдите в целия свят. Това наистина е огромен народ, без собствена държава.Само в Иракски Кюрдистан живеят около 8 млн. кюрди и представляват 20 % от населението на държавата, в Турция (Северен Кюрдистан) са 15-20 милиона – съответно 18%  от населението на държавата, 10% (около 8 млн.) в Иран (Източен Кюрдистан) и 8-9% (около 2 млн.) в Сирия (Западен Кюрдистан). Над 3 млн. е кюрдската диаспора в държави извън Близкият Изток, основно в Западна Европа и Русия (най-много са в Германия – около 2 млн.). Към момента кюрдите са най-голямата народностна група в света, която няма собствена държава.Идеята за независима кюрдска държава намира своята възможност за създаване след разпада на Османската империя под ударите на Франция, Великобритания и Русия. През август 1920 г. в парижкото предградие Севър подписват мирен договор, който предвижда създаването в югоизточните части на Империята на независими Кюрдистан. Преди това, през 1917 г. Руската империя вече е завзела Сюлеймания и по силата на тайно споразумение с Франция и Великобритания има възможност да създаде такава държава под своя егида. Революцията в Петербург обърква плановете, там идват на власт болшевиките, които се борят срещу световния империализъм и сключват таен съюз с един нов лидер, водачът на Национално-освободителната война на Турция (1919-1922 г.), Мустафа Кемал (Ататюрк). Помагат му с подкрепа, съветници, оръжие и силите на Антантата напускат Мала Азия. През 1923 г. е подписан Лозанският мирен договор, който отменя Севърския, и кюрдите, както и населяваните от тях територии са трайно преразпределени в държавите Турция, Сирия, Ирак и Иран. Именно Лозанският мирен договор се счита за началото на кюрдското движение за самоопределение и независимост.Кюрдите вдигат въстание в Мосул, британските войски го потушават. Вече в районите на Мосул и Киркук е открит нефт и всичко в региона се променя. Надеждите за самостоятелна кюрдска държава се изпаряват с прогресивно увеличаващият се дебит на добива на петролните компании.Ситуацията се променя с офанзивата на САЩ през 1991 г. и инвазията срещу Ирак през 2003 г. Тогава кюрдските райони на Северен Ирак бяха използвани като плацдарм срещу режима на Садам Хюсеин от армията на САЩ. С новата Конституция на Ирак от 2005 г. се дава федерация на Кюрдска автономна област (КАО) в Северен Ирак с право на парламент, правителство, собствени въоръжени сили (Пешмерга, около 85 хил., вкл. бронетанкова техника и артилерия). Особено внимание следва да се обърне на наличието на големи нефтени находища, които могат да осигуряват самостоятелни доходи на КАО.Много важен фактор се оказа създаването в Ирак на  „Ислямска държава“. Тогава властта в Багдад на практика абдикира и единствената сила, която се противопостави на Халифата в региона бяха кюрдските Пешмерга.Масуд Барзани се обърна за помощ и на негова територия се появиха войскови формирования на Турция, САЩ, Великобритания. На практика КАО получи и гаранции за самостоятелността си от Багдад. В Ербил отлично осъзнават, че по-благоприятен момент за независимост няма да получат. И се стартира усилена международна дейност. Освен посещението на Барзани в Европа, което включваше и България, важен момент беше срещата на председателя на Съвета за сигурност на Кюрдистан Масрур Барзани във Вашингтон със старши съветника на Доналд Тръмп и негов зет, Джаред Кушнер, както и със съветника по национална сигурност ген. Хърбърт Макмастър. На срещата присъства и директорът на военното разузнаване на САЩ, ген. Винсент Стюърт. Фокусът на срещата е бил операциите срещу ИД и подкрепата, която САЩ ще оказват на Северен Ирак. Прави впечатление обаче, че докато преди срещата Държавният департамент заявяваше, че САЩ поддържат териториалната цялост на Ирак, последвалото изявление на директора на военното разузнаване на САЩ пред Сената  съдържаха извода, че референдумът е едно от решенията на проблемите в региона и това вече е почти свършен факт.Негласна подкрепа беше получена и от Русия. В рамките на Санкт-Петербургския икономически форум присъства и премиерът на КАО Нечирван Барзани. Същият освен разговорите с министъра на външните работи, Лавров, беше приет и от президента Путин. Последваха скоростни срещи с министъра на енергетиката и ръководителите на „Газпром“ и „Роснефт“. Подписани бяха сериозни договори за срок от 20 години, включително и разширяването на нефтопровода между Северен Ирак и Турция.Москва няма да бави дълго време признаването на независим Кюрдистан, още повече, че такъв вид референдуми бяха проведени и в Южна Осетия и… разбира се в Крим. Към момента основни противници на референдума се явява официален Багдад, напълно разбираемо и регионалните държави Турция и Иран. Независимо от това, че интересите на иракските, сирийските, иранските и турските кюрди в много области са дори противоречащи си, все пак създаването на независима държава Кюрдистан ще доведе до влошаване на ситуацията не само в Ирак, но и в целия регион.Иран остро реагира като заяви, че Ирак е единна държава и Кюрдистан е неделима част от нея. Съветникът на аятолах Хаменей директно обвини Вашингтон,че използва кюрдите и техните надежди за свои цели. В Турция естествено са притеснени от създаването на кюрдска държава в региона и наличието на такъв прецедент в съседна страна ще доведе до такива вълни в населените с кюрди югоизточни области. В същото време Турция има отлични отношения с Барзани и тръгват огромни количества нефт от находищата в Иракски Кюрдистан.Референдумът за независим Кюрдистан ще се състои и той ще потвърди решението на кюрдския народ за независимост. Друг въпрос е обаче кога тази независимост ще бъде обявена официално. С резултат от референдума Барзани със сигурност ще изнудва Багдад по спорните въпроси около самостоятелното използване на нефтените ресурси, спорните територии около Киркук и др.САЩ, Великобритания, Франция и Израел в бъдещата независима кюрдска държава виждат един подходящ и светски партньор в противовес на религиозен Иран, раздирания от противоречия и почти неуправляем Ирак и ненадеждна Турция. Русия е изключително привлечена от възможността чрез Кюрдистан да участва в разпределението на нефто-газовата трапеза на Ирак, откъдето на практика беше изхвърлена след американо-британската инвазия в Ирак през 2003-а. Последният от Съвета за сигурност на ООН, Китай, винаги е доказвал правотата на поговорката, че ако заемеш правилната позиция навреме и умееш да чакаш, то неминуемо нефтът ще потече сам към теб.Когато това се случи обаче, Близкият Изток ще е напълно различен.", "date": "2017.06.22", "title": " Независим Кюрдистан – какво се променя\t\t\t"}
{"url": "https://trud.bg/%d0%b1%d1%80%d0%b8%d1%82%d0%b0%d0%bd%d1%81%d0%ba%d0%b8%d1%82%d0%b5-%d1%82%d1%83%d1%80%d0%b8%d1%81%d1%82%d0%b8-%d1%81%d0%b0-%d1%81%d1%82%d1%80%d1%83%d0%b2%d0%b0%d0%bb%d0%b8-%d0%bd%d0%b0-%d0%ba%d0%b8/", "text": "Британските туристи, лъжливо твърдящи, че са получили хранително натравяне, за да получат „лесни пари“, са стрували на хотелиерската индустрия на Кипър повече от пет милиона евро за последните пет години, пише .Коментарите на Кипърската хотелиерска асоциация са публикувани в един ден с началото на кампанията на Британските туристически агенти „Спрете измамите с болестите“, подчертавайки, че от 2013 г. „има повече от 500% увеличаване на исковете за компенсация за разболяване по време на ваканции с десетки хиляди такива от миналата година“.„И въпреки това, по време на същия език, действителните равнища на болести в курортите остава стабилна и проблемът е единствено свързан с британските туристи. Доказателството предполага, че много от тези твърдения може би са преувеличени или лъжливи“, смятат от Кипърската хотелиерска асоциация. Нейният директор Захариас Йоанидис заяви, че проблемът се състои в това, че хотелите получават лоша репутация, дори и когато не е имало причинена вреда.„През последните две години лъжливите твърдения за хранително натравяне са стрували на хотелите в Кипър повече от 5 млн. евро“, посочи Йоанидис. Сумата е искана от туристите от туристическите оператори , които на свой ред плащат по-малко на хотелите. „Това е организирано престъпление, което се случва по цял Кипър. Ничии други туристи не правят така. Само и единствено британците“, добави експертът.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Британските туристи са стрували на Кипър повече от 5 млн. евро"}
{"url": "https://trud.bg/%d1%82%d0%b5%d0%bc%d0%b5%d0%bd%d1%83%d0%b6%d0%ba%d0%b0-%d0%bf%d0%b5%d1%82%d0%ba%d0%be%d0%b2%d0%b0-%d1%80%d0%be%d1%81%d0%b0%d1%82%d0%be%d0%bc-%d0%b8%d1%81%d0%ba%d0%b0-%d0%b4%d0%b0/", "text": "„Росатом“ има интерес да участва като изпълнител в АЕЦ „Белене“ и мисля, че това е много добър знак и сигнал, каза министърът на енергетиката Теменужка Петкова пред . Когато конструкторът по проекта е и изпълнител по реализацията му, това е гаранция за сигурност, за качеството на тази централа, обясни тя.Дали обаче ще се строи централата предстои да бъде решено. Това решение зависи и от доклада на БАН, който трябва да е готов през септември и обхваща всички аспекти на проекта от правна, техническа и икономическа страна.Държавата тепърва ще търси стратегически инвеститор за проекта, каза министърът. След като платихме задължението си на „Атомстройекспорт“, до края на септември ще имаме два завършени реактора, за които трябва да имаме решение какво ще правим. Когато оборудването дойде в България, ще отделим активите и пасивите, свързани с проекта, и ще опитаме да реализираме успешна процедура по приватизация във връзка с този проект.Ако процедурата по приватизация и намирането на инвеститор не се реализира успешно, ще мислим за изграждането на VII блок на АЕЦ „Козлодуй“, каза Петкова. Оборудването е съвместимо, увери тя.До този момента в проект е инвестиран много сериозен ресурс – 1,4 млрд. лв. и 1,176 млрд. лв. за оборудване, от парите на българските данъкоплатци, затова сме длъжни да вземем най-доброто решение, така че този ресурс да бъде усвоен по най-добрия начин, заяви тя.На въпрос възможно ли е възобновяването на руските енергийни проекти, включително „Южен поток“, тя отговори, че проектите, особено в газовата сфера, са много динамични. Изключително важно за нас е да запазим ключовото си място като транзитьор на природен газ. И да използваме това свое географско предимство. България е стана членка на ЕС, всичко, което се случва или ще се случва на нейната територия, ще бъде изцяло съобразено с европейското законодателство. От друга страна трябва да отстояваме националните си интереси“, каза Петкова.За строителството на хранилище за радиоактивни отпадъци у нас министърът учери, че „няма нищо опасно в тази процедура. Това е ангажимент, поет към Европейската комисия – за изграждане на такова национално хранилище“. То преминава през три етапа – проектиране, избор на площадка и строителство. Парите идват по международен фонд „Козлодуй“ чрез Европейската банка за възстановяване развитие.На въпрос трябва ли да бъдат затваряни тецовете в България тя отговори, че това ще е сериозен проблем, защото въглищните централи осигуряват близо 44% от електроенергията за страната. „Затова ще се борим България да получи дерогация от тези завишени изисквания, но всяка централа трябва да докаже, че разходите за инсталиране на сероочистващи устройства в пъти ще надвишават ефекта за екологията“, каза министърът.Тя посочи още, че след промяна в нормативната уредба на КЕВР при кражба на ток ще се плаща три пъти по-висока цена за еленергията от досегашната, която всъщност е била по-ниска от цената за изрядните платци. Борбата с кражбата на ток ще е много сериозна, увери тя.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Теменужка Петкова: „Росатом“ иска да участва като изпълнител в „Белене“"}
{"url": "https://trud.bg/%d0%b2%d0%bd%d0%b5%d1%81%d0%be%d1%85%d0%b0-%d0%b2-%d1%81%d1%8a%d0%b4%d0%b0-%d0%be%d0%b1%d0%b2%d0%b8%d0%bd%d0%b8%d1%82%d0%b5%d0%bb%d0%b5%d0%bd-%d0%b0%d0%ba%d1%82-%d1%81%d1%80%d0%b5%d1%89%d1%83-19/", "text": "Окръжна прокуратура-Пловдив внесе в съда обвинителен акт спрямо 19-годишния Асен Гюрганчев  за това, че при управление на джип „Тойота РАВ4“ е нарушил правилата за движение по пътищата, като причинил по непредпазливост смъртта на 61-годишна жена на пешеходна пътека, а след това е избягал от местопроизшествието – престъпление по чл. 343 ал. 3 буква ДБУ пр.1 във връзка с ал.1 буква ДВУ във връзка с чл.342 ал.1 от Наказателния кодекс.Инцидентът с фатален край се случи вечерта на 13 април 2017 г. на бул. „Шести септември“ в Пловдив. В 20,48 часа 61-годишната Б.К. тръгнала да пресича на пешеходна пътека на южното платно за движение на бул. „Шести септември“, преминала през разделителния остров и предприела с бърз ход пресичане по северното платно. При навлизането й в тази част на платното джипът, шофиран от Асен Гюрганчев се намирал на 22-23 метра и се движел със скорост от 67 км/ч при позволена за населените места скорост от 50 км/ч. Поради движението с несъобразена скорост я ударил с предната лява част на автомобила. Свидетели на катастрофата се обадили на тел. 112 и на място пристигнал екип на Спешна медицинска помощ. По делото е била назначена съдебно-медицинска експертиза, която установила, че пострадалата жена получила травматични увреждания на жизненоважни органи, довели до остра кръвозагуба и сърдечносъдова недостатъчност. Тя е починала на място.Водачът избягал от местопроизшествието, като демонстрирал пред свои приятели желание да извърши ремонт на автомобила. Той е бил задържан от органите на МВР на 14 април 2017 г. Според комплексната техническа експертиза обвиняемият Асен Гюрганчев е можел да избегне удара, ако се е движел със скорост по-малка от 47 км/ч. По делото са разпитани свидетели, приобщени веществени доказателства, извършени няколко експертизи и др. Обвиняемият е с взета от Окръжен съд-Пловдив мярка за неотклонение „задържане под стража“.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Внесоха в съда обвинителен акт срещу 19-годишен шофьор, избягал след причинена смърт на „зебра“"}
{"url": "https://trud.bg/%d0%be%d0%b1%d1%80%d0%b0%d0%b1%d0%be%d1%82%d0%b2%d0%b0%d1%82-%d1%81%d1%80%d0%b5%d1%89%d1%83-%d0%ba%d1%8a%d1%80%d0%bb%d0%b5%d0%b6%d0%b8-%d0%bf%d0%bb%d0%be%d1%89%d0%b0%d0%b4%d0%ba%d0%b8%d1%82%d0%b5/", "text": "Служителите на общинско предприятие „Дезинфекционна станция“ в Пловдив започнаха дезакаризация на специализираните площадки за свободно разхождане на домашни кучета в Пловдив в града под тепетета.ДДД-екипите работят след 22 часа, като снощи пръскаха срещу кърлежи в районите „Централен“, „Северен“ и „Източен“, а тази нощ ще обработват кучешките площадки и в останалите три района – „Тракия“, „Западен“ и „Южен“.В същия период ще се отработят и получените до момента сигнали за растителна защита по дървесната и храстова растителност от територията на райони „Източен“ и „Централен“.Обработките се извършват с разрешени за използване биоцидни препарати и в разрешената им за употреба концентрация, а карантинният срок е 24 часа. От дирекция „Екология и управление на отпадъците“ към Община Пловдив обръщат внимание на отглеждащите пчелни семейства в района на града да ограничат полета на пчелите днес и утре.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Обработват срещу кърлежи площадките за разхождане на домашни кучета в Пловдив"}
{"url": "https://trud.bg/%d0%bf%d1%80%d0%be%d0%b4%d1%8a%d0%bb%d0%b6%d0%b0%d0%b2%d0%b0-%d0%b8%d0%b7%d0%b3%d1%80%d0%b0%d0%b6%d0%b4%d0%b0%d0%bd%d0%b5%d1%82%d0%be-%d0%bd%d0%b0-%d0%bd%d0%be%d0%b2%d0%b8-%d1%82%d1%80%d0%be%d1%82/", "text": "Тротоарите пред първите три от седемте входа на блок 71 в жк „Тракия“ в Пловдив са вече изцяло обновени, наполовина са готови и новите настилки пред следващите 4 входа, съобщи кметът на район „Тракия“ Костадин Димитров.„През тази година съсредоточаваме усилията си в облагородяване на инфраструктурата в Зона А-8. Стремежът ни е да направим колкото се може повече нови тротоари и паркоместа. Преди да започнем изпълнение на всяко инвестиционно намерение, продължаваме да се допитваме до живеещите в района за конкретните им потребности. Ако в началото срещахме скептицизъм, сега ни имат доверие и ни поздравяват, след като видят колко хубаво е станало“, коментира Костадин Димитров.Кметът на „Тракия“ припомни, че от старта на тазгодишната инвестиционна програма до момента са преасфалтирани ул. „Светослав Тертер“, „Йоан Кукузел“, пътя пред Комплекса за социални услуги „Свети Георги“, ул. „Българка“ и улицата зад детска градина „Кремена“.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Продължава изграждането на нови тротоари в район „Тракия“ в Пловдив"}
{"url": "https://trud.bg/%d0%b4%d0%b8%d0%bc%d0%b8%d1%82%d1%8a%d1%80-%d0%b3%d0%bb%d0%b0%d0%b2%d1%87%d0%b5%d0%b2-%d1%82%d1%80%d1%8f%d0%b1%d0%b2%d0%b0-%d0%b4%d0%b0-%d0%b8%d0%bc%d0%b0-%d0%bd%d0%be%d0%b2-%d1%80%d0%b5%d1%84%d0%b5/", "text": "ГЕРБ не са обсъждали провеждане на нов референдум, който евентуално да уточни какъв тип избирателна система предпочитат хората. Това посочи Димитър Главчев, председател на Народното събрание пред . Той добави, че според него трябва да има нов референдум, при положение, че няма съобразяване от парламента на първия. „Но пак няма гаранция, че ще трябва да се съобразим с него”.Съжалявам, че освен депутатите на ГЕРБ и „Воля” другите не се съобразиха с искането на 2,5 млн. граждани, добави той.По повод обвиненията в бавна работа и проваляне на законите на опозицията в парламента Главчев посочи, че би било добре левицата да насочи усилията си към по-позитивни неща. Според него е имало известно забавяне в работата на комисиите докато се конституират, приемат вътрешни правила и това се случва във всеки парламент. „Няма как председател на парламента да пусне в пленарна зала законопроекти, които не са минали през комисия. Не смятам, че председателят на НС отговаря за дневния ред на комисиите”, заяви той.Главчев даде пример за добре работещ парламент приетото увеличение на пенсиите – за първи път в началото на мандат. „Днес ще гласуваме и закона за движение по пътищата. Би трябвало всички да виждат, че парламента работи в степента, в която би трябвало да работи в началото си”.По повод срещата му с премиера на Македония Зоран Заев той коментира, че България има твърда позиция по повод европейската перспектива на Западните Балкани. Делегацията на Заев пък е уверила, че малко остава да се доизглади от договора за добросъседство, за да се подпише. „Той е условие на ЕС, за да се продължи европейската перспектива на Македония. Също и да се изчистят недоразуменията между Македония и Гърция”, каза Главчев.С поредицата посещения на Борисов се вижда как ни приемат съседите ни. В рамките на седмица не е имало такава совалка като сега в Германия, Турция, Франция и след това да дойде Македония, добави той.Представянето на кандидата ни за еврокомисар Мария Габриел Главчев определи като достойно и заяви, че няма причина да се съмняваме в нея.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Димитър Главчев: Трябва да има нов референдум"}
{"url": "https://trud.bg/%d0%be%d0%b1%d0%bd%d0%be%d0%b2%d1%8f%d0%b2%d0%b0%d1%82-%d0%b8%d0%bd%d1%84%d1%80%d0%b0%d1%81%d1%82%d1%80%d1%83%d0%ba%d1%82%d1%83%d1%80%d0%b0%d1%82%d0%b0-%d0%b8-%d0%bf%d1%80%d0%b5%d0%b4-%d0%b1%d0%bb/", "text": "И пред блок 181 в жк „Тракия“ в Пловдив скоро ще имат обновени тротоари, обеща кметът на район „Тракия“ Костадин Димитров. Той инспектира днес как върви пренареждането на плочките и се изравнява паркингът.„По настояване на живеещите там включихме обекта извънредно в строителната ни програма. Инфраструктурата пред блока беше в лошо състояние. Получихме много сигнали и реагирахме бързо. Вече са в ход ремонтните дейности, които ще приключат следващата седмица“, обясни райкметът Костадин Димитров.В „Тракия“ продължава строителната програма на районната администрацията. Вече бяха изцяло преасфалтирани няколко улици и обновени много междублокови пространства.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Обновяват инфраструктурата и пред блок 181 в „Тракия“ в Пловдив"}
{"url": "https://trud.bg/%d1%81%d1%8a%d0%b4%d1%8a%d1%82-%d0%bf%d0%be%d1%82%d0%b2%d1%8a%d1%80%d0%b4%d0%b8-%d0%bd%d0%b0%d0%ba%d0%b0%d0%b7%d0%b0%d1%82%d0%b5%d0%bb%d0%bd%d0%be-%d0%bf%d0%be%d1%81%d1%82%d0%b0%d0%bd%d0%be%d0%b2/", "text": "Пловдивският районен съд е потвърдил наказателно постановление на РИОСВ-Пловдив, с което на фирма „Агрия“ АД бе наложена имуществена санкция от 30 000 лв. за неизпълнение на условие по комплексно разрешително.В мотивите си съдът е приел за безспорно, че дружеството е допуснало замърсяване на водите на река Чепеларска с манган, какъвто няма право да изпуска. Магистратите са преценили също, че размерът на санкцията е съобразен с всички обстоятелства от значение за административната отговорност и целесъобразността на самото наказание.При извънредна проверка след сигнал през юли 2016 г. експерти на РИОСВ-Пловдив, Басейнова дирекция „Източнобеломорски район“ и Регионалната лаборатория към Изпълнителната агенция по околна среда са констатирали голямо количество мъртва риба в река Чепеларска край село Катуница.На място са измерени показателите: рН – 7,12; разтворен кислород – 6,5 мг/л, електропроводимост – 1735 хS/сm. Взета е и водна проба за изследване за наличие на метали и е установен манган. За нарушение на екологичното законодателство РИОСВ глоби „Агрия“АД с 30 000 лв., която дружеството обжалва пред Районния съд.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Съдът потвърди наказателно постановление на РИОСВ за 30 000 лв. срещу „Агрия“ АД"}
{"url": "https://trud.bg/%d0%bc%d0%be%d1%85%d0%b0%d0%bc%d0%b5%d0%b4-%d0%b1%d0%b8%d0%bd-%d1%81%d0%b0%d0%bb%d0%bc%d0%b0%d0%bd-%d0%bc%d0%bb%d0%b0%d0%b4%d0%b8%d1%8f%d1%82-%d0%bf%d1%80%d0%b5%d1%81%d1%82%d0%be%d0%bb%d0%be%d0%bd/", "text": "Бойкот на съседа Катар, все по-гневна реторика по адрес на Иран, совалки до Москва, доловимо изостряне на гражданската война в Йемен, нови или не чак толкова, но все пак впечатляващи с мащабите си оръжейни договори със САЩ. Саудитска Арабия не напуска новинарските сводки по целия свят, особено след като миналия месец Рияд стана първата спирка от първата международна обиколка на президента на САЩ Доналд Тръмп. Който, разбира се, даде подкрепа за най-мощния си арабски съюзник, който е в конфликт с шиитски Иран.Саудитски крал Салман пое трона през 2015 г. на преклонна възраст и по време на визитата на Тръмп ясно пролича, че има проблеми със здравето. И сега, според мнозина очаквано, смени престолонаследника си в полза на 31-годишния принц Мохамед бин Салман. А досегашният – племенникът на краля Мохамед бин Найеф (57 г.), се закле във вярност на принца, който коленичи и целуна ръката на по-възрастния си братовчед пред камерите в рядка проява на единство.Мохамед бин Салман е роден в Джеда на 31 август 1985 г. и най-големият син на третата жена на крал Салман – Фахда. Завършва с отличен успех право в Кралския саудитски колеж и след това прекарва няколко години в частния сектор, тъй като не искал да се занимава с държавна администрация. В политиката влиза по настояване на баща си, като негов личен асистент. Тогава бъдещият крал е губернатор на провинция Рияд. Оттук нататък принцът започва да трупа титли и длъжности, повечето от които нямат особено практическо измерение. Все пак през 2013 г. става шеф на Кралския съд с ранг министър.Когато баща му е коронясан, Мохамед бин Салман е назначен за военен министър на едва 29-годишна възраст, което го прави най-младият сред колегите му в световен мащаб. Въпреки това бързо натрупва власт, влияние и популярност, особено сред младежите в кралството. Около половината от населението на Саудитска Арабия (32,7 млн. души) е под 25 г. и той бързо се превръща в истински символ на надеждите на младите саудитци. Повежда и регионална коалиция срещу шиитските бунтовници хуси в съседен Йемен, докато междувременно оглавява и Съвета за икономическо развитие, чиято цел е да реформира зависимата от износа на петрол икономика на страната. Поема контрол над производството и износа на нефт и над националния фонд за инвестиции.Освен да ръководи отбраната и да подготвя важни вътрешни реформи, престолонаследникът играе и ролята на дипломат. За последните 2 години е приеман и от Барак Обама и бившия държавен секретар Джон Кери, и от руския лидер Владимир Путин. През март т. г. пак бе в Белия дом за преговори с Доналд Тръмп, а месец по-късно бе в Москва за нова среща с Путин, който го определя като “много надежден партньор”.Тъмнобрадият принц е женен за Сара бин Машур ал Сауд, с която имат две момчета и две момичета. За разлика от повечето членове на кралското семейство, той няма други съпруги. Казва, че модерният начин на живот не му оставя време за това.В негов профил в “Блумбърг бизнесуик” пише, че принцът работи по 16 часа на ден и черпи вдъхновение от покойния британски премиер Уинстън Чърчил, както и от “Изкуството на войната” на Сун Дзъ.В интервю за сп. “Икономист” от миналия юли заявява, че приветства увеличаването на броя на работещите жени в кралството, които са около 18%. “Но това, което ни пречи е културата на самата жена в Саудитска Арабия. Тя не е свикнала да работи и се нуждае от повече време да приеме тази идея”, казва Мохамед бин Салман.Отбелязва, че е част от поколението, което е израснало с интернет и с видеоигрите. “Ние мислим различно от нашите родители, нашите мечти са различни”, казва принцът. Берлин предупреждава за непредсказуеми последствияВ необичайна стъпка германското външно разузнаване БНД публикува в края на 2015 г. паметна бележка, в която предупреждава, че Саудитска Арабия играе все по-дестабилизираща роля в Близкия изток, което може сериозно да усложни отношенията с приятелски настроените съседи и съюзниците в региона. В текста специално внимание се отделя на принц Мохамед бин Салман и неговите честолюбиви стремежи Рияд да бъде лидер на арабския свят с помощта на агресивна външна политика и военни действия.Концентрацията на икономическа и външнополитическа мощ в ръцете на Бин Салман съдържа латентна опасност за нарушаване на равновесието в Саудитска Арабия, предупреждава още БНД. ЗА НЕГО Агресивен и амбициозен Новият престолонаследник има репутацията на агресивен, много амбициозен и изключително енергичен. Крал Салман има изключително доверие в него. И монархът, и неговият син са проамерикански настроени, но пък бяха разочаровани от президента Барак Обама. Не могат да му простят, че изостави египетския президент Хосни Мубарак и че сключи сделка с Иран.Прилича на неопитен комарджия В свое интервю Мохамед бин Салман създаде впечатление на наивен и арогантен. Създаде и усещане, че е неопитен комарджия, който по-вероятно ще удвои залога, ако види, че губи. Абсолютна противоположност на предишните саудитски управници, които винаги са предпочитали да залагат на всички коне.Любимият син на краля Мохамед бин Салман е амбициозен и смел. Не мисли и не действа на дребно, но за сметка на това поема много големи рискове. Постиженията му не се дължат на добрата му работа и представяне. Той просто е любимият син на крал Салман и в крайна сметка е в позицията да поеме властта.Издигна се бързо Възходът на принц Мохамед бин Салман бе светкавичен. Когато се запознах с него в Джеда през 2013 г., той се представи просто като “адвокат”. А днес е на една крачка от управлението на най-мощната държава в арабския свят. Най-рискованият му ход ще е ограничаване на властта на консервативния религиозен елит. Вашингтон одобрява тази стъпка, но мнозина у дома не я харесват.", "date": "2017.06.22", "title": " Мохамед бин Салман  – Младият престолонаследник"}
{"url": "https://trud.bg/%d0%bf%d1%80%d0%be%d0%ba%d1%83%d1%80%d0%b0%d1%82%d1%83%d1%80%d0%b0%d1%82%d0%b0-%d0%be%d0%b1%d0%b2%d0%b8%d0%bd%d0%b8-%d0%bf%d0%b5%d1%82%d0%b8%d0%bc%d0%b0-%d1%80%d0%b0%d0%b7%d0%bf%d1%80%d0%be%d1%81/", "text": "Специализираната прокуратура повдигна обвинения на петима участници в организирана престъпна група за разпространение на фалшиви евробанкноти и наркотици. Това съобщиха от пресцентъра на Апелативна специализирана прокуратура. Участниците са задържани на 20 юни 2017 г. при специализирана операция на ГДБОП и Специализирана прокуратура на територията на Петрич и Сандански.Събраните до момента доказателства сочат, че групата е действала от ноември 2016 г. Участниците са внасяли фалшиви банкноти от по 20 и 50 евро в големи количества от Италия и ги продавали у нас, предимно в Петрич и Сандански, с 20% по-евтино от номинала на фалшификатите.Освен с прокарване в обръщение на подправени парични знаци, групата се е занимавала и с разпространение на наркотици, основно марихуана. Членовете на престъпната група са задържани в момент на продажба на неистински евро на служители под прикритие. При извършените на 20 юни 2017 г. процесуално-следствени действия в автомобила на един от участниците са намерени и иззети 942 неистински банкноти от по 20 евро и 36 с номинал 50 евро. В жилището на друг са открити 249 фалшификата с номинал 20 евро и 153 от по 50 евро.С постановления на прокурор от Специализирана прокуратура на трима от обвинените е наложено прокурорско задържане до 72 часа. Другите двама са с парични гаранции. На 23 юни 2017 г. Специализирана прокуратура ще поиска от Специализирания наказателен съд налагане на мярка за неотклонение „Задържане под стража“ на тримата задържани. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Прокуратурата обвини петима, разпространявали фалшиви евробанкноти и наркотици"}
{"url": "https://trud.bg/%d0%ba%d0%bc%d0%b5%d1%82%d1%8a%d1%82-%d0%bd%d0%b0-%d1%80%d0%b0%d0%b9%d0%be%d0%bd%d0%b0-%d0%b2-%d0%ba%d0%be%d0%b9%d1%82%d0%be-%d0%b8%d0%b7%d0%b3%d0%be%d1%80%d1%8f-%d0%b3%d1%80%d0%b5%d0%bd/", "text": "Кметът на лондонския район, в който се запали и изгоря „Гренфел тауър”, Никола Холгейт, подаде оставка. Причината е  в квартала заради забавените действие на властите преди и след ужасяващия пожар.Вчера стотици протестиращи излязоха пред парламента, за да поискат справедливост за жертвите на трагедията. Демонстрантите блокираха „Уестминстер бридж роуд”.79 души са загиналите и безследно изчезналите след пожара в 24-етажната сграда.Министър-председателят Тереза Мей се извини за провала на правителството да подкрепи оцелелите от изгорелия блок.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Кметът на района, в който изгоря „Гренфел тауър”, подаде оставка"}
{"url": "https://trud.bg/63-%d0%b3%d0%be%d0%b4%d0%b8%d1%88%d0%b5%d0%bd-%d0%b2%d0%b5%d0%bb%d0%be%d1%81%d0%b8%d0%bf%d0%b5%d0%b4%d0%b8%d1%81%d1%82-%d0%b5-%d1%81-%d0%be%d0%bf%d0%b0%d1%81%d0%bd%d0%be%d1%81%d1%82-%d0%b7%d0%b0/", "text": "Велосипедист е в тежко състояние, след като е блъснат от лек автомобил. Това съобщиха от ОДМВР – Разград.Пътнотранспортното произшествие станало около 19.00 часа на 21 юни по бул. „Априлско въстание“ на изхода на Разград в посока Гецово. 63-годишен мъж с инициали П. Б. от село Благоево се прибирал с колело към дома си, когато бил застигнат и пометен от „Опел Вектра“.В колата пътували двама братя – мъж с инициали Я. К. (на 30 години) и мъж с инициали К. К. (на 24 години) от Разград. Пострадалият велосипедист е настанен с черепно-мозъчна травма и опасност за живота в ОАИЛ на Разградската болница.От пътуващите в колата са взети кръвни проби за медицинско изследване. По случая се води досъдебно производство.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " 63-годишен велосипедист е с опасност за живота, след като е блъснат от кола край Разград"}
{"url": "https://trud.bg/%d0%b4%d0%b0%d0%bc%d1%82%d0%bd-75-%d0%be%d1%82-%d0%bf%d1%80%d0%be%d0%b2%d0%b5%d1%80%d0%b5%d0%bd%d0%b8%d1%82%d0%b5-%d1%81%d0%bf%d0%b8%d0%bd%d1%8a%d1%80%d0%b8-%d1%81%d0%b0-%d0%be%d0%bf%d0%b0%d1%81/", "text": "75% от  от ДАМТН спинъри на българския пазар са или опасни или нямат маркировка, указваща производителя им и сертифицират безопасността им. Данните посочи Мирослав Йотов от агенцията за метрологичен контрол, която от вчера започна проверки по търговската мрежа за опасни детски играчки, предаде .За два дни проверки по 87 магазина в цялата страна са инспектирани 212 продукта, от които опасните са 167 – това са 75%.За три месеца агенцията, заедно с митническите власти, са спрели над 50 хил. бройки спинъри да влязат на европейския пазар. Те не са имали знак за съответствие „СЕ” и са били без указан производител, добави още той.По думите му в момента конфискуваните играчките се изпитват в лаборатория за наличие на живак и олово в боята и лагерите. Според данни на агенцията има продукти с концентрация над три пъти допустимото на опасните метали, които с времето се натрупват в организма.Друг проблем със спинърите е лесното отделяне на централните кръгови части, които могат да бъдат погълнати от децата. При светещите спинъри пък проблеми има с батериите – те са лесно достъпни и няма указания как се сменят.От агенцията посочиха още, че от Еврокомисията ни насърчават да не чакаме проблема да излезе наяве, а да работим превантивно и при такива нови продукти да се самосезираме. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " ДАМТН: 75% от проверените спинъри са опасни или без маркировка\t\t\t"}
{"url": "https://trud.bg/%d0%bc%d0%b5%d0%bd%d0%b4%d0%b0-%d1%81%d1%82%d0%be%d1%8f%d0%bd%d0%be%d0%b2%d0%b0-%d0%bf%d1%80%d0%b5%d1%81%d1%82%d1%80%d1%83%d0%ba%d1%82%d1%83%d1%80%d0%b8%d1%80%d0%b0%d0%bd%d0%b5-%d0%bd%d0%b0-%d0%b8/", "text": "За да има повишение на заплатите въобще, така че те да достигнат европейски нива, се налага преструктуриране на икономиката и ориентиране към високопродуктивни отрасли, които носят висока добавена стойност. Това каза пред  депутатът от ГЕРБ Менда Стоянова.Около 20 процента увеличение на учителските заплати се предвижда от следващата учебна година. Точният процент ще стане ясен след отчитане на изпълнението на бюджета за първите 9 месеца, коментира Стоянова.Според нея държавата не може да се меси пряко в увеличаването на доходите, но има финансови механизми като вдигането на минималната работна заплата. Това обаче ще наложи корекция и на бюджетните възнаграждения и съответно повече разходи за държавната сметка, каза председателят на бюджетната комисия.„Ако наистина от 2018 година минималната работна заплата стане 510 лева, така както е предвидено и тя продължи да расте в следващите години с един ръст от по 10%, това означава, че в някои бюджетни сфери средната работна заплата ще се изравни с минималната за страната, което е недопустимо, тъй като там работят хора с образование, квалификация и т.н. Това е социалната сфера, а там е изключително трудна работата. Там се работи на терен с хора в неравностойно положение. Сферата на културата – читалища, библиотеки, галерии и т.н., където скоро средната заплата също ще стане минимална. Така че това е от една страна стимулирайки ръста на доходите чрез административното вдигане на минималната работна заплата, това е едно предизвикателство и пред бюджета. Защото това означава, че трябва да се направи по-късно и следващата крачка, към увеличаване на заплатите в бюджетната сфера“.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Менда Стоянова: Преструктуриране на икономиката ще доведе до европейски заплати"}
{"url": "https://trud.bg/%d0%b2%d0%b8%d0%b3%d0%b5%d0%bd%d0%b8%d0%bd-%d1%82%d1%80%d1%8f%d0%b1%d0%b2%d0%b0-%d0%b4%d0%b0-%d0%be%d1%82%d0%b2%d0%be%d1%80%d0%b8%d0%bc-%d0%bd%d0%be%d0%b2%d0%b0-%d1%81%d1%82%d1%80%d0%b0%d0%bd%d0%b8/", "text": "Не бива да се връщаме прекалено в миналото, в момент когато трябва да се отвори нова страница в отношенията между България и Македония. Това заяви Кристиан Вигенин пред .Самият Зоран Заев и ръководството на партията са млади хора с проевропейски виждания, идва момент, в който този шанс трябва да бъде използван. Не действаме ли сега, може да се развият други събития.България има силен интерес тези процеси да вървят по-бързо. И БСП като опозиция ще пресираме управляващите за бързи стъпки. Хората трябва да усетят, че има смисъл от бързите стъпки.Още вчера с колеги от Благоевградския регион зададохме въпроси на министър Нанков и Захариева за бъдещето на пункта Струмяни – Берово, решението за него е отпреди 15-16 години, оттогава нищо не е правено.Бързо трябва да реализираме и ЖП връзка, както и съществуващата инфраструктура, на много места пътищата не отговарят на стандарта за свързващи две съседни държави. Хората чувстват, че промяната трябва да се случи, коментира още Вигенин.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Вигенин: Трябва да отворим нова страница в отношенията между България и Македония"}
{"url": "https://trud.bg/%d1%80%d1%83%d0%bc%d0%b5%d0%bd-%d1%80%d0%b0%d0%b4%d0%b5%d0%b2-%d1%89%d0%b5-%d0%bf%d0%be%d1%81%d0%b5%d1%82%d0%b8-%d0%b3%d1%8a%d1%80%d1%86%d0%b8%d1%8f-%d0%bd%d0%b0-23-%d0%b8-24-%d1%8e%d0%bd%d0%b8/", "text": "На 23 и 24 юни президентът Румен Радев ще бъде на държавно посещение в Република Гърция. Това е първата визита на Румен Радев в Югоизточна Европа след встъпването му в длъжност като държавен глава, съобщиха от прессекретариата на държавния глава.В Атина президентът Румен Радев ще проведе среща „на четири очи“ с гръцкия си колега президента Прокопис Павлопулос, след което двамата държавни глави ще ръководят пленарните разговори между официалните делегации на България и Гърция.По време на разговорите се очаква да бъдат обсъдени перспективите за последващо развитие на двустранните отношения между България и Гърция, икономическия и културен обмен, партньорството в енергетиката, въпроси от дневния ред на ЕС, регионалното сътрудничество на Балканите.В рамките на посещението си президентът Радев ще проведе срещи и с председателя на парламента Никос Вуцис, както и с кмета на Атина Георгиос Каминис.Българският държавен глава ще положи венец на гроба на Незнайния воин и ще бъде посрещнат с официална церемония пред Президентския дворец в Атина.В сградата на българското посолство в гръцката столица, президентът Румен Радев ще разговаря с наши сънародници, живеещи в Република Гърция.В официалната делегация на българския държавен глава участват министърът на енергетиката Теменужка Петкова, зам.-министърът на външните работи Емилия Кралева.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Румен Радев ще посети Гърция на 23 и 24 юни"}
{"url": "https://trud.bg/%d0%b7%d0%b0%d0%b4%d1%8a%d1%80%d0%b6%d0%b0%d0%bd%d0%b8-%d1%81%d0%b0-%d1%87%d0%b5%d1%82%d0%b8%d1%80%d0%b8%d0%bc%d0%b0-%d0%b4%d1%83%d1%88%d0%b8-%d0%b2%d1%8a%d0%b2-%d0%b2%d1%80%d1%8a%d0%b7%d0%ba%d0%b0/", "text": "Белгийската полиция е задържала четирима души в рамките на разследването на атентата на централната ЖП гара в Брюксел, съобщи , като цитира агенция Белга. Арестите са извършени по време на операции в различни квартали на белгийската столица.По данни на местните власти задържаните са поддържали постоянен контакт със застреляния във вторник вечерта терорист. Той взриви куфар с газови бутилки и пирони, но за щастие при атентата нямаше пострадали. Вчера властите оповестиха и самоличността му. Това е 36-годишният мароканец Усама Зари. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Задържани са четирима души във връзка с атентата на гарата в Брюксел"}
{"url": "https://trud.bg/%d0%b4%d0%b2%d0%b0%d0%bc%d0%b0-%d0%b4%d1%83%d1%88%d0%b8-%d0%b7%d0%b0%d0%b3%d0%b8%d0%bd%d0%b0%d1%85%d0%b0-%d0%bf%d1%80%d0%b8-%d0%ba%d0%b0%d1%82%d0%b0%d1%81%d1%82%d1%80%d0%be%d1%84%d0%b0-%d0%bc%d0%b5/", "text": "Двама души са загинали след катастрофа на пътя между Петрич и село Златарево. Това съобщиха от ОДМВР – Благоевград. Около 10.20 часа днес е получен сигнал за тежко ПТП.По първоначална информация лек автомобил „Нисан“, движещ се от Петрич към село Златарево, е предприел завиване на ляво за навлизане в крайпътен имот, като в този момент в лявата му част се е ударил, движещ се зад него мотоциклет БМВ с 37-годишен водач, който не е съумял да намали скоростта си.В резултат на инцидента са загинали водачът на мотоциклета и спътникът му. Самоличността на загиналите е в процес на установяване. Движението на ППС се регулира от намиращите се на място полицейски служители.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Двама души загинаха при катастрофа между мотоциклет и кола край Петрич"}
{"url": "https://trud.bg/%d0%b7%d0%b5%d0%bc%d0%b5%d1%82%d1%80%d0%b5%d1%81%d0%b5%d0%bd%d0%b8%d0%b5-%d1%81-%d0%bc%d0%b0%d0%b3%d0%bd%d0%b8%d1%82%d1%83%d0%b4-5-%d0%bf%d0%be-%d1%80%d0%b8%d1%85%d1%82%d0%b5%d1%80-%d0%b2-%d0%b5%d0%b3/", "text": "Земетресение от 5-та степен по скалата на Рихтер беше регистрирано днес в Егейско море в района на окръг Измир, съобщи турската телевизия , като се позовава на Дирекцията за управление при бедствия и извънредни ситуации.Трусът е усетен в Измир, Карабурун и още много градове в района. Според първоначалните данни, няма ранени или нанесени материални щети.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Земетресение с магнитуд 5 по Рихтер в Егейско море в района на окръг Измир"}
{"url": "https://trud.bg/21-%d0%b3%d0%be%d0%b4%d0%b8%d1%88%d0%bd%d0%be-%d0%bc%d0%be%d0%bc%d1%87%d0%b5-%d1%83%d0%b1%d0%b8-%d0%b1%d0%b0%d1%89%d0%b0-%d1%81%d0%b8-%d1%81-%d0%bd%d0%be%d0%b6/", "text": "21-годишен мъж е убил 55-годишния си баща. Това съобщиха от пресцентъра на МВР.Убиецът е криминално проявен. Сигналът за открито безжизнено тяло на 55-годишния мъж в апартамента му на ул. “Ландос” в Пловдив е бил подаден тази сутрин около 01.00 часа. На местопроизшествието веднага са пристигнали полицейски екипи и съдебен лекар.При първоначалния оглед е било установено, че смъртта на пловдивчанина е настъпила от нанесени прободни рани в областта на гърдите.Веднага са стартирали процесуално-следствените действия, в които са се включили служители на отдел „Криминална полиция”, Базовата научно-техническа лаборатория към областната дирекция и Шесто районното управление.В хода им е бил установен и задържан извършителят на тежкото престъпление – на 21 години, син на жертвата, криминално проявен. Според първоначалната информация, фаталните удари с нож са последвали след скарване между двамата.По случая е образувано досъдебно производство, работата по документирането му продължава под наблюдението на Окръжна прокуратура – Пловдив.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " 21-годишно момче уби баща си с нож\t\t\t"}
{"url": "https://trud.bg/%d1%83%d0%b4%d0%b0%d1%80%d0%bd%d0%be-%d0%bd%d0%b0%d1%87%d0%b0%d0%bb%d0%be-%d0%bb%d0%b5%d0%b2%d1%81%d0%ba%d0%b8-%d1%81%d1%80%d0%b5%d1%89%d1%83-%d0%bb%d1%83%d0%b4%d0%be%d0%b3%d0%be%d1%80%d0%b5/", "text": "Ударно започва новия сезон в родния шампионат. Още в първия кръг ще се срещнат „Левски“ и „Лудогорец“. ЦСКА стартира срещу „Славия“. Това отреди тегленият от БФС жребий.Ето и всички срещи от първия кръг на Първа професионална лига:„Славия“ – „ЦСКА“ „Ботев“ (Пд) – „Пирин“ „Септември“ – „Дунав“ „Берое“ – „Верея“ „Черно море“ – „Витоша“ „Етър“ – „Локомотив“ (Пд) „Левски“ – „Лудогорец“Първенството започва на 14 юли.", "date": "2017.06.22", "title": " Ударно начало! „Левски“ срещу „Лудогорец“ в първия кръг на шампионата"}
{"url": "https://trud.bg/%d0%ba%d0%b0%d0%bf%d0%b8%d1%82%d0%b0%d0%bd-%d0%bf%d0%be%d0%bf%d0%be%d0%b2-%d1%81%d0%b5-%d0%b8%d0%b7%d0%b4%d1%8a%d0%bd%d0%b8-%d0%b1%d0%b0%d0%b1%d0%b0-%d0%bc%d1%83-%d1%81%d0%b5-%d0%b2%d1%8a%d1%80/", "text": "Случайна минувачка забеляза платнена торба, окачена на ограда на къща в град Нови пазар, Шуменско, и спаси спестяванията на баба, която повярвала на телефонни измамници. В торбата имало 3370 лв. Банкнотите са върнати на 87-годишната жертва, а полицаите от РУ-Нови пазар успяли да задържат „мулето“, което дошло да ги прибере на ул.“Стефан Караджа“.Измамата със щастлив край се разиграла по обяд във вторник, когато жената повярвала на обадилия се „полицай капитан Попов“, че дъщеря й се нуждае от пари за операция по спешност. Пенсионерката поставала в текстилна торбичка всички налични пари и я окачила на оградата. Преминала гражданка видяла „украсата“ и веднага се досетила, че може да става въпрос за измама. Казала на познат, той на втори и така чак третият подал сигнал до полицията към 12,55 часа. Никой не се поблазнил да прибере торбата.Криминалисти направили проверка на багажа и светкавично организирали наблюдение на мястото.През това време безработен мъж от близкия Шумен, нает от телефонните измамници, вече пътувал към Нови пазар с автобус. 39-годишният М.А. нямал кола, бил закъсал и с парите. Търсел си работа и така попаднал на мошениците, които дори му превели малка сума, за да може да стартира дейността. Веднага щом стигнал до торбата, бил арестуван. Обяснявал, че щял да изпълнява разнос на пратки, но не знаел, че работодателите мамят хора по телефона.Образувано е досъдебно производство, съобщават от полицията.", "date": "2017.06.22", "title": " „Капитан Попов“ се издъни – баба му се върза, съседи се усетиха, полицията хвана посредника му"}
{"url": "https://trud.bg/%d0%bf%d1%80%d0%b8%d0%bd%d1%86-%d1%85%d0%b0%d1%80%d0%b8-%d0%bd%d0%b8%d0%ba%d0%be%d0%b9-%d0%be%d1%82-%d0%ba%d1%80%d0%b0%d0%bb%d1%81%d0%ba%d0%be%d1%82%d0%be-%d1%81%d0%b5%d0%bc%d0%b5%d0%b9%d1%81%d1%82/", "text": "Принц Хари сподели пред американско списание, че нито един член на кралското семейство не желае да бъде крал или кралица, но “ще изпълни задълженията си, когато се наложи“, предава Би Би Си.“Ако ме питате дали някой от кралското семейство иска да е крал или кралица, отговорът е “не мисля“. Правим го за всеобщото благо,“ коментира принц Хари.Принцът продължи с обяснението, че нито един от наследниците на Кралицата не гори от желание да се качи на престола и ако го направят ще е по скоро от задължение, отколкото по желание.Коментарите му породиха известна доза неодобрение и безпокойство сред обществото и получиха широк медиен отзвук в редица английски издания.", "date": "2017.06.22", "title": " Принц Хари: Никой от кралското семейство не гори от желание да бъде крал или кралица"}
{"url": "https://trud.bg/%d0%b0%d0%bd%d1%82%d0%be%d0%bd%d0%b8%d1%83-%d0%b3%d1%83%d1%82%d0%b5%d1%80%d0%b8%d1%88-%d0%bd%d0%b0%d0%b7%d0%bd%d0%b0%d1%87%d0%b8-%d1%80%d1%83%d1%81%d0%ba%d0%b8%d1%8f-%d0%b4%d0%b8%d0%bf%d0%bb%d0%be/", "text": "Генералният секретар на ООН Антониу Гутериш назначи руския дипломат Владимир Воронков за началник на новосъздадената Служба на ООН за борба с тероризма.Досега Воронков бе посланик на Русия в международните организации във Виена. Той има над 30 години опит в руската дипломация и е работил главно по въпроси, свързани с ООН.Миналата седмица Общото събрание на ООН одобри създаването на антитерористичната служба, която ще помага на държавите да приложат световната стратегия за борба с тероризма, приета през 2006 г. Тази стратегия се преразглежда на всеки две години. Целта ѝ е да бъдат взети мерки срещу разпространението на тероризма и да се спазват човешките права и върховенството на закона като основа на борбата с тероризма. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Гутериш назначи руски дипломат за началник на Службата на ООН за борба с тероризма"}
{"url": "https://trud.bg/%d1%80%d1%83%d0%bc%d1%8a%d0%bd%d1%81%d0%ba%d0%b8-%d1%81%d1%8a%d0%b4-%d0%be%d1%81%d1%8a%d0%b4%d0%b8-%d0%b5%d0%b2%d0%b5%d0%bb%d0%b8%d0%bd-%d0%b1%d0%b0%d0%bd%d0%b5%d0%b2-%d0%b1%d1%80%d0%b5%d0%bd%d0%b4/", "text": "Апелативният съд в Букурещ даде 10 години и половина затвор за Евелин Банев – Брендо за трафик над 51 килограма кокаин. Решението идва идва след като миналата година Брендо получи присъда от 14 години от първата инстанция в северната ни съседка, предаде .Евелин Банев – Брендо има и издадена присъда в Италия миналата година. Апелативният съд в Милано потвърди присъдата му от 20 години затвор, наложена му на първа инстанция по делото „Кокаинови крале“.У нас Брендо беше осъден през април от Апелативния съд в София на 6 години затвор за участие в организирана престъпна група за пране на пари от наркотрафик.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Румънски съд осъди Евелин Банев – Брендо на 10 години и половина затвор"}
{"url": "https://trud.bg/%d0%b4%d0%b5%d0%bf%d1%83%d1%82%d0%b0%d1%82%d0%b8%d1%82%d0%b5-%d0%bf%d1%80%d0%b8%d0%b5%d1%85%d0%b0-%d0%bf%d1%80%d0%be%d0%bc%d0%b5%d0%bd%d0%b8-%d0%b2-%d0%b0%d0%bf%d0%ba-%d1%81-%d0%ba%d0%be%d0%b8%d1%82/", "text": "Народните представители приеха на първо четене Законопроект за изменение и допълнение на Административнопроцесуалния кодекс (АПК). Законопроектът бе приет с 118 гласа „за“, 1 „против“ и 40 гласа „въздържал се“.С промените се предвижда изискването на удостоверения и документи да става изцяло по служебен път. Въвеждат се мерки за електронно правосъдие в съответствие със Секторната стратегия за въвеждане на електронно управление и електронно правосъдие 2014-2020 г. на Министерство на правосъдието. Според вносителите електронизацията на призовки, книжа и съобщения, и своевременното им връчване ще ускори разглеждането на делата и ще предотврати случаите на неоснователно отлагане. Промените въвеждат ефективно и лесно реализируемо уведомяване и когато електронното уведомяване е невъзможно.С настоящите промени се предлага умерено увеличение на размера на такси, а именно при касационно обжалване – 90 лева за граждани и еднолични търговци и 450 лева за организации и държавни органи. Таксите в първоинстанционното производство се запазват в досегашния размер.Създават се допълнителни гаранции срещу бездействието на администрацията, като се предвижда административните съдилища да следят за мълчаливите откази и да изискват доказателство от административните органи за произнасянето им в срок.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Депутатите приеха промени в АПК, с които изискването на документи да става изцяло по служебен път"}
{"url": "https://trud.bg/%d1%83%d0%bc%d1%8a%d1%80%d1%82%d0%b2%d0%b8%d1%85%d0%b0-%d0%ba%d1%80%d0%b0%d0%b2%d0%b0-%d0%b8-14-%d1%82%d0%b5%d0%bb%d0%b5%d1%82%d0%b0-%d0%b1%d0%b5%d0%b7-%d0%b4%d0%be%d0%ba%d1%83%d0%bc%d0%b5%d0%bd%d1%82/", "text": "Областна дирекция по безопасност на храните в Шумен е конфискувала 15 животни от стопанин в село Каспичан след подаден сигнал. В двор на стопанин от селото е открита крава и 14 телета без ветеринарномедицински свидетелства за произход, за здравен статус, документи за придвижване, както и без ушни марки.Това е сериозно погазване на ветеринарномедицинското законодателство на страната и ЕС. Животните са били умъртвени по хуманен начин и насочени за обезвреждане в екарисаж, съобщава от Агенцията по безопасност на храните.От там уточняват, че стопанинът на животните не е представил никакви доказателства за поставени ваксини за син език, заразен нодуларен дерматит, антракс, не са вземани и кръвни проби за изследване и за други опасни за човешкото здраве болести.В същото време землището на Капсичан е антраксно огнище и ежегодно на всички овце и говеда се извършва ваксинация срещу антракс. Няма данни дали животните са изследвани за бруцелоза и туберкулоза, предавани на хората. Не са били представени и задължителните записи за лекуване на животните и карентните срокове след евентуални лечения – най-важната мярка за овладяване на антимикробната резистентност при животни и хора.Според кмета на село Каспичан Аспарух Рангелов, броят на умъртвените животни е общо 20. След първия стопанин, ветеринари са влезли при още двама дребни фермери. Хората са притеснени, че животните се умъртвяват без изследвания. Животните са по 250-300 кг., всяко е по 1000 лв. В четвъртък вечерта е свикано общоселско събрание, на което са поканени ветеринарни специалисти, за да направят професионални разяснения на стопаните за законовите изисквания.Според Агенцията, кравата и телето са били потенциално опасни за здравето на животни и хора. Проверката е извършена съвместно с полицаи, а за случая е уведомена и прокуратурата.От Агенцията припомнят, че в област Шумен са констатирани 3 огнища на туберкулоза по говедата, а в 36 селища животните се ваксинират срещу антракс, тъй като там заболяването е констатирано. В близост до село Каспичан е констатирано едно от последните огнища на заразен нодуларен дерматит в страната.Имайки предвид аналогичната причина /грубо погазване на ветеринарномедицинските изисквания/ за поява на антракс в с.Млада гвардия, Варненско през 2015 г., застрашил здравето и живота на хиляди граждани и летовници, както и на заразата от бруцелоза в град Рила, Кюстендилско през 2016 г., засегнала и инвалидизирала над 20 човека, Агенцията ще продължи безкомпромисно да изпълнява своите задължения. Целта е осигуряване на нормална бизнес среда за отглеждане на животни, както и гарантиране на безопасна храна.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Умъртвиха крава и 14 телета без документи за ваксини"}
{"url": "https://trud.bg/%d1%82%d1%80%d0%b8%d0%bc%d0%b0-%d0%bc%d0%b8%d1%82%d0%bd%d0%b8%d1%87%d0%b0%d1%80%d0%b8-%d0%b2-%d0%b1%d1%83%d1%80%d0%b3%d0%b0%d1%81-%d0%be%d0%b1%d0%b2%d0%b8%d0%bd%d0%b5%d0%bd%d0%b8-%d0%b7%d0%b0-%d0%bf/", "text": "Специализирана прокуратура повдигна обвинения на трима служители от Митническо бюро „Нефтохимически комбинат“ към Митница Бургас за участие в престъпен сговор за получаване на подкупи. Те са задържани на 20 юни 2017 г. при специализирана операция на ГДБОП и Специализираната прокуратура, съобщават от ведомството.Според събраните до момента доказателства в началото на 2016 г. те са се сговорили да искат и получават дребни суми от всеки шофьор на автоцистерна, който е искал да мине бързо през пункта. Точната сума на подкупите, които служителите са получили, предвид огромния брой камиони, преминаващи всекидневно през пункта, е в процес на уточняване.В рамките на разследването са разпитани десетки свидетели, имащи отношение към корупционната практика. Използвани са и СРС, които разкриват методите на престъпна дейност на митническите служители.С постановления на прокурор от Специализирана прокуратура на двама от обвинените е наложено прокурорско задържане. На третия участник в престъпния сговор (престъпление по чл. 321, ал. 6) е наложена парична гаранция.Днес, 22 юни 2017 г., Специализираната прокуратура ще поиска от Специализирания наказателен съд да наложи мярка за неотклонение „Задържане под стража“ на двамата задържани от прокуратурата митнически служители заради наличие на опасност да се укрият или да извършат друго престъпление.  АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Обвиниха трима от митническото бюро при „Нефтохим“, сговорили се да искат подкупи от всеки шофьор на автоцистерна"}
{"url": "https://trud.bg/122-%d0%b2%d0%b5%d0%ba%d0%be%d0%b2%d0%bd%d0%b8-%d0%b4%d1%8a%d1%80%d0%b2%d0%b5%d1%82%d0%b0-%d0%ba%d1%80%d0%b0%d1%81%d1%8f%d1%82-%d0%be%d0%b1%d0%bb%d0%b0%d1%81%d1%82-%d0%bc%d0%be%d0%bd%d1%82%d0%b0%d0%bd/", "text": "АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " 122 вековни дървета красят област Монтана"}
{"url": "https://trud.bg/%d0%b7%d0%b0%d0%bf%d0%bb%d0%b0%d1%85%d0%b0-%d1%81-%d0%b1%d0%be%d0%bc%d0%b1%d0%b0-%d0%bf%d1%80%d0%b5%d0%ba%d1%8a%d1%81%d0%bd%d0%b0-%d0%b2%d0%b5%d1%87%d0%b5%d1%80%d0%bd%d0%b0%d1%82%d0%b0-%d0%bc%d0%be/", "text": "Анонимен сигнал за поставена бомба прекъсна вечерната молитва в Джумая джамия в центъра на Пловдив, съобщиха от Областна дирекция на МВР.Малко преди 21.40 часа мъжки глас се е обадил на спешен телефон 112 и е съобщил, че в мюсюлманския храм на площад „Римски стадион“ има поставена бомба. Полицейски екипи са реагирали незабавно и районът е бил отцепен, а събралите се за голяма молитва за опрощаване на греховете по повод наближаващия край на Рамазан байряма хора били изведени от Джумая джамия. Служителите на реда са извършили обстойна проверка в джамията, но така и не открили взривно устройство.По случая в Четвърто РУ на МВР-Пловдив е образувано досъдебно производство за злоумишлено телефонно обаждане срещу неизвестен извършител, който в момента се издирва от разследващите криминалисти.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Заплаха с бомба прекъсна вечерната молитва в Джумая джамия в Пловдив"}
{"url": "https://trud.bg/%d1%82%d0%b5%d0%b6%d0%ba%d0%b0-%d0%ba%d0%b0%d1%82%d0%b0%d1%81%d1%82%d1%80%d0%be%d1%84%d0%b0-%d1%81%d1%82%d0%b0%d0%bd%d0%b0-%d0%ba%d1%80%d0%b0%d0%b9-%d1%80%d1%83%d1%81%d0%b5-%d0%bd%d1%8f%d0%bc%d0%b0/", "text": "Тежка катастрофа стана край Русе, за щастие без жертви, съобщи . Инцидентът е между два автомобила, като единият се е преобърнал.Катастрофата е станала малко преди 9 часа на входа на Русе откъм София.Лек автомобил с разградска регистрация, в който са пътували трима души, е предприел обратен завой на разрешен участък. При маневрата в него се е врязала друга кола, която не е спазила дистанция. По първоначална информация причината за инцидента е високата скорост на единия от водачите.Цветомир Димитров, който е шофирал разградския автомобил, посочи, че скорост от 200 км/ч не е нормална. „Такива правят убийствата по пътищата, аз досега нямам нарушение изобщо, имам златен талон, обаче ето какво става”, коментира той.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Тежка катастрофа стана край Русе, няма пострадали"}
{"url": "https://trud.bg/925-%d0%ba%d0%b0%d0%bd%d0%b4%d0%b8%d0%b4%d0%b0%d1%82%d0%b8-%d0%b7%d0%b0-260-%d1%81%d0%b2%d0%be%d0%b1%d0%be%d0%b4%d0%bd%d0%b8-%d0%bc%d0%b5%d1%81%d1%82%d0%b0-%d0%b2-%d1%8f%d1%81%d0%bb%d0%b8%d1%82%d0%b5/", "text": "Местата в общинските детски градини в Пловдив са повече от броя на кандидатстващите за тях малчугани на възраст от 3 до 6 години, но нерешен проблем в града под тепетата си остава недостатъчният капацитет в яслите. Това показаха резултатите от проведеното на 21 юни класиране за прием в детските заведения в Пловдив за обявените 1352 свободни места се бореха 1864 малчугани.925 от тях са на яслена възраст, а обявените свободни места за деца под 3 години бяха 260. След първо класирани са запълнени 240 места, а вакантните 20 явно не са атрактивни за родителите, тъй като яслите се намират в квартали с преобладаващо ромско население.Вакантните места за първа възрастова група в общинските забавачки в Пловдив бяха 803, а кандидатите за тях – 768, от които са класирани едва 526. Останалите налични свободни места не отговарят на желанията на родителите.Подобна беше картинката и при втора възрастова група – от желаещите прием 103 деца са класирани 47 при 130 свободни места, а за подготвителните групи от 68 пет- и шестгодишни деца са класирани 45 при свободен капацитет за подготвителните групи от 159 места.На предстоящите класирания ще бъдат обявени повече свободни места и за яслените групи, нужно е е само 3-годишните да постъпят през септември в детските градини, увериха от градската управа.За класираните вече деца е важно да се спази крайният срок 29 юни, до който родителите трябва да подадат документи за записване в яслите и забавачките, в които са приети. Следващото класиране е на 11 юли, а свободните места за него ще бъдат обявени най-късно до 3 юли.Крайният срок за подаване на онлайн заявление е 9 юли, а за тези, които използват помощта на директорите, срокът е 6 юли. Постъпване на родените през 2011 и 2012 г. деца през учебната 2017/2018 г. в подготвителни групи е задължително съгласно нормативните разпоредби. Освен групи в детските градини, родителите могат да изберат и подготвителни групи в общинските училища на града. Там функционират както полудневни, така и целодневни групи.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " 925 кандидати за 260 свободни места в яслите в Пловдив"}
{"url": "https://trud.bg/%d0%b4%d0%b6%d0%be%d1%80%d0%b4%d0%b6-%d0%ba%d0%bb%d1%83%d0%bd%d0%b8-%d0%bf%d1%80%d0%be%d0%b4%d0%b0%d0%b4%d0%b5-%d0%b7%d0%b0-1-%d0%bc%d0%bb%d1%80%d0%b4-%d0%b4%d0%be%d0%bb%d0%b0%d1%80%d0%b0-%d0%ba/", "text": "Холивудският актьор Джордж Клуни продаде за 1 милиард долара компанията за текила „Касамигос“, на която е съосновател заедно с Ранди Гербер и Майк Мелдман, предават , позовавайки се на британския алкохолен гигант „Диаджео“.„Ако ни бяхте попитали преди четири години дали ще имаме компания за милиарди, не мисля, че щяхме да отговорим утвърдително“, се посочва в изявлението на Клуни, цитирано от американски медии.„Сделката отразява вярата на „Диаджео“ в нас и нашата в „Диаджео“. Ние ще продължим да бъдем част от „Касамигос“. За начало ще пийнем един шот. Или два“, казва още Клуни.От алкохолния гигант „Диаджео“ – собственик и на лейбълите „Джони Уокър“, „Смирноф“ и „Гинес“, съобщават, че първоначално ще платят 700 милиона долара. Допълнителни 300 милиона долара ще бъдат изплатени за период от 10 години в зависимост от представянето на компанията.Джордж Клуни основа „Касамигос“ през 2013 г. заедно със своя приятел Ранди Гербер – съпруг на супермодела Синди Крофорд и собственик на ваканционен имот в Мексико в съседство с актьора, и с бизнесмена Майк Мелдман. Компанията се превърна в най-бързо развиващата си първокласна марка текила в САЩ, припомня агенцията.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Джордж Клуни продаде за 1 млрд. долара компанията си за текила"}
{"url": "https://trud.bg/%d0%b4%d0%b5%d1%86%d0%b0-%d0%bf%d0%be%d0%b2%d1%80%d1%8a%d1%89%d0%b0%d1%82-%d0%b0-%d0%b2%d1%8a%d0%b7%d1%80%d0%b0%d1%81%d1%82%d0%bd%d0%b8-%d1%81-%d0%b1%d0%b5%d0%bb%d0%be%d0%b4%d1%80%d0%be%d0%b1%d0%bd/", "text": "„Доста родители се оплакаха, че децата им са повръщали вследствие на замърсяванията на въздуха по време на пожара край село Шишманци, продължил повече от 10 дни“, съобщи Павел Гуджеров, кмет на община Раковски.Бившият заместник-министър на околната среда и водите разкри още, че десетки възрастни хора от селото са с усложнения на дихателните пътища и белодробни проблеми.„Като цяло ситуацията в региона никак не е розова. Все още няма резултати от комплексната проверка от институциите за причините за пожара на площадката за пластмасови и х артиени отпадъци“, допълни Павел Гуджеров.Той допълни, че след потушаването на пожара от щаба за бедствия и аварии към Община Раковски са изпратили своите констатации до РИОСВ-Пловдив, парламентарната комисия по околна среда, МОСВ и ГД ПБЗН.„Ако не се предприемат адекватни мерки от държавните институции, хората от засегнатите от пожара населени места обмислят гражданско неподчинение и са категорични, че няма да допуснат това да се случи за шести път“, декларира кметът на Раковски Павел Гуджеров.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Деца повръщат, а възрастни с белодробни проблеми след пожара край Шишманци"}
{"url": "https://trud.bg/%d0%b5%d0%b2%d1%80%d0%be%d0%b4%d0%b5%d0%bf%d1%83%d1%82%d0%b0%d1%82%d1%8a%d1%82-%d0%bd%d0%be%d0%b2%d0%b0%d0%ba%d0%be%d0%b2-%d1%81%d1%82%d0%b0%d1%80%d1%82%d0%b8%d1%80%d0%b0-%d0%b5%d1%81-%d0%b0%d0%ba/", "text": "БРЮКСЕЛ. От нашия специален пратеникЕвродепутатът Андрей Новаков (ГЕРБ/ЕНП) даде старт на инициативата за обучението на български експерти в Брюксел. 20 родни администратори ще обменят практически опит със свои колеги от Малта, Естония, Холандия в своеобразна ЕС академия.Лектори от Европейската комисия, евродепутати и представители на ведомства в съответните държави ще коментират с нашите експерти възможни проблемни ситуации с предстоящото председателство на България на Съвета на ЕС. Имаме пълният потенциал да се справим успешно с всички предизвикателства, отбеляза Новаков. Нашият общ успех ще бъде успех за България, подчерта още евродепутатът.Припомняме, че снощи в Брюксел министърът на европредседателството Лиляна Павлова заяви, че българското председателство може да се опише с три ключа: „Консенсус, конкурентноспособност, кохезия”.", "date": "2017.06.22", "title": " Евродепутатът Новаков стартира ЕС академия за български чиновници"}
{"url": "https://trud.bg/%d0%b8%d0%b7%d0%b3%d1%80%d0%b0%d0%b6%d0%b4%d0%b0%d1%82-%d0%bd%d0%be%d0%b2%d0%b8-%d0%b4%d0%b5%d1%82%d1%81%d0%ba%d0%b8-%d0%bf%d0%bb%d0%be%d1%89%d0%b0%d0%b4%d0%ba%d0%b8-%d0%b7%d0%b0-113-600-%d0%bb%d0%b2/", "text": "Пет нови детски площадки изграждат в павликени. Общата стойност на проекта е в размер на 113 600 лева, от които 45 824 лева са от проект „Красива България”, а съфинансирането от Община Павликени е 67 769 лева.Срокът на изпълнение е 3 месеца и трябва да приключи до 16 септември .На церемонията за първа копка на строителния обект присъстваха кметът на община Павликени инж. Емануил Манолов, заместник-кметовете инж. Анастасия Вачева и инж. Венцислав Иванов, представители на фирмите-изпълнители на проекта, проектанти и др.„Ние като местна власт държим на думата си и изпълняваме нашия ангажимент за подобряване живота на гражданите от всички възрасти. Всичко правим за нашите деца, за да имат сигурна, обезопасена среда за игра“, каза в словото си инж.Манолов. Той благодари на експертите от общинска администрация, които са подготвили и защитили проекта.За изпълнител на строително-монтажните дейности е избрана фирма „ПИРС Д” ООД Пловдив с управител инж. Ботко Михайлов. Строителен надзор на обекта ще осъществява фирма „СТРОЙИНВЕСТ – ВТ 1” ООД Велико Търново с управител инж. Димитър Йовков. Фирма „ПРОЕКТ ПЛЮС” ООД Велико Търново с управител арх. Цветелин Радев, която е автор на проекта, ще осъществява авторския надзор по изпълнението му.Този проект дава възможност детското заведение да има обновена визия, обновено оборудване и децата да получават грижата, която трябва.С реализацията на дейностите по проекта, от една страна, ще се осигурят разнообразни, пълноценни и безопасни пространства за отдих, спорт и игра на децата, а от друга страна, ще се създадат нови работни места, тъй като 50% от работещите на строителната площадка ще бъдат наети от Дирекция „Бюро по труда”.За поредна година Община Павликени реализира проект за изграждане на детски площадки. През 2016г. четири такива къта бяха създадени в двора на ДГ „Слънце“, отново с финансиране от проект „Красива България“.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Изграждат нови детски площадки за 113 600 лв в Павликени"}
{"url": "https://trud.bg/%d0%b0%d1%80%d0%b5%d1%81%d1%82%d1%83%d0%b2%d0%b0%d1%85%d0%b0-%d1%82%d1%80%d0%b8%d0%be-%d1%81%d1%82%d0%be%d0%bb%d0%b8%d1%87%d0%bd%d0%b8-%d0%b3%d0%b0%d1%81%d1%82%d1%80%d0%be%d0%bb%d1%8c%d0%be%d1%80/", "text": "Криминалисти от Областна дирекция на МВР-Пловдив разкриха авторите на две взломни кражби, извършени на 20 декември 2016 г. в индустриалната зона на Карлово.Тогава между 3.30 и 4 часа през нощта от 2 съседни търговски обекта след влизане с взлом бяха задигнати метална каса с 20 000 лева от единия офис и 400 лв.В хода на организираните съвместни действия служителите на РУ-Карлово и  колегите им от отдел „Криминална полиция“ в Пловдив влезли в дирите на трима столичани, на 35, 30 и 28 години.След доклад на събраните материали по случая в Районна прокуратура–Карлово на мъжете е повдигнато обвинение и им е наложена  мярка за неотклонение „задържане под стража“ за срок от 72 часа. Работата по документиране на случая продължава.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Арестуваха трио столични гастрольори, задигнали метална каса с 20 000 лв. в Карлово"}
{"url": "https://trud.bg/10-%d0%bc%d0%b5%d1%81%d0%b5%d1%86%d0%b0-%d1%83%d1%81%d0%bb%d0%be%d0%b2%d0%bd%d0%be-%d0%b7%d0%b0-%d0%bc%d1%8a%d0%b6-%d1%85%d0%b2%d0%b0%d0%bd%d0%b0%d1%82-%d1%81-500-%d0%ba%d1%83%d1%82%d0%b8%d0%b8-%d0%ba/", "text": "След одобрено от съда споразумение, постигнато с Районна прокуратура – Дряново 56-годишен мъж, държал цигари без бандерол е осъден на 10 месеца условно с 3-годишен изпитателен срок. Симеон Ц.  се призна за виновен в това, че при форма на вина пряк умисъл, на 12 март тази година около 8,30 часа в Дряново на ул.“Ст.Стамболов“, в управляваният от него лек автомобил  „Опел  Астра“ е спипан, че превозва нелегалните папироси с марките „Sani slims“ и „Premium quality“ .Иззетите по делото цигари се отнемат в полза на държавата, след което ще бъдат унищожени. Споразумението има последици на влязла в сила присъда.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " 10 месеца условно за мъж, хванат с 500 кутии контрабандни цигари"}
{"url": "https://trud.bg/15-%d0%b3-%d1%83%d1%81%d0%bb%d0%be%d0%b2%d0%bd%d0%be-%d0%b7%d0%b0-%d1%82%d1%8a%d1%80%d0%bd%d0%be%d0%b2%d0%b5%d1%86-%d1%81%d1%8a%d1%81%d0%b8%d0%bf%d0%b0%d0%bb-%d0%b6%d0%b8%d0%bb%d0%b8%d1%89%d0%b5/", "text": "Районният съд във Велико Търново постанови година и половина условно с 3-годишен изпитателен срок за мъж, съсипал вече продаденото си от съдия- изпълнител жилище.В.И.М. получил апартамента от брат си и му направил ремонт. Междувременно обаче изтеглил банков кредит в размер на 110 000 лв., а като залог предложил на банката жилището. Поради непогасяване на заема, през 2013 г. апартаментът бил обявен на публична от частен съдебен изпълнител.В.М. опитал да разговаря с потенциалния купувач В.Ж.Р., като искал да я разубеди, но тя купила жилището, предлагайки най-висока цена. След покупката подсъдимият поискал от новата собственичка 10 000 лв. за направения ремонт, като я предупредил, че ако не ги даде, ще изнесе всичко от дома, включително и елинсталацията.След като не получил парите, на 19 август 2013 г., когато трябвало да предаде ключовете на съдия-изпълнителя, В.И.М. събрал бригада и реализирал намеренията си – свалил всички врати с рамките, дограмите, радиаторите с измервателните уреди на тях, мивка, елтаблото и контактите, откъртил плочките, взел и ламината и гипскартона…За деянието Районният съд във Велико Търново го осъжда и да заплати общо 9362 лв. на новата собственичка на имота, 374 лв. държавна такса върху уважения иск и 855 лв. разноски по делото. Взетото от подсъдимия, което оставил на съхранение в склад в старата столица, се конфискува в полза на държавата.Присъдата подлежи на обжалване или протестиране пред Окръжния съд в старата столица в 15-дневен срок.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " 1,5 г условно за търновец съсипал жилището си, продадено чрез съдия-изпълнител"}
{"url": "https://trud.bg/%d0%bf%d0%be%d0%b2%d0%b4%d0%b8%d0%b3%d0%bd%d0%b0%d1%85%d0%b0-%d0%be%d0%b1%d0%b2%d0%b8%d0%bd%d0%b5%d0%bd%d0%b8%d0%b5-%d0%bd%d0%b0-%d1%80%d1%83%d1%81%d0%b5%d0%bd%d0%b5%d1%86-%d0%b8%d0%b7%d0%bc%d0%b0/", "text": "50-годишен мъж от Русе е обвинен в извършването на телефонна измама.На 10 май тази година на домашния телефон на 81-годишна жена от Свищов се обадил непознат, който се представил за полицай и поискал от потърпевшата да съдейства за задържането на телефонни измамници.След дадени указания жената хвърлила през терасата торбичка с 6000 лв. От проведените действия по разследването криминалистите влезли в дирите на един от участниците в схемата – Л. Д., неизвестен до момента на полицията.Той е привлечен, като обвиняем. Взета му е мярка за неотклонение «подписка».АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Повдигнаха обвинение на русенец измамил жена от Свищов с 6000 лв"}
{"url": "https://trud.bg/%d0%b4%d0%b8%d0%bb%d1%8a%d1%80-%d0%bd%d0%b0-%d0%b4%d1%80%d0%be%d0%b3%d0%b0-%d0%b8%d0%b7%d0%b2%d0%b0%d0%b4%d0%b8-%d0%bd%d0%be%d0%b6-%d1%81%d1%80%d0%b5%d1%89%d1%83-%d0%bf%d0%be%d0%bb%d0%b8%d1%86%d0%b0/", "text": "28-годишният А.Р. извадил нож срещу униформени полицаи в Нова Загора. Това станало по време на акция в ромския кв.“Шести“ срещу битовата престъпност – съобщиха от полицията.Акцията е проведена вечерта на 21 юни. Около 21 ч служителите на реда установили в лек автомобил „Дачия“ А.Р. и 32-годишният И.Ч. Двамата били задържани, докато продават наркотични вещества. По-младият оказал съпротива на органите на реда и насочил нож срещу полицаите.Извършено е претърсване и изземване при условията на неотложност с последващо съдебно одобрение. В А.Р. и леката кола са намерени и иззети пликчета с наркотични вещества от различен вид. Двамата са криминално проявени, задържани са за 24 часа. Работата по случая продължава под надзора на Окръжната прокуратура в Сливен.В акцията на полицията в Нова Загора са участвали и служители на Зоналното жандармерийско управление в Бургас. Операциите срещу битовата престъпност, разпространението на наркотици и незаконната търговия с тютюневи изделия продължават на територията на ОД на МВР в Сливен – съобщиха от там.Иззетото количество наркотични вещества и ножът, който криминално проявен от Нова Загора насочи срещу униформени полицаи.", "date": "2017.06.22", "title": " Дилър на дрога извади нож срещу полицаи"}
{"url": "https://trud.bg/%d1%8f%d0%b2%d0%be%d1%80-%d0%b1%d0%be%d0%b6%d0%b0%d0%bd%d0%ba%d0%be%d0%b2-%d0%b4%d0%b5%d0%bf%d1%83%d1%82%d0%b0%d1%82-%d0%be%d1%82-%d0%b1%d1%81%d0%bf-%d0%b4%d1%8a%d1%80%d0%b6%d0%b0%d0%b2/", "text": "Народният представител от „БСП за България“ Явор Божанков постави темата за отнемането на имотите на телефонните измамници към Комисията за отнемане на незаконно придобито имущество. Въпросът беше отправен, заради притесненията на граждани, които те поставиха в приемния ден на депутата.„Трябва да се намери решение за управление на тези имоти в полза на обществото и това е сред приоритетите в правната комисия“, каза народният представител по време на разискванията по Доклада за дейността на КОНПИ през 2016г. От думите на представителите й става ясно, че проблемът е с управлението на отнетото имущество. Има много влезли в сила присъди, много отнети имоти, но много малко средства са влезли в хазната от продажбата на подобни имоти.„Проблемът е, че когато става дума за телефонни измамници, като например тези от кв.Калтинец, те притежават скъпи къщи – изградени от мрамор, на няколко етажа, пълен лукс. Оценката им достига над 1 млн.лева. Но са разположени в квартали с етническо малцинство и няма човек, който да си купи такава къща. Тя става непродаваема, докато цената падне. Междувременно няма кой да я стопанисва. Затова държавата назначава старите обитатели на имота за пазачи на имуществто . Те плащат наем да живеят там, което създава впечатление у хората, че държавата нищо не им прави и те си продължават да живеят в имота. А не е така“, разказа ситуацията Явор Божанков.„Истината е, че комисията добре върши работата си по отнемане на имуществото, проблемът е със стопанисването“, допълни той. Решнието как да се постъпи с всеки отделен имот според закона се взема от Междуведомствен съвет за управление на отнетото имущество, който се председателства от заместник-министър на финансите и участват още заместник-министрите на правосъдието, икономиката, труда и социалната политика и регионалното развитие и благоустройството.„Вариантите са подобни имоти да се дават за стопанисване на общинските или областни администрации. Проблемът е обаче какво могат да правят те с подобни скъпи имоти. Без сериозни преустройства е неуместно да се направят на детски градини или да се ползват за настаняване на социално слаби семейства, така че трябва да им се търси друго предназначение“, подчерта Божанков.Общо за единайсетгодишния период от влизане на закона в сила от 2005г. до края на 2016г. стойността на отнетото имущество, съгласно влезлите в сила 222 съдебни решения за отнемане на имущество в полза на държаваат, възлиза на 81 435 680,31 лева.,става ясно от доклада.„Комисията продължава да отчита значителни успехи при изземването и конфискацията на имущество. Трябва да се гарантира, че тя ще продължи да работи независимо и ефективно. Тя представлява третият основен елемент, заедно с ГДБОП и Специализирания съд и прокуратура, в системата за борба с организираната престъпност в България“, заяви още Божнков.„Трябва да се отбележи, че беше създадено ново звено в МВР, което се занимава единствено с телефонни измами. Усилията в тази посока вече дават дорби резултати. Множество медии произведоха скандали, които подвеждат обществото. Отговорност на всички народни представители е да информират избирателите си по темата“, каза още той.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Явор Божанков, депутат от БСП: Държавата не знае какво да прави с отнетите къщи на телефонни измамници"}
{"url": "https://trud.bg/%d0%bc%d0%b0%d1%85%d0%b0%d1%82-%d0%bf%d1%8a%d1%82%d0%bd%d0%b8%d1%82%d0%b5-%d0%b7%d0%bd%d0%b0%d1%86%d0%b8-%d0%bf%d1%80%d0%b5%d0%b4%d1%83%d0%bf%d1%80%d0%b5%d0%b6%d0%b4%d0%b0%d0%b2%d0%b0%d1%89%d0%b8/", "text": "Службите, определени от министъра на вътрешните работи ще контролират спазването на правилата за движение от участниците в движението и техническата изправност на движещите се по пътя пътни превозни средства, като за целта са длъжни да извършват проверката по безопасен начин, осигурявайки необходимата видимост. Това приеха депутатите при гласуването на промените в Закона за движение по пътищата на второ четене.„За“ гласуваха 136 народни представители, 6 бяха „против“, а 16 се въздържаха. Според досега действащите правила в закона, службите обозначаваха местата за контрол по спазването на правилата за движение от всички участници в движението, като поставят пътни знаци и техника за видеонаблюдение. Така на практика пътните знаци, които обозначаваха местата за видеоконтрол трябва да бъдат премахнати, а службите да извършват проверката, осигурявайки необходимата видимост.С приетите промени, определените от министъра на вътрешните работи служби имат право да извършват контрол по спазване на правилата за движението по пътищата с автомобили, оборудвани със средства за аудиозапис и видеозаснемане, като контролът се осъществява само в обхвата на средствата за видеозаснемане.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Махат пътните знаци, предупреждаващи за камери"}
{"url": "https://trud.bg/%d0%b7%d0%b0%d0%bb%d0%be%d0%b2%d0%b8%d1%85%d0%b0-%d0%b8%d0%b7%d0%bd%d0%b0%d1%81%d0%b8%d0%bb%d0%b2%d0%b0%d1%87/", "text": "Пенсионерка на 68 г. от шуменското село Друмево беше нападната от сексуален маниак на улицата и успя да се измъкне от ръцете му, като го излъга, че ще му се отдаде по-късно.В ареста в сряда е задържан 43-годишният Милко Фиданков, научи „Труд“. Мъжът е от варненско село и се мотаел в Друмево с колело във времето, когато жената била тръгнала до магазина след 14 часа. Край него имало група местни деца, а другоселецът искал да попита нещо и пенсионерката доверчиво се приближила. Милко почнал да разпитва за местна жена и бабата услужливо почнала да обяснява как да я намери. Хлапаците се отдалечили, а в този момент мъжът нападнал пенсионерката и я повалил на земята.Започнал да я опипва, обяснявал похотливите си мераци и блудствал с нея. Жената се съпротивлявала и двамата се претърколили в близко дере. Незнайно как се овладяла и се сетила да го излъже. Обещала, че ще му се отдаде един път, но иска да я остави на спокойствие да си поеме дъх и да отиде до дома си. Насилникът повярвал, че ще се върне. Пенсионерката едва се добрала до къщата си, там бил синът и снаха й, съпругът й бил починал преди години. Заедно тримата се върнали при изнасилвача, извикана била и полиция, която задържала Милко. Според запознати, не е имало линч. В досието на Милко има една присъда за изнасилване и втора за грабеж. Очаква се прокуратурата да поиска постоянен арест за похотливеца.По-късно от Апелативна прокуратура-Варна съобщиха, че с постановление на наблюдаващ прокурор Милко е задържан за срок до 72 часа. Той е привлечен като обвиняем за опит за изнасилване, извършен при условията на опасен рецидив. За това престъпление се предвижда наказание от 3 до 15 г. лишаване от свобода.Районната прокуратура в Шумен ще внесе искане в съда за вземане на мярка за неотклонение „Задържане под стража“ спрямо рецидивиста.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Маниак нападна баба на улицата, тя го излъга"}
{"url": "https://trud.bg/%d0%b1%d1%81%d0%bf-%d0%bf%d1%80%d0%b5%d0%b4%d0%bb%d0%b0%d0%b3%d0%b0-%d0%bf%d0%be%d0%bc%d0%be%d1%89%d1%82%d0%b0-%d0%b7%d0%b0-%d0%bf%d1%8a%d1%80%d0%b2%d0%be%d0%ba%d0%bb%d0%b0%d1%81%d0%bd%d0%b8%d1%86/", "text": "Еднократната държавна помощ на бедни родители на деца в първи клас да се отпуска и във втори, трети и четвърти клас. Това предлагат депутати от „БСП за България“ с промени в Закона за семейни помощи за деца, внесени днес.„Това е възраст, в която децата растат най-бързо и най-малкото, с което държавата може и следва да им помогне, е осигуряването на необходимите средства за облекло и обувки за началото на учебната година“, мотивират се социалистите.При запазване на настоящия размер от 250 лв. на помощта за промените ще са необходими 30 млн. лв. годишно допълнително, са пресметнали от БСП. Парите можело да се отделят от преизпълнение на бюджета и налични резерви.", "date": "2017.06.22", "title": " БСП предлага помощта за първокласници от бедни семейства да се отпуска и във втори, трети и четвърти клас"}
{"url": "https://trud.bg/%d0%bd%d0%b0-%d0%b3%d1%80%d0%b5%d0%b1%d0%b5%d0%bd%d0%b0-%d0%bd%d0%b0-%d0%b2%d1%8a%d0%bb%d0%bd%d0%b0%d1%82%d0%b0-%d1%81-refan/", "text": "Ако ще пропуснете морето тази година,  на  ви подарява усещане за морски бриз и вълни.Ако вече сте на плажа, SEA WAVES на REFAN се грижи кожата ви, като я хидратира и омекотява. от новата серия SEA WAVES на REFAN съдържа екстракт от кафяви морски водорасли, богати на минерали, микроелементи и витамини. Тя въздейства върху сетивата със свежото си ухание на лято, море и галещите му талази.SEA WAVES предлага козметика за лице, ръце, коса и тяло, а екстрактът от морски водорасли в състава й нежно се грижи за кожата, като й осигурява необходимата хидратация след слънчевите лъчи и изсушаването от солената вода. Завладяващият аромат на продуктите превръща използването им в истинско удоволствие. Копринената кожа е допълнителна екстра къс усещането.Кремовете за лице (50 ml) и за ръце (75 ml) изглаждат кожата, успокояват зачервяванията и възстановяват младежкия й вид.Кремът за тяло (200 ml) и ексфолиантът (240ml) даряват със свежо ухание – спомен за морето. Първият продукт хидратира кожата, а вторият – почиства мъртвите клетки и придава младежки и свеж вид на тена.Грижата за тялото е застъпена и от шампоан и душ- гел 250 ml, спрей за тяло 125 ml, както и пилинг сапун-гъба. Те са предназначени за всекидневна употреба и са подходящи за всеки вид кожа.Особено ефектен е ръчно изработеният глицеринов сапун, който се предлага на килограм и може да бъде нарязан с нож на отделни парчета. Така REFAN ви помага да споделите духа на морето и с приятели.", "date": "2017.06.22", "title": " На гребена на вълната с REFAN\t\t\t "}
{"url": "https://trud.bg/%d1%81%d0%bf%d0%b8%d0%bf%d0%b0%d1%85%d0%b0-%d0%b4%d0%b2%d0%b0%d0%bc%d0%b0-%d0%b2-%d0%bf%d0%bb%d0%be%d0%b2%d0%b4%d0%b8%d0%b2-%d1%81-%d1%85%d0%b5%d1%80%d0%be%d0%b8%d0%bd-%d0%bc%d0%b0%d1%80%d0%b8%d1%85/", "text": "Двама млади мъже попаднаха за по 24 часа в полицейския арест в Пловдив за притежание на наркотици.На бул. „Пещерско шосе“ екип на Второ РУ проверил 20-годишен местен младеж, а при последвалия обиск от него били иззети 0,866 грама марихуана и 0,161 грама амфетамин.Същата мярка е била взета в Пето РУ на МВР-Пловдив спрямо 29-годишен мъж от Хасково, който бил хванат да носи пакетче с хероин и 2 таблетки ривотрил.Срещу извършителите са започнати бързи производства.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Спипаха двама в Пловдив с хероин, марихуана и амфетамин"}
{"url": "https://trud.bg/%d0%b7%d0%b0%d0%bb%d0%be%d0%b2%d0%b8%d1%85%d0%b0-%d0%b4%d1%80%d0%be%d0%b3%d0%b8%d1%80%d0%b0%d0%bd-%d1%88%d0%be%d1%84%d1%8c%d0%be%d1%80-%d0%b2-%d1%81%d0%b5%d0%bb%d0%be-%d1%82%d1%80%d1%83%d0%b4/", "text": "Дрогиран шофьор бе заловен в сряда около 16.10 часа на главен път Пловдив – Карлово в района на село Труд.Екип на РУ на МВР-Труд спрял  за проверка лек автомобил „Фолксваген“, като полицаите се усъмнили в поведението на 32-годишния водач от Асеновград и го тествали с апарат за употреба на наркотици, който реагирал положително. С полицейска заповед мъжът е задържан за срок до 24 часа, а по случая е образувано бързо производство.Същия ден в полицията в Асеновград попаднал 69-годишен от село Кадиево, който бил седнал зад волана на лек автомобил „Форд“ с изпит концентрат от 1,74 промила алкохол.В сряда по пътищата на Пловдивска област са станали 24 произшествия с материални щети. Регистрирани са 3 катастрофи с трима ранени.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Заловиха дрогиран шофьор в село Труд"}
{"url": "https://trud.bg/%d0%bc%d0%b8%d0%bd%d0%b8%d1%81%d1%82%d1%8a%d1%80-%d0%b4%d0%b8%d0%bc%d0%be%d0%b2-%d0%be%d1%82%d0%ba%d1%80%d0%b8-%d0%b1%d1%8a%d0%bb%d0%b3%d0%b0%d1%80%d0%be-%d0%b8%d0%b7%d1%80%d0%b0%d0%b5%d0%bb%d1%81/", "text": "„Има много какво да научим от опита на Израел в областта на управлението на водните ресурси“. Това заяви министърът на околната среда и водите Нено Димов на откриването на българо-израелски семинар, посветен на предстоящото Международно водно изложение WATEC 2017, което ще се състои в Тел Авив от 12-14 октомври тази година, съобщиха от МОСВ.Министър Димов подчерта, че екоиновациите, включително във водния сектор ще бъдат сред приоритетните теми по време на българското председателство на Европейския съюз, а Израел е изключително напреднала по отношение на технологиите в тази област.Насърчаваме представителите на България да участват в изложението, защото там ще имат възможност да се запознаят с нови, ефективни технологии в управлението на водите, заяви посланикът на Израел Н.Пр. Ирит Лилиан.  Тя посочи, че в момента около 90% от водата, използвана за земеделски нужди в Израел е преработена отпадъчна. Според нея страната ни може да се възползва от опита на Израел за намаляване на загубите и устойчивото използване на водните ресурси.В семинара участва и зам.-министърът на околната среда и водите Атанаска Николова. Презентация направи заместник-генералният директор на Израелската водна агенция Мо Провизор, както и представители на израелски компании, работещи във водния сектор у нас. Участие взеха български представители на ВиК сектора, на правителствени институции и научните среди.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Министър Димов откри българо-израелски семинар за изложение WATEC 2017"}
{"url": "https://trud.bg/%d0%b8%d0%b7%d0%b4%d0%b8%d1%80%d0%b2%d0%b0%d1%82-%d0%b0%d0%b2%d1%82%d0%be%d1%80%d0%b0-%d0%bd%d0%b0-%d0%ba%d1%80%d0%b0%d0%b6%d0%b1%d0%b0-%d0%bd%d0%b0-%d0%b7%d0%bb%d0%b0%d1%82%d0%be-%d0%b8-%d0%bf%d0%b0/", "text": "Полицаите от Трето РУ на МВР-Пловдив разследват сигнал за домова кражба, подаден от 47-годишен жител на квартал „Кършиака“ в града под тепетата.Той се оплакал, че в сряда между 11 и 13 часа неизвестен извършител отключил входната врата на дома му и задигнал 1000 лева, 400 евро, банкова карта и златни накити.На адреса е извършен оглед, а по случая е образувано досъдебно производство.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Издирват автора на кражба на злато и пари от къща в квартал „Кършиака“ в Пловдив"}
{"url": "https://trud.bg/%d0%b1%d1%8a%d0%bb%d0%b3%d0%b0%d1%80%d0%b8%d1%8f-%d0%bf%d1%80%d0%be%d0%b4%d1%8a%d0%bb%d0%b6%d0%b0%d0%b2%d0%b0-%d1%81%d1%8a%d1%82%d1%80%d1%83%d0%b4%d0%bd%d0%b8%d1%87%d0%b5%d1%81%d1%82%d0%b2%d0%be%d1%82/", "text": "България подписа Меморандум за разбирателство с Европейската банка за възстановяване и развитие, който гарантира подкрепа за изпълнение на проекти, финансирани чрез европейските структурни и инвестиционни фондове за периода 2014-2020 година, съобщи правителственият пресцентър. Меморандумът осигурява основата за ползотворно сътрудничество на Банката с управляващите органи и бенефициентите чрез сключване на двустранни споразумения за предоставяне на подкрепа за проекти. Консултантската помощ от Банката в рамките на меморандума ще бъде реализирана в широк набор от сфери на сътрудничество като подобряване на конкурентоспособността, комерсиализация на общинските услуги, водна реформа, реформа на енергийния сектор и енергийна сигурност, финансови инструменти и т. н. От страна на българското правителство меморандумът беше подписан от заместник министър-председателя Томислав Дончев, а от страна на ЕБВР – от Лариса Манастърли, директор за България.С подписването на този документ се продължава успешното и устойчиво сътрудничество между Правителството на България и международните финансови институции при изпълнението на проекти, финансирани със средствата от кохезионната политика на Европейския съюз, което започна по време на първия за страната програмен период 2007-2013 г.", "date": "2017.06.22", "title": " България продължава сътрудничеството с ЕБВР"}
{"url": "https://trud.bg/60-%d0%b3%d0%be%d0%b4%d0%b8%d1%88%d0%bd%d0%b0-%d1%83%d0%ba%d1%80%d0%b0%d0%b8%d0%bd%d0%ba%d0%b0-%d1%81%d0%b5-%d1%83%d0%b4%d0%b0%d0%b2%d0%b8-%d0%b2-%d0%b1%d1%83%d1%80%d0%b3%d0%b0%d1%81/", "text": "60-годишна украинка се е удавила в Крайморие. Туристи се натъкнали на удавничката и веднага се обадили на тел. 112.В момента няма мъртво вълнение, морето е като тепсия, коментираха спасители на плажа.Очевидно на жената й прилошало и паднала във водата. Била съвсем на плиткото, разказаха очевидци. Украинката пристигнала на море заедно със сина си само преди два дни.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " 60-годишна украинка се удави в Крайморие"}
{"url": "https://trud.bg/%d0%bf%d1%83-%d0%bf%d0%b0%d0%b8%d1%81%d0%b8%d0%b9-%d1%85%d0%b8%d0%bb%d0%b5%d0%bd%d0%b4%d0%b0%d1%80%d1%81%d0%ba%d0%b8-%d0%b5-%d0%b2%d0%be%d0%b4%d0%b5%d1%89%d0%be%d1%82%d0%be-%d0%b2%d0%b8%d1%81/", "text": "Пловдивски университет „Паисий Хилендарски“ бе обявен за водещото висше училище у нас по време на националния форум „Предизвикателства пред държавните висши училища в България за успешна реформа: уроци от миналото и поглед към бъдещето“.Той бе организиран от националния браншов синдикат „Висше образование и наука“ към КНСБ, а в работата на форума участваха министърът на образованието и науката Красимир Вълчев, президентът на КНСБ Пламен Димитров, ректорите на висшите училища в страната и др.Водещото място на ПУ „Паисий Хилендарски“ бе посочено по време на основната презентация, озаглавена „Сравнителен анализ за състоянието на държавните висши училища в България“.Ректорът на Пловдивския университет проф. д-р Запрян Козлуджов бе официално поздравен за първото място, както и за личните му заслуги и за прилаганите от него и екипа му добри практики на управление.Седем са водещите държавни висши училища, индексирани като предсказуеми институции с добро управление, добри практики и програмно ориентирани, става ясно от изследването на Националния браншов синдикат „Висше образование и наука“ към КНСБ.Първото място е отредено на Пловдивския университет „Паисий Хилендарски“, а в класацията следват УНСС-София, Стопанска академия „Димитър Ценов“-Свищов, Икономически университет- Варна, Аграрен университет-Пловдив, Медицински университет-Варна и Национална художествена академия-София.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " ПУ „Паисий Хилендарски“ е водещото висше училище у нас според изследване на КНСБ"}
{"url": "https://trud.bg/%d0%be%d1%89%d0%b5-%d0%b4%d0%b2%d0%b0%d0%bc%d0%b0-%d1%80%d0%be%d0%bc%d0%b8-%d0%be%d1%82-%d1%81%d1%82%d0%be%d0%bb%d0%b8%d0%bf%d0%b8%d0%bd%d0%be%d0%b2%d0%be-%d0%b8%d0%b7%d0%b3%d0%be%d1%80%d1%8f%d1%85/", "text": "Още двама роми от квартал „Столипиново“ в Пловдив изгоряха заради незаконно съхранение на контрабандни цигари.За 24 часа в ареста на Шесто РУ на МВР е задържан 54-годишен мъж, след като полицаите открили 4660 къса папироси без платен акциз и без български бандерол в ползвано от него помещение на ул. „Възход“.В сряда предварителна проверка за нерегламентираната търговска дейност е започната и срещу 48-годишна жена, от чийто павилион на ул. „Батак“ в ромското гето полицаите  иззели 380 цигари и 2 кг нарязан тютюн.През последното денонощие на територията на Областна дирекция на МВР-Пловдив са регистрирани 17 криминални престъпления – две кражби, две притежания на наркотици и 13 други. Разкрити са 14 престъпления.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Още двама роми от Столипиново изгоряха заради контрабанда на цигари"}
{"url": "https://trud.bg/%d0%b7%d0%b0-6-%d0%bc%d0%b5%d1%81%d0%b5%d1%86%d0%b0-%d0%b8%d0%bb%d0%b8-%d0%b3%d0%be%d0%b4%d0%b8%d0%bd%d0%b0-%d0%bf%d1%80%d0%b5%d0%ba%d1%80%d0%b0%d1%82%d1%8f%d0%b2%d0%b0%d1%82-%d1%80%d0%b5%d0%b3/", "text": "Парламентът прие на второ четене промени в Закона за движение по пътищата, премахващи , обозначаващи камерите. Депутатите решиха още за нарушения, заснети с видеокамера, за които не се отнемат контролни точки или право на управление на МПС, да се издават електронни фишове. Приетият закон предвижда за срок между 6 месеца и година да се прекратява регистрацията на МПС, чийто собственик го е предоставил на лице без книжка.Съгласно приетите текстове за период от 6 месеца до 1 година ще се прекратява регистрацията на пътно превозно средство, ако неговият собственик го управлява без да притежава свидетелство за управление на МПС или е употребил алкохол с концентрация в кръвта над 0,5 промила или наркотични вещества и техни аналози. Същата принудителна мярка ще се въвежда и за собственик, който откаже проверка с техническо средство за алкохол.Съгласно промените на пълнолетните лица, употребили наркотици и алкохол ще се търси наказателна отговорност, ако са причинили увреждане или смърт.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Свалят табелите на колите, чиито шофьори ги дават на лица без книжка"}
{"url": "https://trud.bg/1-%d0%b3-%d0%b7%d0%b0%d1%82%d0%b2%d0%be%d1%80-%d0%b7%d0%b0-%d0%b3%d0%be%d1%80%d0%bd%d0%be%d0%be%d1%80%d1%8f%d1%85%d0%be%d0%b2%d0%b5%d1%86-%d0%bf%d1%80%d0%be%d0%b1%d0%be%d0%bb-%d1%81-%d0%bd%d0%be%d0%b6/", "text": "Районният съд в Горна Оряховица е постановил 1 г затвор при първоначален общ режим за мъж, който нападнал и пробол с нож свой съсед. Наказанието е наложено на Иван Иванов след постигнато споразумение с прокуратурата в железничарския град.Иванов е признат за виновен за това, че на 23 септември 2015 г на ул. „Каймакчалан“ в Горна Оряховица без конкретен повод отправил псувни и обиди към Иван Йорданов Иванов. След това измъкнал нож и го пробол в областта на долната челюст. Така му причинил лека телесна повреда, изразяваща се във временно разстройство на здравето, без опасност на живота му, като деянието по своето съдържание се отличава с изключителна дързост и е извършено виновно и с пряк умисъл.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " 1 г затвор за горнооряховец пробол с нож съсед"}
{"url": "https://trud.bg/%d1%82%d1%8a%d1%80%d0%bd%d0%be%d0%b2%d0%be-%d0%b5-%d0%b4%d0%be%d0%bc%d0%b0%d0%ba%d0%b8%d0%bd-%d0%bd%d0%b0-%d1%84%d0%be%d1%80%d1%83%d0%bc-%d0%b7%d0%b0-%d0%b4%d0%b5%d0%b8%d0%bd%d1%81%d1%82%d0%b8%d1%82/", "text": "Информационен ден по процедурата „Подкрепа на деинституционализация на грижите за деца” събра във Велико Търново над 40 представители на различни общини.Експерти от социалното министерство разясниха на присъстващите целите, възможностите и начините за кандидатстване по процедурата, която ще финансира изграждането, ремонта, обзавеждането и оборудването на 149 дневни центрове, преходни жилища, центрове за обществена подкрепа и др.Ще бъдат финансирани и ремонтът и преустройството на 41 вече съществуващи социални услуги. Средствата са разпределени за 54 общини в страната, а сроковете, в които общините могат да кандидатстват са 3 август и 3 ноември 2017г. Общият размер на финансовите средства по процедурата възлизат на над 58 млн. лева.“Утре представителите на общините ще проведат и работна среща на тема „Финансови инструменти”, на която се очаква да присъства зам.-министърът на регионалното развитие и благоустройството Деница Николова.Процедурата „Подкрепа на деинституционализация на грижите за деца” е за предоставяне на безвъзмездна финансова помощ по Приоритетна ос 5 „Регионална социална инфраструктура” по Оперативна програма „Региони в растеж 2014-2020”.Процесът на деинституционализация стартира с приетия от Министерски съвет на 24 февруари 2010г. политически документ „Визия за деинституционализация на децата в Република България”. В него са посочени основните приоритети и мерки за закриването на институциите за деца с увреждания, паралелно с домовете за медико-социални грижи, предназначени за деца от 0-3 годишна възраст.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Търново е домакин на форум за деинституционализацията на детските грижи"}
{"url": "https://trud.bg/%d0%b1%d0%b5%d0%b7%d1%80%d0%b0%d0%b1%d0%be%d1%82%d0%b8%d1%86%d0%b0%d1%82%d0%b0-%d0%b2-%d1%82%d1%8a%d1%80%d0%bd%d0%be%d0%b2%d1%81%d0%ba%d0%be-%d0%bf%d0%b0%d0%b4%d0%b0-%d0%ba%d0%b0%d0%b4%d1%80%d0%b8/", "text": "Спад на безработицата през май във Великотърновския регион отчете ръководителят на Бюрото по труда в старата столица Обрешко Нечев.Той изтъкна, че регистрираните на трудовата борса в общините Велико Търново, Елена и Златарица през изминалия месец са общо 2144 души. От тях в най-голямата община неангажираните са били 1405, а равнището на безработицата – 3.3 процента. Като цяло за трите общини то е по-ниско от стойностите за страната и региона, сочат данните от 4.5 процента.Близо 56 процента от общо регистрираните безработни са жени, а младежите без работа до 29-годишна възраст са 13.4 процента. Около 40 процента от общо регистрираните през май са на възраст над 50 години. За едно работно място и през изминалия месец са се конкурирали трима безработни.715 са свободните работни места на трудовата борса във Велико Търново през май. „От тях 500 са на първичния трудов пазар, а 200 по програми за заетост, където изискванията при включване на определени целеви групи са строги. Има разминаване между търсене и предлагане на работна ръка. Липсват подходящи регистрирани на борсата безработни, които да заемат свободните позиции“, обяви Обрешко Нечев.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Безработицата в Търновско пада, кадри няма\t\t\t"}
{"url": "https://trud.bg/%d0%be%d0%ba%d0%be%d0%bb%d0%be-600-%d0%b6%d0%b8%d0%bb%d0%b8%d1%89%d0%bd%d0%b8-%d0%b1%d0%bb%d0%be%d0%ba%d0%b0-%d0%b2-%d0%b0%d0%bd%d0%b3%d0%bb%d0%b8%d1%8f-%d0%b8%d0%bc%d0%b0%d1%82-%d1%81%d1%8a%d1%89/", "text": "Правителството на Великобритания съобщи, че около 600 жилищни блока в Англия имат същата облицовка като „Гренфел Тауър“, предаде АФП.Спешните проверки, наредени от правителството, разкриват въпросните факти. Смята се, че панелите на облицовката са  толкова бързо в сградата.79 души са загиналите и безследно изчезналите след пожара в 24-етажната сграда.", "date": "2017.06.22", "title": " Около 600 жилищни блока в Англия имат същата облицовка като „Гренфел Тауър“"}
{"url": "https://trud.bg/%d0%be%d0%b1%d1%89%d0%b8%d0%bd%d0%b0-%d1%81%d0%b2%d0%b8%d1%89%d0%be%d0%b2-%d0%be%d0%b1%d1%83%d1%87%d0%b0%d0%b2%d0%b0-%d0%b8-%d0%bd%d0%b0%d0%b5%d0%bc%d0%b0-%d0%bc%d0%bb%d0%b0%d0%b4%d0%b8-%d0%ba%d0%b0/", "text": "Община Свищов обучава и наема млади хора по европейски проект.„В началото на юни се сключи допълнително споразумение между Министерството на труда и социалната политика и Община Свищов в изпълнение на договор за безвъзмездна финансова помощ за подобряване достъпа до заетост и качеството на работните места.Инициативата е под наслов “Младите хора в Община Свищов – активни участници в местния трудов пазар”, обясниха от кметската управа на крайдунавоския град.От общината допълват, че със споразумението се е удължил срока на договора от 15 на 18 месеца. „Целта на проекта е да допринесе за устойчивото интегриране на пазара на труда на млади хора от община Свищов, които не са ангажирани с трудова дейност, образование или обучение, включително млади хора, изложени на риск от социално изключване и млади хора от маргинализирани общности“, коментират от общинската администрация.В периода на реализация 60 младежи са преминали обучение за период от 3 месеца по следните професии и специалности като еколог, охранител, организатор на спортни прояви и първенства, офис секретар, административно обслужване.„След приключване на обучението 56 от тези младежи бяха назначени на работа за период от 6 месеца“, уточниха от кметството в Свищов.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Община Свищов обучава и наема млади кадри по проект"}
{"url": "https://trud.bg/%d0%b1%d1%80%d0%b8%d1%82%d0%b0%d0%bd%d1%81%d0%ba%d0%b8%d1%8f%d1%82-%d0%bf%d1%80%d0%b8%d0%bd%d1%86-%d1%84%d0%b8%d0%bb%d0%b8%d0%bf-%d0%b5-%d0%b8%d0%b7%d0%bf%d0%b8%d1%81%d0%b0%d0%bd-%d0%be%d1%82-%d0%b1/", "text": "Принц Филип, 96-годишният съпруг на британската кралица Елизабет Втора, е изписан от болница, предадоха световните информационни агенции, позовавайки се на говорител на Бъкингамския дворец.„Херцогът на Единбург напусна болницата тази сутрин“, казва дворцовият говорител.Принц Филип беше  в болница във вторник като превантивна мярка за лечение на инфекция, свързана с предишно заболяване. Тогава беше съобщено, че съпругът на Нейно Величество е в „добро разположение на духа“, но е разочарован, че ще пропусне откриването на парламента и Кралските конни надбягвания в Аскът.Принц Филип неизменно беше до кралица Елизабет Втора през 65-те й години на британския престол. Нейно Величество е описвала съпруга си като „моя сила и опора“. През май беше оповестено, че херцогът на Единбург по-късно през годината ще се оттегли от обществените си задължения.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Британският принц Филип е изписан от болница"}
{"url": "https://trud.bg/%d0%b4%d0%b8%d1%81%d0%bf%d0%b5%d0%bd%d1%81%d1%8a%d1%80-%d0%b7%d0%b0-%d1%81%d0%bc%d0%b5%d1%82%d0%b0%d0%bd%d0%b0-%d1%81%d0%b5-%d0%b2%d0%b7%d1%80%d0%b8%d0%b2%d0%b8-%d0%b8-%d1%83%d0%b1%d0%b8-%d1%84%d0%b8/", "text": "Ребека Бюргер, известен френски фитнес модел и блогър, е починала, след като в дома й се взривил диспенсър за сметана. Новината бе обявена от официалната й страница в инстаграм. „С огромно прискърбие ви съобщаваме за смъртта на Ребека, която почина на 18 юни 2017 г. след инцидент вкъщи. Семейството е в траур“, гласи съобщението в Instagram, публикувано от приятеля й.Бюргер е починала от инфаркт, след като част от взривиля се диспенсър я е удрил в гърдите. 33-годишната блогърка е била в болница, но лекарите не успели да я спасят. Семейството публикува снимка на въпросния диспенсър, предупреждавайки последователите на Ребека да не го използват.", "date": "2017.06.22", "title": " Диспенсър за сметана се взриви и уби фитнес модел във Франция"}
{"url": "https://trud.bg/%d0%b7%d0%b0%d0%bf%d0%be%d1%87%d0%bd%d0%b0-%d1%80%d0%b5%d0%bc%d0%be%d0%bd%d1%82%d1%8a%d1%82-%d0%bd%d0%b0-%d0%bf%d0%b0%d1%80%d0%ba%d0%b0-%d0%bf%d1%80%d0%b5%d0%b4-%d0%bd%d0%b4%d0%ba/", "text": "Започна ремонтът на площад “България” пред Националния дворец на културата, съобщи . Реконструкцията на района ще е на обща стойност 5 милиона лева, като в тази сума влиза подмяната на настилките, поставянето на хидроизолация и ремонта на отделени елементи от подлезите.Пространството с площ 12 декара не е реновирано от 15 години.Във връзка с подготовката на НДК за председателството на ЕС в България, ще бъдат поставени нови осветителни стълбове и допълнително залесяване, коментираха от Столична община.Заместник- кметът по околната среда Йоана Христова заяви, че неудобства за столичани няма да се създадат.“Оградите се поставят по начин, по който да се осигури преминаването на гражданите. Разбира се ще има необходимост част от входовете на НДК да бъдат затворени”, коментира тя.Софиянци обаче са на друго мнение. Повечето от тях са скептично настроени към ремонта и смятат, че резултат от него няма да има.“Всяко лято е това, смениха плочките от другата страна и пролетта, когато имаше много дъждове, пак джапахме в локвите покрай фонтана. Само се наливат пари и нищо не се прави” коментира възмутена гражданка.Работата по проекта ще продължи 145 дни, а за него ще са отговорни близо 120 работници.От столична община обещаха, че са подготвили още изненади и се надяват до председателството на ЕС това място да представително за България и да радва още дълги години нейните жители.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Започна ремонтът на парка пред НДК"}
{"url": "https://trud.bg/%d0%ba%d0%b0%d1%80%d0%b0%d0%ba%d0%b0%d1%87%d0%b0%d0%bd%d0%be%d0%b2-%d0%b2-%d0%be%d1%82%d0%b3%d0%be%d0%b2%d0%be%d1%80-%d0%bd%d0%b0-%d0%b2%d1%8a%d0%bf%d1%80%d0%be%d1%81-%d0%bd%d0%b0-%d0%b4%d0%b5%d0%bf/", "text": "„Видно от финансовите резултати на търговските дружества към края на месец май 2017 г., сключваните от назначените от служебното правителство ръководства на дружествата договори не са имали за цел стабилизиране на финансовото им състояние.“Това отговаря вицепремиерът и министър на отбраната Красимир Каракачанов на въпрос на депутатите от ГЕРБ Пламен Манушев, Христо Гаджев, Емил Христов и Константин Попов за сключваните договори с юридически лица от търговски дружества с принципал министъра на отбраната. на въпроса на парламентарния контрол ще бъде връчен официално на депутатите утре.Каракачанов представя информация за сключените договори и наличните средства на всяко едно от дружествата на МО. От справката става ясно, че пет от седемте дружества в групата „ТЕРЕМ“ към 5 май разполагат с по-малко налични пари спрямо 1 януари, като общата разлика е над 2 млн. лв.„Интендантско обслужване“ е разполагало с 1 505 хил. лв. в началото на годината, а на 5 май – с 570 хил. лв., което се дължи на погасени задължения.„Снабдяване и търговия – МО“ е имало 1 371 хил. лв. на 31 януари, а на 5 май – 971 хил. лв.Министър на отбраната в служебния кабинет „Герджиков“ беше Стефан Янев, който сега е секретар по сигурност и отбрана на президента Румен Радев.", "date": "2017.06.22", "title": " Каракачанов в отговор на въпрос на депутати от ГЕРБ: Назначенията на служебния кабинет не са стабилизирали фирмите на МО"}
{"url": "https://trud.bg/%d0%ba%d0%bc%d0%b5%d1%82%d1%8a%d1%82-%d0%bd%d0%b0-%d1%82%d1%8a%d1%80%d0%bd%d0%be%d0%b2%d0%be-%d0%b8-%d0%bf%d0%be%d1%81%d0%bb%d0%b0%d0%bd%d0%b8%d0%ba%d1%8a%d1%82-%d0%bd%d0%b0-%d1%87%d0%b5%d1%85%d0%b8/", "text": "Кметът на Велико Търново Даниел Панов и посланикът на Чехия в България Н. Пр. Душан Щраух обсъдиха възможностите за инвестиции в старопрестолния град и общината. Дипломатическият представител оцени старата българска столица и района като привлекателни локации за чешки компании, опериращи в разностранни сфери. Сред тях са рециклирането на строителни отпадъци, управлението и пречистването на водите, благоустройството на градовете, съвременният електротранспорт, балнеолечението и експлоатация на минералните извори, производството на канцеларски материали и офис-консумативи и др.По време на разговорите Даниел Панов подчерта, че към Велико Търново има завишен инвестиционен интерес, а много благоприятен фактор е предстоящата реализация на големите инфраструктурни проекти – съединяването на магистрала „Хемус” и изграждането високоскоростния път Русе – В Търново – Свиленград. Двете пътни артерии, заедно с концесията на летището в Горна Оряховица и близостта на втория по големина жп център в България са отлични предпоставки за създаване на различни по своя характер клъстъри и индустриални зони, обединиха се Даниел Панов и Душан Щраух.В официалната среща участваха също заместник-кметът Снежана Данева-Иванова, председателят на Великотърновски общински съвет Венцислав Спирдонов, представители на бизнес-средите и предприемачи от Велико Търново и Чехия. Няколко модела в момента са на изпитания в София. През лятото на 2015 г. чешки електробус от първото поколение пътува по няколко градски линии в старата столица, както и по маршрута между В. Търново, Лясковец и Горна Оряховица. „Внедряването на електрически автобуси са приоритет в проекта за интегриран градски транспорт, по който работим”, обясни Даниел Панов. Вече са проведени разговори с д-р Мария Рачева, управител на Комплексния онкологичен център. В България все още няма здравно заведение, предлагащо този тип лечение. По време на разговорите бяха обсъдени и предпоставките за ползотворно сътрудничество между Велико Търново и Опава в различни сфери – културен обмен, партньорство между университети, разменни гостувания на художници и студенти по изобразително изкуство и др. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Кметът на Търново  и посланикът на Чехия обсъдиха възможностите за инвестиции"}
{"url": "https://trud.bg/%d0%bc%d0%be%d1%80%d1%81%d0%ba%d0%be-%d0%ba%d1%80%d1%8a%d1%89%d0%b5%d0%bd%d0%b8%d0%b5-%d0%bd%d0%b0-%d0%b4%d0%b5%d1%86%d0%b0-%d0%bd%d0%b0-%d0%b2%d0%b5%d1%82%d1%80%d0%be%d1%85%d0%be%d0%b4-%d0%ba%d0%b0/", "text": "С морско кръщение на деца на борда на ветроход“Калиакра“ ще започне във Варна празникът на 25 юни, посветен на Международния ден на моряка.За децата, представили се най-добре в конкурса „Детско море“ ще има и разходка в залива при хубаво време. Моряшкият професионален съюз, основан през 1990 г., за пети път чества Деня на моряка.Кулминацията е в Летния театър във Варна, който ще събере морски мъже, военни моряци, близки на моряци, гости на града и всички, съпричастни с морската идея. Концертът ще бъде открит от представителния духов оркестър на ВМС, ще участват група „Корал“ и БТР.Ще бъдат наградени победителите в националния конкурс“Диря в морето“. Ще бъде открита изложба с картини и фотоси на лауреатите в този традиционен конкурс. Ще бъде представен алманахът“Диря в морето“ с наградените творби на поети, белетристи, художници и фотографи.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Морско кръщение на деца на ветроход „Калиакра „"}
{"url": "https://trud.bg/%d1%80%d0%b5%d0%ba%d0%be%d1%80%d0%b4%d0%b5%d0%bd-%d0%b1%d1%80%d0%be%d0%b9-%d0%be%d1%82-71-%d1%83%d1%87%d0%b0%d1%81%d1%82%d0%bd%d0%b8%d1%86%d0%b8-%d0%b8%d0%b4%d0%b2%d0%b0%d1%82-%d0%b2-%d0%bf%d0%b0/", "text": "Павликени събира на 23 и 24 юни музикалния елит сред младите певчески таланти на България за шестото издание на Националният фестивал за млади изпълнители на популярна песен с международно участие „Нека да е лято!“ Конкурсът е част от програмата за празника на града и тази година ще бъде отбелязан с рекорден брой участници. До момента 71 души от България и Румъния са заявили участие за престижния фестивал.Председател на журито ще бъде отново композиторът Стефан Димитров. В състава са още: певицата Нели Рангелова, директорът на конкурса „Сребърна Янтра“ Румяна Начева, която е съорганизатор на „Нека да е лято!”,  заместник-кметът на Община Павликени инж.Анастасия Вачева.Трима ще бъдат най-малките участници във фестивала. Те са едва на 5 години, един от които е от Павликени. На сцената ще излязат и носители на големи награди от различни национални и международни фестивали. Силно е представена школата на Искра Милкова от София, която е вокалният педагог на “X Factor”. Нейна възпитаничка е Жаклин Таракчи, която ще пее и в Павликени. Младото момиче наскоро имаше шанса да се изяви на една сцена с Лара Фабиан и завоюва третото място на конкурса „България търси талант”. Сред подалите заявка е малкият чаровник Максим. Само преди две седмици той спечели Гран при на популярен международен конкурс в Казахстан. Сред участниците са и четирима души от Румъния. Всички те са лауреати на конкурса „Stars of song”. 12-годишният Стефан Бадя е звезда от телевизионното шоу „Next star” в северната ни съседка. 18-годишната Бианка пък само преди месец беше финалист на конкурса „Джордже Григорио”„Фактът, че 71 души са пожелали да се явят на сцената в Павликени говори добре за реномето на конкурса. В интернет е направена анкета за реномето на конкурсите в България. „Нека да е лято!” е поставен сред добре организираните конкурси. Почти 20% го поставят като елитен фестивал”, сподели Румяна Начева.Кметът на Павликени инж. Емануил Манолов сподели, че участниците ще бъдат разведени в Античния керамичен център и забележителностите на града. По думите му фестивала е много предпочитан и заради красивата сцена на обновения Летен театър.„Припомням, че наградата за най-добрия изпълнител от всички възрастови групи – нашето Гран при е планински кристал с гравирана в него триизмерна роза – специално изработен за нашия конкурс. Награди ще бъдат раздадени в четирите възрастови групи- планински кристал с гравирано триизмерно слънце. Ще има и парични награди, които заедно с предметните надхвърлят 3000 лв.”, сподели кметът на Павликени инж. Емануил Манолов.Условията не са променяни от миналата година. Всеки участник трябва да представи две песни, от които едната е задължително на майчиния му език. Конкурсът  е отворен за участие на чуждестранни певци, така че няма ограничение изпълнението да е на български език.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Рекорден брой от 71 участници идват в Павликени за Националния фестивал „Нека да е лято!”"}
{"url": "https://trud.bg/%d0%be%d1%82%d0%ba%d1%80%d0%b8%d1%85%d0%b0-28-%d0%b3%d0%be%d0%b4%d0%b8%d1%88%d0%b5%d0%bd-%d0%bc%d1%8a%d0%b6-%d1%81-%d0%bf%d1%80%d0%be%d0%b1%d0%be%d0%b4%d0%bd%d0%b0-%d1%80%d0%b0%d0%bd%d0%b0-%d0%bd/", "text": "Столични полицаи работят по разкриване на криминално престъпление, извършено тази нощ. Около 2 часа в полицията бил получен сигнал за мъж в безпомощно състояние в ж. к. „Красна поляна”. Това съобщиха от пресцентъра на МВР.На място незабавно пристигнали полицейски екипи и спешна помощ. Пострадалият 28-годишен мъж бил откаран в болнично заведение, настанен е за лечение с прободно- проникваща рана в областта на гърдите, с опасност за живота.На място са извършени огледи. В рамките на образуваното досъдебно производство ще се изясняват всички факти и обстоятелства около случилото се. Работа в полицията по установяване и задържане на извършителя на деянието продължават.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Откриха 28-годишен мъж с прободна рана на гърдите в „Красна поляна”"}
{"url": "https://trud.bg/%d1%84%d0%b8%d0%bb%d0%b8%d0%bf%d0%b8%d0%bd%d0%b8%d1%82%d0%b5-%d0%b8%d0%bd%d0%b4%d0%be%d0%bd%d0%b5%d0%b7%d0%b8%d1%8f-%d0%b8-%d0%bc%d0%b0%d0%bb%d0%b0%d0%b9%d0%b7%d0%b8%d1%8f-%d0%bf%d0%bb%d0%b0%d0%bd/", "text": "Филипините, Индонезия и Малайзия планират тясно сътрудничество, за да спрат потока от терористични бойци, оръжия, финансиране и екстремистка пропаганда по техните граници, предаде . Това мнение изразиха външните министри на трите страни на среща в Манила.Външният министър на Индонезия Ретно Марсуди подчерта: „Изправени сме пред непосредствена заплаха. Бездействието не е вариант. Наш дълг е да предприемем конкретни действия. Терористичната заплаха е причина за безпокойство и заради фактори като социалните медии. Следователно сътрудничеството между трима ни е необходимост“.Една от причините за срещата е и фактът, че филипинският град Марави вече от няколко седмици е обсаден от бойци на „Ислямска държава“. На срещата беше обсъден и съвместен план за действие. Външният министър на Филипините  Алан Питър Кайетано посочи: „Докато борбата е в ръцете на въоръжените сили, нека не забравяме, че наркотиците, престъпността, бедността и несправедливостта създават благоприятна почва за екстремизма. Борбата за по-качествен и достоен живот е крайната цел.“Агенция „Асошиейтед прес“ се е сдобила с копие на съвместната декларация на трите страни, в която е изразено „притеснение заради скорошните инциденти, свързани с тероризъм и насилствен екстремизъм“ в трите страни и е изявено желание да се съставят общи стратегии за борба с тях. Външният министър на Малайзия Анифа Аман заяви: „Нашите три страни трябва да участват в ефективна система за разпознаването и борбата с терористични дейности. Това означава, че нашите правоприлагащи органи трябва да работят заедно не само що се отнася до обмен на разузнавателна информация, но и в други нови ефективни и иновативни мерки.“АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Филипините, Индонезия и Малайзия планират тясно сътрудничество срещу тероризма"}
{"url": "https://trud.bg/%d0%bd%d0%b0%d0%b4-800-%d0%b4%d1%83%d1%88%d0%b8-%d1%87%d0%b0%d0%ba%d0%b0%d1%82-%d0%b7%d0%b0-%d0%b4%d0%b6%d1%83%d0%bb%d0%b0%d0%b9-%d0%bc%d0%be%d1%80%d0%bd%d0%b8%d0%bd%d0%b3-%d0%ba%d1%80%d0%b0%d0%b9/", "text": "Маратон от събития вече стартира в по случай 74 години от обявяването му за град. В тази връзка от Общината отново са подготвили авторитетни фестивали, юбилейни прояви и няколко концерта. Празничната програма се разпростира върху 16 дни и предлага също  културни и спортни прояви.Във фоайето на Народно читалище „Братство-1884“ ще бъде открита изложбата от Петия национален пленер с международно участие по фотография „Павликени и неговите хора“. Отново в читалището ще е концертът на солистите от Концертния ансамбъл при Дома на офицерите в град Екатеринбург „Съзвездието на Урал“: Татяна Баланчук, Ярослава Прокофиева, Оксана Нежинская и Галина Коротаева.На 23 и 24 юни Павликени ще събере музикалния елит сред младите певчески таланти на България за шестото издание на Националният фестивал за млади изпълнители на популярна песен с международно участие „Нека да е лято!“На 28-ми юни бившият кмет на Каварна Цонко Цонев ще представи книгата си „Кметълски истории”. Всички фенове на рока ще могат да видят и пътуващия му музей с реликви на известни рок групи- музикални инструменти, статуетки и златни албуми. След срещата е предвиден и малък концерт на група „Noise”.Програмата за 29 юни, когато е и празника на град,  започва със света литургия в храма „Рождество на Пресветая Богородица“. В 10:30ч. стартира тържествената сесия на Общинския съвет. Тази година не са били внесени предложения за званието „Почетен гражданин”, информира инж. Манолов, но за сметка на това 5 души ще бъдат удостоени с „Едностранен почетен плакет” за заслуги в различни сфери. Йордан Йорданов ще получи отличието за неговата общественополезна дейност, а Павлинка Николова ще бъде отличена за висок педагогически професионализъм Посмъртно Венета Мандева ще получи признание за цялостното й литературно творчество. Филип Филипов ще бъде награден за дейността му като музикант и приноса му за самодейността, а Ана Илиева ще бъде отличена за дългогодишната й благотворителна дейност.Същата вечер, на сцената на Летния театър, ще се проведе концерт-спектакъл на ансамбъл „Българе”. Те ще представят спектакъла „Осмото чудо”.Кулминацията на празничния маратон ще бъде белязан от изцяло нова инициатива. За първи път Джулай морнинг ще се проведе на брега на река Росица.„Поканили сме рокаджиите от „Фанданго“. Концертът ще бъде в ресторант „2-ри километър“ до град Бяла черква. Хепънингът започва на 30 юни от 20:30ч. и ще продължи до изгрев слънце на 1 юли. Предвидени са огромна сцена, място за къмпинг, паркинг зона, зона за хранене – скара-бира. Входът за всички прояви от празничната програма е безплатен”, съобщи инж. Манолов, който поясни, че се очакват над 800 души. По думите му, според интереса, събитието може да стане ежегодно и да се превърне в поредната хубава традиция в общината.Заедно с „Фанданго“ на сцената ще забият и музикантите от групите „Stenli Stefanov’s project”, „Noise”, „Headbangers”, „No limit”, „Rock evolution” и „Мълния”. Събитието влезе и в културния календар на Община Павликени, след като общинските съветници подкрепиха то да бъде финансирано със 750 лева от общинския бюджет. Останалите средства са дарение, обясни кметът на Павликени.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Над 800 души чакат за Джулай морнинг край Павликени"}
{"url": "https://trud.bg/%d1%80%d1%83%d0%bc%d0%b5%d0%bd-%d0%bf%d0%be%d1%80%d0%be%d0%b6%d0%b0%d0%bd%d0%be%d0%b2-%d1%81%d0%b5-%d1%81%d1%80%d0%b5%d1%89%d0%bd%d0%b0-%d1%81-%d0%bf%d0%be%d1%81%d0%bb%d0%b0%d0%bd%d0%b8%d0%ba%d0%b0/", "text": "Министърът на земеделието, храните и горите Румен Порожанов се срещна с Текла Харангозо, извънреден и пълномощен посланик на Унгария в България. Това съобщиха от пресцентъра на Министерство на земеделието, храните и горите.Те обсъдиха активното сътрудничество между държавите в областта на земеделието, както в двустранен аспект, така и в рамките на Европейския съюз. Министър Порожанов посочи, че по този начин се спомага отстояването на позициите и по-категорично се защитават интересите на фермерите.Посланикът връчи на министър Порожанов официална покана от министъра на земеделието на Унгария д-р Шандор Фазекаш за участие в срещата на министрите на земеделието на страните от Вишеградската група и България, Румъния и Словения през месец септември 2017 г. По време на срещата министър Порожанов и унгарският посланик разговаряха и за организацията по честването на Деня на унгаро-българското приятелство през месец октомври тази година.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Румен Порожанов се срещна с посланика на Унгария Текла Харангозо"}
{"url": "https://trud.bg/%d0%b4%d0%b0%d0%bd%d1%8a%d1%87%d0%bd%d0%b8-%d0%b7%d0%b0%d0%bf%d0%b5%d1%87%d0%b0%d1%82%d0%b0%d1%85%d0%b0-%d0%b7%d0%be%d0%be%d0%ba%d0%be%d0%bc%d0%bf%d0%bb%d0%b5%d0%ba%d1%81/", "text": "Данъчни инспектори запечатаха зоокомплекс край Бургас. Причината:неиздаване на касови бележки. По тази причина зоокътат хлопва кепенци за 10 дни. При проверката инспекторите използвали трик. Те се представили като обикновени туристи и не получили фискален бон, въпреки заплатената входна такса.От НАП Бургас уточняват, че мярката не възпрепятства поддръжката на обекта, както и осигуряването на храна на животните и птиците. Поради неиздаване на фискален бон е запечатан и магазин в Бургас, предлагащ руски хранителни стоки и алкохол. Данъчните предупредиха, че тази крайна мярка ще се прилага винаги, когато не се издава касова бележка, като целта е да се постигне дисциплиниращ ефект сред търговците. При повторно нарушение, обектът ще бъде затварян за срок от един месец.От началото на годината в бургаски регион мярката запечатване на търговски обект е прилагана повече от 130 пъти.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Данъчни запечатаха зоокомплекс"}
{"url": "https://trud.bg/%d0%b7%d0%b0%d0%bb%d0%be%d0%b2%d0%b8%d1%85%d0%b0-%d1%82%d1%80%d0%b8%d0%bc%d0%b0-%d0%b0%d0%bb%d0%be-%d0%b8%d0%b7%d0%bc%d0%b0%d0%bc%d0%bd%d0%b8%d1%86%d0%b8-%d0%be%d1%82-%d0%b2%d0%b5%d1%82%d0%be%d0%b2/", "text": "Трима души бяха задържани след специализирана полицейска операция срещу телефонните измамници в Русе и Ветово, съобщиха от МВР.Акцията е проведена на 14 и 15 юни на територията на градовете Русе и Ветово. Тя е осъществена под ръководството на ГД „Национална полиция“  и в нея са участвали служители на ГД „Национална полиция“, на областните дирекции във Велико Търново и Русе и дирекция „Жандармерия“.В хода на операцията са задържани трима жители на Ветово – М.Д. /29г./, А.А. /30г./ и З.Х. /47г./ – известни на полицията и осъждани. При извършени претърсвания в техни имоти на територията на Русе и Ветово са иззети множество мобилни телефони, СИМ карти, златни накити и значителна сума пари.В процеса на разследването е установено, че в периода 12 май – 4 юни тази година тримата, след предварителен сговор и в различно съучастие, са извършили 7 телефонни измами във Велико Търново. При всички случаи е използвана добре познатата схема „съдействие при задържане на телефонни измамници“. По първоначални данни от престъпната си дейност тримата са успели да измъкнат от потърпевшите около 20 000 лева и златни накити.След доклад на материалите в прокуратурата тримата са привлечени, като обвиняеми, наложени са им мерки за неотклонение „задържане под стража“. Работата по документиране на престъпната им дейност продължава под наблюдението на прокуратурата. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " При спецакция заловиха трима ало измамници от Ветово\t\t\t"}
{"url": "https://trud.bg/%d0%b8%d1%80%d0%b8%d0%bd%d0%b0-%d0%b1%d0%be%d0%ba%d0%be%d0%b2%d0%b0-%d1%80%d0%b0%d0%b7%d1%80%d1%83%d1%88%d0%b0%d0%b2%d0%b0%d0%bd%d0%b5%d1%82%d0%be-%d0%bd%d0%b0-%d0%b4%d0%b6%d0%b0%d0%bc%d0%b8%d1%8f/", "text": "Генералният секретар на ЮНЕСКО Ирина Бокова заяви, че  „задълбочава раните“ на раздирания от войни Ирак, предаде АФП.Призовавайки в официално заявление към „незабавна и засилена международна мобилизация“, Бокова заяви: „Това ново разрушение задълбочава раните върху обществото, вече засегнато от безпрецедентна хуманитарна трагедия“.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Ирина Бокова: Разрушаването на джамията в Мосул задълбочава раните на Ирак"}
{"url": "https://trud.bg/%d0%b2%d0%b8%d0%b6%d1%82%d0%b5-%d0%ba%d0%b0%d0%ba-%d0%b8%d1%81%d0%bb%d1%8f%d0%bc%d0%b8%d1%81%d1%82%d0%b8-%d0%b2%d0%b7%d1%80%d0%b8%d0%b2%d0%b8%d1%85%d0%b0-%d0%b2%d0%b5%d0%bb%d0%b8%d0%ba%d0%b0%d1%82/", "text": "В публичното пространство се появиха кадри от момента на взривяването на Великата джамия Ал-Нури в Мосул, откъдето през 2014 г. лидерът на ИДИЛ провъзгласи “халифат“.   ", "date": "2017.06.22", "title": " Вижте как ислямисти взривиха Великата джамия Ал-Нури (ВИДЕО)"}
{"url": "https://trud.bg/%d0%b0%d0%bf%d0%b8-%d0%bf%d1%80%d0%b5%d0%b4%d1%83%d0%bf%d1%80%d0%b5%d0%b6%d0%b4%d0%b0%d0%b2%d0%b0-%d0%b4%d0%b0-%d1%81%d0%b5-%d0%ba%d0%b0%d1%80%d0%b0-%d0%b2%d0%bd%d0%b8%d0%bc%d0%b0%d1%82%d0%b5%d0%bb/", "text": "Утре – 23 юни, от 10 до 14 часа на връзката в посока Пловдив – Калотина на пътния възел на автомагистрала „Тракия“ и Софийския околовръстен път ще се извършват ремонтни дейности на настилката. Това съобщиха от пресцентъра на Агенция „Пътна инфраструктура“ (АПИ).Шофьорите, пътуващи към Калотина, е необходимо да карат внимателно и да спазват стриктно поставената пътна сигнализация, тъй като движението ще се осъществява по останалите връзки на пътния възел.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " АПИ предупреждава да се кара внимателно при пътния възел на „Тракия“ и Софийския околовръстен път"}
{"url": "https://trud.bg/%d0%bf%d0%bb%d0%b0%d0%bc%d0%b5%d0%bd-%d0%b4%d0%b8%d0%bc%d0%b8%d1%82%d1%80%d0%be%d0%b2-%d0%be%d1%82-%d0%ba%d0%bd%d1%81%d0%b1-%d0%b1%d0%b2%d0%bf-%d1%81%d0%ba%d0%be%d1%87%d0%b8%d0%bb-%d1%81-50-%d0%b0/", "text": "Брутният вътрешен продукт на България от 1990 година до края на 2016 г. е нараснал с 50% , а средната работна заплата – едва с 5-6%. Тоест, произвеждаме вече  с 50% повече, а заплащането на труда ни е несправедливо ниско. Това заяви в четвъртък във Велико Търново президентът на КНСБ Пламен Димитров.Той подчерта, че КНСБ ще настоява да няма такава огромна разлика между производителност на труда и доходите на българите.„Кабинетът полага усилия, средната заплата нарасна с още 10% за миналата година, расте и минималната. През следващите две години е записано, че МРЗ ще нараства с по 50 лева годишно. Но това не е достатъчно, кабинетът трябва да приеме по-амбициозни мерки и цели относно управленските приоритети“, коментира синдикалистът.Пламен Димитров приветства и решението за увеличението на учителските заплати, в т.ч. и ръста с 15% още от септември. По думите му обаче, освен 100 000 учители, в държавния сектор в страната са заети и други над 350 000 работещи в социалната сфера, в културни институции, в здравеопазването и др.„Доста професионални групи напоследък поставят остро въпроса за увеличение на заплатите като полицаите, миньорите, работещите в сектор „Сигурност“. Чрез подоходната политика може да се стопяват социалните и регионалните различия“, подчерта Димитров.Според него най-силните отрасли на българската икономика са IT-сектора, машиностроенето, тежката химическа промишленост, фармацевтиката, металургията.„В IT-сектора добавената стойност е в пъти по-голяма от заплащането. Там обаче има и дефицит на кадри, затова се договарят огромни заплати за един IT-специалист или програмист. Те може да стигнат и до 10 000 лева, но добавената стойност може да гони милиони“, коментира синдикалният лидер.Той допълни, че трайно има дефицит на инженерни и технически специалисти и затова в тези отрасли увеличенията на заплатите вървят около 20%- 30%.Димитров заяви, че след 10 години членство в ЕС, в България не можа да се постигне нито социално, нито регионално сближаване. Продължава обезлюдяването на селата и малките градове, концентрацията е само в столицата и няколко големи български града, а икономическата емиграция продължава- годишно по около 40 000- 50 000 трудоспособни българи излизат зад граница. КНСБ има предложения по четири основни приоритета към правителството за четиригодишния му мандат. Освен политиката по доходите, синдикалистите имат свои предложения и за енергетиката, за икономиката, по-конкретно индустриализацията и за социалната сфера. По отношение на енергетиката от КНСБ настояват да се подготви нова стратегия с хоризонт 2030 година, в която да се запази в енергийния микс въгледобивът и да се отстоява  в тези нива.„В момента България има един от най-високи коефициенти на енергийна независимост в ЕС, точно защото въгледобивът у нас е 40% от енергетиката“, коментира още Димитров. По отношение на индустриализацията, лидерът на КНСБ посочи парадокса, че България все още няма изработена стратегия за индустрията, а през март 2018, когато ще председателства Европейския съвет, ще приема Европейска стратегия за индустрията. Пламен Димитров изтъкна и големия дисбаланс между Южна и Северна България.„В икономическата зона „Тракия“ край Пловдив за седем години заработиха 140 предприятия, които дават работа на над 70 000 души, а в Северна България няма такива. Очевидна е връзката между индустрия и жизнен стандарт, а регионалните различия в страната се усилват от липсата на такава визия“, каза Димитров.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Пламен Димитров от КНСБ:  БВП скочил с 50 %, а средната работна заплата- с 5-6 %"}
{"url": "https://trud.bg/%d0%b4%d0%be%d0%b2%d1%8a%d1%80%d1%88%d0%b2%d0%b0%d1%82-%d0%be%d0%ba%d0%be%d0%b2%d1%80%d1%8a%d1%81%d1%82%d0%b5%d0%bd-%d0%bf%d1%8a%d1%82-%d0%b2-%d0%bf%d0%b0%d0%b2%d0%bb%d0%b8%d0%ba%d0%b5%d0%bd%d0%b8/", "text": "Довършването на околовръстният път край Павликени, който е започнат през 1984 г., е обсъдил с председателя на АПИ инж. Дончо Атанасов кметът на Общината инж. Емануил Манолов.3-километровата отсечка е важна, защото тя ще отвежда тежкотоварните автомобили да преминават край града. В момента тирове и камиони преминават през Павликени и компрометират асфалтовата настилка. Трафикът създава и висока запрашеност на въздуха. Понастоящем някогашния околвръстен път е насипан с натрошена каменна настилка. Той започва от входа на Павликени и пресича пътя за Сухиндол.„За да започне строителството, е необходимо да се направи допроектиране на трасето и да се отчуждават имоти около него“, каза инж.Манолов.В момента се издирва документация от 1982 г. в „Пътпроект“- София и в общината, за да се довърши този процес. В началото на юли предстои среща между общинари и експерти от МРРБ и АПИ за стартиране на проекта.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Довършват околовръстен път в Павликени започнат преди 33 г"}
{"url": "https://trud.bg/%d0%bf%d1%80%d0%b8%d0%b5%d1%85%d0%b0-%d0%b7%d0%b0%d0%ba%d0%be%d0%bd-%d0%b7%d0%b0-%d1%80%d0%b0%d0%b7%d1%80%d1%83%d1%88%d0%b0%d0%b2%d0%b0%d0%bd%d0%b5-%d0%bd%d0%b0-%d0%bf%d0%b0%d0%bc%d0%b5%d1%82%d0%bd/", "text": "Долната камара на полския парламент гласува изменение на закона за забрана на комунистическа пропаганда и символи на тоталитарния строй, като той засяга също сгради и обекти.В документа се предвижда и разрушаване на паметници от съветската епоха, включително паметници на Червената армия, предаде .На първо и второ четене повечето депутати от полските партии в парламента подкрепиха поправките. 408 депутати са гласували „за“, седем – „против“ и 15 „въздържал се“.В закона се казва, че паметниците и други подобни обекти „не могат да отдават почит на лица, организации, събития или дати, символизиращи комунизма и други тоталитарни системи“. В него обаче не се засягат паметници, разположени в гробища.Полските депутати предлагат комунистическите паметници да бъдат съборени в рамките на една година след влизането в сила на закона. В страната има най-малко 469 подобни обекта, като около 250 са посветени на Червената армия.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Приеха закон за разрушаване на паметниците на комунизма в Полша"}
{"url": "https://trud.bg/%d0%be%d0%b1%d0%b2%d0%b8%d0%bd%d0%b8%d1%85%d0%b0-%d1%88%d0%b5%d1%81%d1%82%d0%b8%d0%bc%d0%b0-%d0%bb%d0%b5%d0%ba%d0%b0%d1%80%d0%b8-%d0%b7%d0%b0-%d1%81%d0%bc%d1%8a%d1%80%d1%82%d1%82%d0%b0-%d0%bd%d0%b0/", "text": "Софийска градска прокуратура (СГП) внесе в Софийски градски съд (СГС) обвинителен акт срещу шестима лекари от две болнични заведения, които при професионална непредпазливост причинили смъртта на родилка, съобщиха от пресцентъра на прокуратурата.  Д-р Лозанов и д-р Байданова – Василева от САГБАЛ ”Шейново” АД и д-р Филипов, д-р Червеняков, д-р Христов, и д-р Цеков от УМБАЛСМ ”Н.И. Пирогов” ЕАД ще застанат на подсъдимата скамейка  за това, че при независимо съизвършителство причинили смъртта на пациент, настъпила на 24.10.2011 г. в гр. София, вследствие на развил се сепсис – престъпление по чл. 123, ал. 1 от НК.На 12.09.2011 г., 19 – годишна жена постъпила в САГБАЛ ”Шейново” АД, където избрала да роди своето първо дете. Дежурен тогава бил д-р Лозанов. Било взето решение, че на жената следва да бъде извършено ”секцио”. Операцията извършил лично д-р Лозанов. След това той пристъпил към възстановяване на направените разрези, като пропуснал обаче да отстрани цялата плацента от матката. Така оставените части способствали за превръщане на матката в първоначално огнище на инфекция и източник (входна врата) на сепсис.Същият ден д-р Байданова – Василева била определена за лекуващ лекар на младата жена. Още на следващия ден след раждането родилката започнала да изпитва силни болки и неразположение. Това й състояние се дължало на вече започналия сепсис поради настъпилата инфекция в резултат на ” забравените” в матката част от плацента и околоплодни обвивки. Била констатирана твърде висока левкоцитоза и олевяване на кръвната картина. През следващите дни болките и неразположението на родилката се усилвали, като тя дори колабирала. Жената съобщила всичко това на д-р Байданова – Василева. Тя се запознала лично с констатираните при този пациент показатели касаещи телесната температура и стойността на левкоцитите. Същевременно обаче не назначила на пациентката микробиологични и копрологично изследвания. Д-р Байданова – Василева не извършила правилно диагностициране на влошеното клинично състояние на пациентката си. Вместо това на 16.09.2011 г., въпреки констатираните усложнения при родилката, д-р. Байданова – Василева взела решение да я изпише.Впоследствие състоянието на жената започнало да се влошава. Тъй като при нея се установило наличие на свободно подвижна течност в корема, на 20.09.2011 г. била приведена в тежко състояние в УБАЛСМ ”Н. И. Пирогов”. На същата дата след разширен консилиум в УБАЛСМ ”Н. И. Пирогов”, било взето решение на 19 – годишната жена да бъде извършена диагностична лапароскопия. Операцията извършил д-р Филипов. Като консултанти на място били повикани д-р Червеняков, д-р Христов и д-р Цеков, от същото болнично заведение.Установената лапароскопска находка, императивно налагала оперативна интервенция – лапаротомия в спешен порядък. Трябвало спешно да се отстрани матката и вторично засегнатото дебело черно на пострадалата, тъй като имало наличие на тежка патология в дебелото черво, с възпалителни некротични изменения и предполагаем патологичен процес в матката. Вместо това д-р Филипов взел неправилно решение за изчаквателно поведение, като по този начин той не оказал своевременна и достатъчна медицинска помощ на жената. Всеки един от останалите трима лекари – д-р Червеняков, д-р Христов и д-р Цеков също самостоятелно взели неправилно решение за изчаквателно поведение по отношение на извършване на лапаротомия и лично поставили грешната диагноза – остър сигмоидит.През следващите дни след лапароскопията състоянието на младата жена продължило да се влошава. На 28.09.2011 г. било взето решение тя да бъде преместена в ”Клиника по нефрология”, към УМБАЛ  ”Александровска”. Впоследствие на 07.10.2011 г. на пациентката била извършена лапаротомия, като била отстранена матката и част от дебелото черво. Въпреки положените усилия от страна на медиците в УМБА ”Александровска” на 24.10.2011 г., в гр. София пациентката починала, вследствие на развил се сепсис.Видно от изготвена по делото експертиза е, че в случая са налице два основни пропуска. Първият е оставянето на плацентарни части в матката при извършване на цезарово сечение, което е причина за развитието на сепсиса. Вторият пропуск е забавянето на третата коремна операция със седемнадесет дни след лапароскопията. Тази последна операция е била извършена вече при настъпили тежки многооргани патоголгични процеси в организма на 19 – годишната жена и шансът да се промени неблагоприятния изход е бил нищожен.Предстои насрочване на делото от съда.", "date": "2017.06.22", "title": " Обвиниха шестима лекари за смъртта на родилка"}
{"url": "https://trud.bg/%d0%ba%d1%8a%d1%89%d0%b0-%d0%ba%d0%bb%d0%b8%d0%b0%d0%bd%d1%82%d0%b8-%d0%b2-%d1%81%d1%82%d0%b0%d1%80%d0%b8%d0%bd%d0%b5%d0%bd-%d0%bf%d0%bb%d0%be%d0%b2%d0%b4%d0%b8%d0%b2-%d0%be%d1%82%d0%b2%d0%be/", "text": "Едно от най-големите бижута в архитектурно-историческия резерват „Старинен Пловдив“ – къща „Клианти“, отвори в четвъртък официално врати след 10-годишна реставрация и навръх двувековния юбилей от изографисването си.Дейностите по възстановяването на построената през 1817 г. къща включваха конструктивно укрепване, вътрешни реставрационни дейности и реставрацията на таваните, а тоталното обновление на „Клианти“ глътна над 1.6 млн. лв. Реставрацията на изографисаните през 1817 г. тавани освен обновяване на елементите със златен варак включваше още стъклени и дървени орнаменти.Туристите от страната и чужбина, които искат да разгледат къща „Клианти“, могат да го направят срещу входен билет от 10 лв., който е най-скъпият за всички обекти в Стария град на Пловдив.„Къща „Клианти“ е паметник от национално значение и истинска безценна ценност. Тя е уникална по вид, архитектурна стойност и декорация. Богато украсена е със скъпи материали, имаме елементи с 24-каратов варак“, коментира кметът на Пловдив Иван Тотев, който преряза лентата на 200-годишното архитектурно бижу заедно с целия екип, работил по реставрацията.„Клианти“ отличава се с впечатляващи стенописи и многоцветни тавани. Има покрит двор, на първия етаж са възстановени още огнището, навесът, миндерът и долапите. На втория етаж посетителите се потопят в атмосферата на стаи с приказна декорация, орнаменти, украси, стенописи и много прозорци. През 1949 г. се сдобива със статут на народна старина, а от 1995 г. къща „Клианти“ става паметник на културата със национално значение.Самото строителство започва още през 18-и век в предвъзрожденски стил, като тя е най-старата в архитектурния резерват на Пловдив и е без характерната за останалите къщи симетрия.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Къща „Клианти“ в Старинен Пловдив отвори врати след реставрация за 1,6 млн.лв."}
{"url": "https://trud.bg/%d0%b1%d0%be%d1%80%d0%b8%d1%81%d0%be%d0%b2-%d0%bd%d0%b0-%d1%81%d1%80%d0%b5%d1%89%d0%b0-%d0%bd%d0%b0-%d0%bb%d0%b8%d0%b4%d0%b5%d1%80%d0%b8%d1%82%d0%b5-%d0%bd%d0%b0-%d0%b5%d0%bd%d0%bf-%d0%b1%d1%8a%d0%bb/", "text": "„С лидерите от Европейската народна партия обсъждаме актуалните въпроси непосредствено преди редовното заседание на Европейския съвет. България отстоява своите позиции по важните за нея теми като сигурността на граничните райони, за което е призната за пример сред останалите държави“, съобщи премиерът Бойко Борисов във фейсбук.На заседанието на Европейския съвет държавните и правителствените ръководители на страните от ЕС ще приемат заключения, посветени на темите „Сигурност и отбрана“, „Работни места, растеж и конкурентоспособност”, „Миграция”, „Парижкото споразумение относно изменението на климата”, „Дигитална Европа“ и „Външни отношения”. Европейският съвет ще проведе заседание и във формат ЕС-27 във връзка с оттеглянето на Обединеното кралство от Европейския съюз.На 23 юни, петък, министър-председателите на Естония, България и Австрия ще представят официално в Брюксел 18-месечната програма на Съвета на ЕС (1 юли 2017 г. – 31 декември 2018 г.).", "date": "2017.06.22", "title": " Борисов на среща на лидерите на ЕНП: България отстоява своите позиции за сигурността на граничните райони, за което е призната за пример"}
{"url": "https://trud.bg/4-%d0%be%d0%b1%d1%89%d0%b8%d0%bd%d1%81%d0%ba%d0%b8-%d1%84%d0%b8%d1%80%d0%bc%d0%b8-%d1%80%d0%b0%d0%b1%d0%be%d1%82%d0%b8%d0%bb%d0%b8-%d0%bd%d0%b0-%d0%b7%d0%b0%d0%b3%d1%83%d0%b1%d0%b0-%d0%bf%d1%80%d0%b5/", "text": "Четири столични дружества са на загуба, а други 10 отчитат обща печалба от 28 500 000 лева. Това става ясно от годишните финансови отчети на общинските дружества за 2016-а г.,  приети днес от Столичния общински съвет.„Най-голяма загубата е свързана с „Топлофикация“- София, което в голямата си част се касае за обезценка на вземания от КТБ. Друго дружество с по-голяма загуба е Столичен „Електротранспорт“. Три милиона от тази загуба е заради обезценка и бракуване на стара техника“, уточни заместник-кметът по финанси Дончо Барбалов.Общинските съветници от БСП не подкрепиха финансовите отчети на общинските дружества за 2016-а година. Председателят на групата Калоян Паргов попита:Няма как ние за поредна година да подкрепим приемане на годишните финансови отчети. Да, има дружества, които заслужават адмирации, които заслужават подкрепа и насърчаване, но има такива, които, според мен, не заслужават тази.", "date": "2017.06.22", "title": " 4 общински фирми работили на загуба през 2016, другите 10 отчитат 28.5 млн. лева печалба\t\t\t"}
{"url": "https://trud.bg/%d1%80%d0%b0%d0%b7%d0%b4%d1%80%d0%b0%d0%b7%d0%bd%d0%b5%d0%bd-%d0%bc%d1%8a%d0%b6-%d0%b7%d0%b0%d0%bc%d0%b5%d1%80%d1%8f-%d0%b4%d0%b5%d1%86%d0%b0-%d1%81-%d0%b2%d1%80%d1%8f%d0%bb%d0%b0-%d0%b2%d0%be%d0%b4/", "text": "Клип, публикуван в социалната мрежа, предизвика гневни коментари сред варненци. На него се вижда как мъж хвърля от 5-ия етаж полиетиленов плик с вода върху децата, които играят на площадката пред блока му. Пострадали няма. Причина за агресията е момче, което свирело на гайда и според мъжа, вдигало много шум, предаде .Инцидентът е станал около 18 часа на детската площадка до блок 209 във варненския квартал „Кайсиева градина“. Свидетелка, която не пожела да застане пред камерата, разказа, че момченцето свирело много хубаво на гайда, децата на площадката играели хоро, а минувачите спирали, за да им се порадват.„После чух, че децата се разпищяха и отгоре литна една черна торбичка и уцели децата. Децата пищяха, бяха доста шокирани, това за мен е недопустимо.“Свиренето на гайда е подразнило и други живеещи в блока. „Една жена от горните етажи псуваше детето… не можела да си чуе телевизора, да ходел да свири другаде.“Инцидентът предизвика различни реакции сред живеещите в района. Хора от блок 209 казаха, че шумът от детската площадка е нетърпим.Гинка Димова: Тука има много хора, които остро реагират. Те не могат да си починат нито денем, нито вечер. През деня са малките, вечерта са големите.Родителите на малки деца бяха на друго мнение.Александър Желязков: Това е детска площадка, децата играят тука, дали свири, дали пее, дали плаче, това е детска игра. Той е известен на органите на МВР. – С какво? – С разпространяване на наркотици.От полицията заявиха, че няма подаден сигнал за инцидента, но ще направят проверка.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Разярен мъж замеря деца с вряла вода във Варна (ВИДЕО)"}
{"url": "https://trud.bg/%d0%b4%d0%b5%d0%bf%d1%83%d1%82%d0%b0%d1%82-%d0%be%d1%82-%d0%b1%d1%81%d0%bf-%d0%bf%d0%bb%d0%be%d0%b2%d0%b4%d0%b8%d0%b2-%d0%bd%d0%b5-%d0%b1%d0%b8%d0%b2%d0%b0-%d0%b4%d0%b0-%d1%81%d0%b5-%d0%be%d1%82/", "text": "„Разглеждането на законопроекта за реформата в детското и младежкото правосъдие повече не бива да се отлага!“, декларира най-младата депутатка в 44-ото Народна събрание Теодора Халачева от коалиция „БСП за България“ по време на петата национална научно-практическа конференция за агресията в училищата, на улицата и в интернет.Тридневният форум е организиран от Община Асеновград, а в него участват представители на местни комисии за борба с противообществените прояви на малолетни и непълнолетни, педагогически съветници и специалисти.„Присъствам по собствена инициатива, защото смятам, че този диалог между народните представители и хората, които работят на терен и познават проблемите в дълбочина, е задължителен“, изтъкна пловдивската народна представилекта, която е и член на постоянната комисия по въпросите на децата.Според Теодора Халачева специалистите са тези, които дават адекватната и ефективна информация, за да бъде превърната в качествена законодателна инициатива.„За съжаление все още за обсъждане в Народното събрание не е внесен вариант за Закона за реформата в детското и младежко правосъдие. По мое предложение на разговор за хода на този законопроект в постоянната комисия е поканен правосъдния министър Цецка Цачева. Важно е да разберем на какъв етап е законопроектът, но считам, че не бива да се отлага разглеждането му. Между първо и второ четене са възможни промени, които да отразяват реалността и да отчитат обществения интерес, но все пак трябва да се депозира вариант“, смята Теодора Халачева.Тя се ангажира с организиране на публично обсъждане на законопроекта със специалисти и неправителствени органзиации, когато той бъде факт. Това е една от приоритетните области, в които Теодора Халачева работи активно.В тази връзка са и двата актуални въпроса, внесени от нея за петъчния парламентарен контрол. Първият е към министъра на вътрешните работи относно проекта „Подобряване на закрилата на детето и превенция на детската престъпност в България“. Поводът за втория е драматичният случай от миналата седмица в Центъра от семеен тип в Карлово, който разтърси обществото с разкритията за условията и начина на живот на децата в социалната институция – глад, побоища, проституция според твърденията на едно от момичетата сираци в него.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Депутат от БСП-Пловдив: Не бива да се отлага реформата в детското и младежко правосъдие"}
{"url": "https://trud.bg/%d0%be%d1%82%d0%ba%d1%80%d0%b8%d1%85%d0%b0-%d0%bc%d1%8a%d1%80%d1%82%d1%8a%d0%b2-%d1%82%d0%b0%d0%ba%d1%81%d0%b8%d0%bc%d0%b5%d1%82%d1%80%d0%be%d0%b2-%d1%88%d0%be%d1%84%d1%8c%d0%be%d1%80-%d0%b2-%d0%ba/", "text": "48-годишен таксиметров шофьор е открит мъртъв в жълтия си автомобил пред блок 35 в жк „Тракия“ в Пловдив.Сигналът за инцидента с фатален край е подаден на спешен телефон 112 в сряда малко преди 9 часа сутринта, когато бил открит клюмнал на една страна на предната седалка от жители на квартала. Пристигналите на място полицаи само констатирали смъртта на мъжа в таксито.Няма данни за насилствена смърт и най-вероятно става въпрос за получен масивен инфаркт. По случая е образувано досъдебно производство и е извършен оглед в присъствието на лекари от Съдебна медицина.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Откриха мъртъв таксиметров шофьор в колата му в Пловдив"}
{"url": "https://trud.bg/%d1%81%d1%82%d0%be%d0%bb%d0%b8%d1%87%d0%bd%d0%b8-%d0%bf%d0%be%d0%bb%d0%b8%d1%86%d0%b0%d0%b8-%d0%b8%d0%b7%d0%b7%d0%b5%d1%85%d0%b0-%d0%bd%d0%b0%d0%b4-78-000-%d0%ba%d1%8a%d1%81%d0%b0-%d1%86%d0%b8%d0%b3/", "text": "Полицията в София иззе над 78 000 къса цигари без бандерол, съобщиха от МВР.Специализирана полицейска операция за противодействие на незаконното разпространяване на акцизни стоки проведоха вчера служителите на СДВР под ръководството на Районната прокуратура.В жилище в кв. „Орландовци“, ползвано под наем от софиянците М.Д./35г./ и 45-годишната В.Ц., полицаите намерили и иззели скрити на различни места в къщата 78 420 къса цигари от различни марки, без акцизен бандерол и около 40 000 лв.Двамата са криминално проявени и неколкократно осъждани за незаконно разпространяване на акцизни стоки без бандерол. След доклад на материалите в СРП, на двамата са повдигнати обвинения по чл. 234 от НК и са им наложени мерки за отклонение „задържане под стража“ за срок до 72 часа. Работата по документирането на цялостната им престъпна дейност продължава.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Столични полицаи иззеха над 78 000 къса цигари без бандерол"}
{"url": "https://trud.bg/%d0%b4%d0%b8%d0%bc%d0%b8%d1%82%d1%8a%d1%80-%d0%bf%d0%b5%d0%bd%d0%b5%d0%b2-%d1%89%d0%b5-%d0%bd%d0%b0%d0%b3%d1%80%d0%b0%d0%b4%d0%b8-%d0%bf%d0%be%d0%b1%d0%b5%d0%b4%d0%b8%d1%82%d0%b5%d0%bb%d0%b8%d1%82/", "text": "Столичните регионални полуфинали на Kamenitza Фен Купа 2017 ще се проведат този уикенд на игрищата в комплекс „Спортна София“ (Зона Б5). Участващите отбори са общо 64, като 56 от тях са от София-град, а останалите 8 са от София-област. Сред тях е и тимът на „Малки страсти“ – национален шампион от миналогодишното издание на Фен Купа.Официалното откриване на столичните полуфинали ще бъде в събота от 12:00ч. Веднага след встъпителната церемония, за вдъхновение на участниците, ще се проведе демонстративен мач. В него ще премерят сили отбор на Христо Йовов „Бижутера“ и приятели срещу сборен тим на местни журналисти.Залогът пред полуфиналистите е много висок и по всичко личи, че надпреварата за столичната Фен Купа 2017 ще е изключително интересна и оспорвана. Само отборът на първо място ще спечели квота за националните финали на турнира и ще продължи по пътя към голямата награда – посещение на мач на любим футболен отбор в рамките на Европа.Участниците в софийските полуфинали ще получат допълнителна мотивация от присъствието на най-добрия треньор в историята на българския футбол Димитър Пенев. Стратегът ще се появи на терен в неделя, за да връчи лично купата на първенците и да им пожелае успех в кулминационната фаза на турнира.По традиция, за гостите са предвидени и много странични игри и забавления, които ще се провеждат покрай терените. Всеки пълнолетен посетител е добре дошъл да се включи в тях напълно безплатно и да изпита късмета и уменията си за награди като 365 литра Kamenitza за споделяне с приятели, GPS Fitness гривна, халба, топка, раница, фланелка и други спортни артикули.Името на столичните регионални шампиони на Фен Купа 2017 ще стане ясно в неделя, веднага след финалния мач, който стартира в 13:00ч.", "date": "2017.06.22", "title": " Димитър Пенев ще награди победителите на столичния регионален полуфинал на Фен Купа 2017"}
{"url": "https://trud.bg/%d0%bf%d1%80%d0%be%d0%b1%d0%bb%d0%b5%d0%bc%d0%b8-%d1%81-%d0%bb%d0%b5%d0%ba%d0%b0%d1%80%d1%81%d1%82%d0%b2%d0%b0%d1%82%d0%b0-%d0%b7%d0%b0-%d0%be%d0%bd%d0%ba%d0%be%d0%b1%d0%be%d0%bb%d0%bd%d0%b8%d1%82/", "text": "Заради  проверки на Здравната каса и отложените плащания на касата към болниците вече има проблем  за лекарствата за онкоболните пациенти. Постъпил е и сигнал за върнат пациент от столична болница обратно в Кюстендил, заради липса на лекарство, каза за „Хоризонт“ по  д-р Стойчо Кацаров, председател на Центъра за защита на правата в здравеопазването. Той определи като балон на управленското усилие  течащите в здравеопазването проблеми като лимити, отхвърлените от съда медицински стандарти, монополът на Здравната каса и липсващите лекарства.„Последните две-три седмици от Здравната каса обявяват, че ще променят правилата за определянето на лимитите. Това не променя нищо. Това вероятно ще преразпредели едни пари от един на друг. Като цяло всички ще останат в тежката съдба и участ, която са имали до този момент. Лимитите са израз на мързел от страна на администрацията. Проблем има в момента с онколекарствата в болниците“, каза още д-р Кацаров съобщи за върнат онкоболен:„Има оплаквания от миналата седмица, че пациент от Кюстендил е върнат от София заради това, че го няма лекарството Това е свързано с доставката. Това е огромен проблем Проблемът не е в проверките. Тя, Здравната каса, може да извърши проверка по всяко време. Проблемът е, че в самия Рамков договор е записано, че се заплащат лекарствата в срок до края на втория месец, следващи отчетения и така се получава 90-дневен срок. Обаче по нормативно прието правило всички плащания трябва да се извършват до 60-ия ден. Договорите с фирмите са сключени на основата на това правило.“Парламентарната здравна комисия ще изслуша днес управителя на Здравната каса за течащите проверки в болниците.Заради острите проблеми с лимитите от Сдружението на частните болници са предали промени в три закона на председателя на Комисията по здравеопазване д-р Даниела Дариткова, съобщи д-р Николай Болтаджиев:Искаме да се възведе лична осигурителна сметка на всеки един гражданин на България, включително децата и пенсионерите , в солидарния модел на здравеопазването. За един гражданин, който държавата го осигурява, ние искаме и за тия граждани да има разбивка точно колко му е внесла; От друга страна обаче ни семе и против държавата, да осигурява прокурори, съдии, военни, полиция. Предлагаме всеки един от тях да бъде равнопоставен с останалите.Централизирано договаряне ще реши проблема с онколекарствата, каза преди заседанието на Комисията по здравеопазването д-р Димитър Петров, подуправител на Здравната каса:Няма забавени плащания. Плащанията са така, както са заложени в НРД – в 60-дневен срок след отчитане на дейността, тоест употребените лекарства ще ги платим другата седмица. Имаше прескачане на един месец поради промяната в срока. Това е заради проверките. Второ, тези лекарства са целеви плащания от Касата към болниците. Предназначението им е да ги платим, а те да не ги плащат на търговците 8 месеца, защото пък от тях има такива оплаквания. Затова ние предлагаме да се реши кардинално въпросът, да направим централизирано договаряне, да сключим договор с търговци и да плащаме директно на търговците и тогава тези промени, според нас, ще отпаднат.", "date": "2017.06.22", "title": " Проблеми с лекарствата за онкоболните заради отложени плащания на касата към болниците\t\t\t"}
{"url": "https://trud.bg/%d0%bd%d0%b0%d0%b9-%d0%bc%d0%b0%d0%bb%d0%ba%d0%be-29-%d1%83%d0%b1%d0%b8%d1%82%d0%b8-%d0%b8-%d0%bf%d0%be%d0%b2%d0%b5%d1%87%d0%b5-%d0%be%d1%82-50-%d1%80%d0%b0%d0%bd%d0%b5%d0%bd%d0%b8-%d0%bf%d1%80%d0%b8/", "text": "Най-малко 29 бяха убити и повече от 50 ранени при експлозия на кола-бомба пред банка в афганистанския град Лашкар Гах, в провинция Хелманд, предава „Ал Джазира“.По думите на длъжностни лица, запознати със случая, инцидентът е станал в 12 ч. на обед местно време, когато цивилни и военни са чакали да си вземат заплатите.Към този момент е установено, че по-голямата част от жертвите са цивилни.Банката е била обект на атаки и в миналото.Все още никой не е поел отговорност за атентата.", "date": "2017.06.22", "title": " Най-малко 29 убити и повече от 50 ранени при експлозия на кола бомба пред банка в Афганистан"}
{"url": "https://trud.bg/%d0%be%d1%80%d0%b3%d0%b0%d0%bd%d0%b8%d0%b7%d0%b8%d1%80%d0%b0%d1%82-%d0%bf%d1%80%d0%b8%d0%ba%d0%bb%d1%8e%d1%87%d0%b5%d0%bd%d1%81%d0%ba%d0%b8-%d1%83%d0%b8%d0%ba%d0%b5%d0%bd%d0%b4-%d0%b2-%d0%b5%d0%bb/", "text": "Комисията за борба с противообществените прояви на малолетните и непълнолетните в Елена организира летен приключенски уикенд в балкана под мотото „Импровизирай, адаптирай се, преживей“.В проявата ще бъдат обхванати 40  деца, които са имали противообществени прояви. Целта на лагера е да се насърчи тяхното поведение на разбирателство и ненасилие, част от превантивната дейност на МКБППМН в Елена.Лагерът се провежда в село Долни Марян в къща за гости „Гнездото“, като средствата са осигурени от бюджета на местната комисия. Децата са разделени на четири групи, а заниманията започнаха от 16 юни и ще продължат до 9 юли.По време на седмичния престой  участниците в лагера  изработват медальони за спомен, придобиват умения за разгъване на палатка,  правят разходки из околността на селото, рисуват  и играят на воля.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Организират приключенски уикенд в Еленския балкан за деца с противообществени прояви"}
{"url": "https://trud.bg/%d0%b1%d0%b0%d1%89%d0%b0-%d1%81%d0%b5-%d0%b1%d0%b0%d1%80%d0%b8%d0%ba%d0%b0%d0%b4%d0%b8%d1%80%d0%b0-%d0%b4%d1%8a%d1%80%d0%b6%d0%b8-20-%d1%87%d0%b0%d1%81%d0%b0-%d0%b2-%d0%bf%d0%bb%d0%b5%d0%bd-%d0%b4/", "text": "Бургазлия се барикадира в жилището си в ж.к. „Славейков“ и държа там в плен детето си и баба му. Момченцето е на 3 годинки, в момента с него работят психолози от ОД на МВР.Ужасът продължи 20 часа. Обстановката стана изключително напрегната, след като бащата заявил пред психолози, че има огнестрелно оръжие.В 18.45 часа в сряда, 36-годишният Мартин Ж. от Бургас /баща на детето и син на възрастната жена/ се барикадирал в дома си.Преди това той се скарал със съпругата си и тя подала сигнал в полицията, че Мартин не й дава детето. Пристигналите на мястото полицаи отвели 31-годишната П.С., но той отказал да даде детето. Опрял нож в гърлото на момченцето и заключил входната врата, барикадирайки я с мебели и заковавайки я с подръчни средства.Своевременно е сформиран екип от служители на ОДМВР – Бургас, Института по психология към МВР, сектор „Криминална полиция” при ОДМВР – Бургас, Специализираните полицейски сили и Районна служба „Пожарна безопасност и защита на населението”, лично ръководен от директорът на ОДМВР – Бургас старши комисар Калоян Калоянов.Извършвано е външно наблюдение, както и разговори със съседи на 36-годишния бургазлия за уточняване на детайли по случая. С Мартин е осъществен личен контакт от психолозите към бургаската дирекция по телефона, като са проведени множество беседи за безинцидентно освобождаване на близките му. Ситуацията е усложнена от декларациите на бургазлията, че разполага с огнестрелно оръжие и взривни вещества, които ще детонира при евентуален опит за проникване в апартамента.Около 14.30 ч. в четвъртък, след преценка и анализ на създалата се ситуация екип от „Специализираните полицейски сили” при ОДМВР – Бургас щурмувал през терасата апартамента на Мартин Ж., като извел невредими тригодишно момченце и неговата 75-годишна баба.Бургазлията е задържан за срок от 24 часа и отведен във Второ Районно управление – Бургас. По случая е образувано досъдебно производство.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Баща се барикадира и държа 20 часа в плен детето си"}
{"url": "https://trud.bg/%d1%81%d0%b5%d0%bd%d0%b7%d0%b0%d1%86%d0%b8%d1%8f%d1%82%d0%b0-%d0%b2-%d0%b8%d1%82%d0%b0%d0%bb%d0%b8%d1%8f-%d0%b8%d1%81%d0%ba%d0%b0-%d0%bf%d0%b0%d0%bb%d0%be%d0%bc%d0%b8%d0%bd%d0%be/", "text": "Приятната изненада в Серия „А“ през миналия сезон – „Аталанта“ иска играч на „Лудогорец“. Става въпрос за защитника Хосе Луис Палoмино, твърди специалистът по трансферите в Италия Джанлука ди Марцио.27-годишният аржентинец пристигна в Разград през миналото лято и участва в 41 мача. Аржентинецът записа участие в осем от срещите в Шампионската лига и в двата мача с Копенхаген от елиминациите на Лига Европа. Изявите му явно са се понравили на „Аталанта“, но друг е въпросът дали „орлите“ са склонни на подобна продажба.„Нерадзурите“ завършиха на четвърто място в калчото, което им гарантира завръщане в евротурнирите след пауза от 26 години, а също така участие директно в груповата фаза на на Лига Европа.Друг играч на „Лудогорец“ – Браян Ангуло, играл под наем в мексиканския „Хагуарес де Чиапас“, почти сигурно ще бъде продаден.", "date": "2017.06.22", "title": " Сензацията в Италия иска Паломино"}
{"url": "https://trud.bg/%d0%b1%d0%be%d1%80%d0%b8%d1%81%d0%be%d0%b2-%d0%bd%d0%b0%d0%b9-%d0%bf%d1%80%d0%b0%d0%b3%d0%bc%d0%b0%d1%82%d0%b8%d1%87%d0%bd%d0%be%d1%82%d0%be-%d1%80%d0%b5%d1%88%d0%b5%d0%bd%d0%b8%d0%b5-%d0%bd%d0%b0/", "text": "„За мен най-прагматичното решение на тема отбрана е колективно членство на ЕС в НАТО. Това каза премиерът Бойко Борисов преди заседанието на Европейския съвет в Брюксел.„При колективното членство в НАТО с парите, които разполагаме всички държави, ще преценим на кого му трябват повече самолети, кораби. Ние сме на Черно море и ни трябват повече кораби или сухопътни войски, което ще ни излезе в пъти по-евтино, отколкото това милитаризиране в момента, от което милиарди трябва да се изсипят само в България“, обясни Борисов.„Всички ме поздравяват за представянето на Мария Габриел, нека да изчакаме решението на Парламента“, каза още премиерът.Попитан какво е съотношението Европа-Великобритания, Борисов отговори: „Туск каза една много хубава дума, че и той мечтае. Колкото повече идва Брекзит, толкова повече ми се иска да не се случва. Това ще донесе много поражения“.„Явно е, че споразумението с Турция в момента работи и то ни дава предимства. Това ще ми бъде изказването пред парламента. Докато ни е партньор Турция, се спира огромната бежанска вълна“, каза още той.„Факт е, че дори да заработи реадмисията, тези хора, които подлежат на релокация, не искат да стоят в държавите, където са задържани. Дори релокацията да означава да направим затвор и да ги държим там – те не искат“, посочи Борисов.„Зоната за сигурност, като се изнесе на териториите на проблемите места ще е много по спокойно за всички“, каза още министър-председателят.", "date": "2017.06.22", "title": " Премиерът Борисов: Най-прагматичното решение на тема отбрана е колективно членство на ЕС в НАТО"}
{"url": "https://trud.bg/%d0%be%d0%ba%d1%80%d1%8a%d0%b6%d0%bd%d0%b0-%d0%bf%d1%80%d0%be%d0%ba%d1%83%d1%80%d0%b0%d1%82%d1%83%d1%80%d0%b0-%d0%b2%d0%b8%d0%b4%d0%b8%d0%bd-%d0%bf%d1%80%d0%b5%d0%b4%d0%b0%d0%b4%d0%b5-%d0%bd%d0%b0/", "text": "Видинската окръжна прокуратура внесе обвинителен акт срещу Николай Шанков, който  умишлено умъртвил 3- годишната Аксиния. Д. В.. Обвинението е повдигнато за престъпление по чл. 116 ал.1 т.4 от НК, съобщават от пресцентъра на прокуратурата.Шанков е осъждан за извършени престъпления от общ характер, като на 21март бил условно предсрочно освободен от последното му наложено ефективно наказание лишаване от свобода.След като бил освободен от затвора, Шанков се завърнал при майката на тригодишната Аксиния, с която живеел на семейни начала в стопанския двор на с. Слана бара. Двамата работели в кравеферма в с. Слана бара.На 5 май майката на тригодишното дете отвело кравите на паша, а в стопанския двор останали две от децата й, едното от които пострадалото дете Аксиния.След като Шанков се върнал на работа и влязъл в стаята, където живеели в стопанския двор, Аксиния се разплакала, което ядосало Шанков, тъй като искал да спи. Шанков казвал на детето да спре, но то продължавало да плаче. Тогава Шанков започнал да му нанася удари с ръце по главата и тялото, съблякъл детето чисто голо и го ударил с желязна тръба по главата. Детето паднало на земята, а Шанков продължил да му нанася удари с ръце и крака, докато детето спряло да диша и да реагира.Съдебно медицинската експертиза е установила, че тригодишното дете е починало в резултат на нанесения му жесток побой от Шанков.Николай Шанков е с мярка за неотклонение“ Задържане под стража“.Предстои Окръжен съд – Видин да насрочи разглеждането на делото.", "date": "2017.06.22", "title": " Окръжна прокуратура – Видин предаде на съд мъж за убийство на 3 годишно дете"}
{"url": "https://trud.bg/%d0%b4%d0%b2%d0%b0%d0%bc%d0%b0-%d0%be%d0%b1%d0%b2%d0%b8%d0%bd%d1%8f%d0%b5%d0%bc%d0%b8-%d1%81%d0%b0-%d0%b7%d0%b0%d0%b4%d1%8a%d1%80%d0%b6%d0%b0%d0%bd%d0%b8-%d0%b7%d0%b0-%d0%bf%d1%80%d0%b8%d1%82%d0%b5/", "text": "Двама обвиняеми са задържани за срок до 72 часа от Софийската районна прокуратура за притежание на близо 80 000 къса цигари без бандерол, съобщават от пресцентъра на прокуратурата.Под надзора на Софийска районна прокуратура се води досъдебно производство за държане на акцизни стоки без бандерол в големи размери (престъпление по чл. 234, ал. 2, т. 3, вр. ал. 1 НК), наказуемо с лишаване от свобода от 1 до 6 години, глоба до 10-кратния размер на пазарната цена на продаваните стоки, както и лишаване от права.Във връзка с проведена специализирана полицейска операция за противодействие на  незаконното разпространяване на акцизни стоки на 21.06.2017 г. служители на СДВР са извършили проверка на частен имот в столичния квартал „Орландовци“, в хода на която са били открити и задържани около 80 000 къса цигари без акцизен бандерол от различни марки. Общото количество на цигарите е около 4000 кутии на стойност около 30 000 лв., държани в имота и прилежащите му мазе и таванско помещение. При претърсването е намерена и парична сума около 40 хил. лв.Откритите цигари без бандерол са иззети и приобщени като веществени доказателства по делото.В хода на разследването е установена съпричастността на две лица към държането на посочените тютюневи изделия без бандерол. В тази връзка, на 22.06.2017 г. като обвиняеми лица за държане на цигари без бандерол в големи размери са привлечени Вера Цанцирова и Марин Димитров, действащи като съизвършители. С постановление на наблюдаващия прокурор и двамата обвиняеми са задържани за срок до 72 часа, като предстои да бъде внесено искане за налагане на постоянна мярка за неотклонение „Задържане под стража“ спрямо тях.Обвиняемите Цанцирова и Димитров са осъждани, включително за други извършени от тях престъпления, свързани с държане на акцизни стоки без бандерол.Разследването продължава.", "date": "2017.06.22", "title": " Двама обвиняеми са задържани  за притежание на близо 80 000 къса цигари без бандерол"}
{"url": "https://trud.bg/%d1%80%d0%b5%d0%b6%d0%b8%d0%bc%d0%b8%d1%82%d0%b5-%d0%b2-%d0%b5%d0%ba%d0%be%d0%bb%d0%be%d0%b3%d0%b8%d1%8f%d1%82%d0%b0-%d0%b7%d0%b0-%d0%bc%d0%b0%d0%bb%d0%ba%d0%b8%d1%82%d0%b5-%d0%b8-%d1%81%d1%80%d0%b5/", "text": "Административната тежест в сферата на околната среда и водите за малките и средни предприятия ще бъде облекчена. Това заяви министърът на околната среда и водите Нено Димов в отговор на въпрос по време на блиц контрол в парламентарната комисия по околна среда и водите, съобщават от МОСВ.За микро и малките компании може да се въведе  принципа на мълчаливото съгласие.  Ще се прецени също дали за тях могат да отпаднат тежките процедури по Оценка за въздействие върху околната среда (ОВОС), посочи  министър Димов . Той обясни, че вече се работи  с работодателските организации за преглед на административните процедури в МОСВ  с цел намиране на решения за облекчаване на бизнеса. От тях вече постъпват предложения и идеите се обсъждат.  Министърът уточни, че има административни процедури, които са ангажименти по европейски директиви и регламенти и няма как да бъдат премахнати.епутатите питаха и за мерките срещу замърсяването на атмосферния въздух. Нено Димов каза, че общинските програми за качество на въздуха посочват като основни източници на замърсяване битовото отопление и автомобилния транспорт. Определящ принос към замърсяването има битовото отопление, заради масовото използване на твърди горива. По този начин се отопляват около 57% от населението. Друга причина за замърсяване на въздуха е използването на стари, неефективни и с високи нива на емисии горивни устройства.  Приносът на транспорта, който е определящ само в най-големите градове, идва от остарелия автомобилен парк и донякъде – от организацията на движението в тези градове. Противно на широко тиражираното мнение, индустрията има относително ограничено влияние и като територия, и като степен на въздействие, обясни министърът. Силното влияние на социално-икономическият фактор затруднява разрешаването на проблема – изискват се значително време, огромни средства и включването на много институции.Националното законодателство определя основна роля на общинските власти за постигане на необходимото качество на атмосферния въздух на местно ниво. Общинските власти спазват изискванията на закона – изготвят и изпълняват програми,  но проблемът е, че в повечето случаи не се адресират основните източници на замърсяване. Може да бъде направен извод, че общините не разполагат с необходимия ресурс за това, но е вярно също и че с много малки изключения, не правят достатъчно за осигуряване на такъв ресурс, каза министърът.За решаването на проблема от страна на МОСВ е разработено и е в сила законодателство, което отговаря на европейското и на потребностите за постигане и поддържане на добро качество на въздуха. Създадена е приоритетна ос 5 „Подобряване качеството на атмосферния въздух“ в оперативна програма „Околна среда 2014-2020“, чрез която се предоставя ресурс от 115 млн. лв. на общините с нарушено качество на въздуха. Средствата са насочени изключително към споменатите вече основни източници на фини прахови частици (ФПЧ10) – битовото отопление и транспортът.Финансирането, макар и крайно недостатъчно за решаване на проблема на национално ниво са приоритетно насочени към общините с нарушено качество на въздуха. В момента се предоставя безвъзмездна финансова помощ за разработване/актуализация на общинските програми за качеството на въздуха, като вече са факт първите договори с общини. Предстои до края на 2017 г. да бъдат финансирани инвестиционни мерки, насочени към битовото отопление и обществения транспорт.Министър Димов обяви, че продължава работата на междуведомствена работна група, която трябва да предложи варианти за промени в законодателството, насочени към ограничаването на съдържанието на сяра и пепел във въглищата и брикетите, които се продават за битово отопление на населението. В рамките на тази група се очаква да бъде решен и проблемът с предоставянето на помощи за отопление за някои слоеве от населението. Инициирано от страна на МОСВ е създаването на междуведомствена работна група с участието на заинтересованите страни, която да обсъди прилагането на спешни мерки във връзка с транспорта. Става дума преди всичко за подобряване на контрола по отношение съответствието на МПС с техническите изисквания, на които трябва да отговарят с оглед  намаляване на емисиите на вредни вещества в атмосферния въздух. Става въпрос за наличието и работещи катализатори на автомобилите.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Режимите в екологията за малките и средни фирми ще бъдат облекчени"}
{"url": "https://trud.bg/%d1%85%d0%b0%d0%bc%d0%b8%d0%bb%d1%82%d1%8a%d0%bd-%d0%bd%d0%b0%d0%bc%d0%b5%d0%ba%d0%bd%d0%b0-%d0%b7%d0%b0-%d0%bf%d0%b5%d0%bd%d1%81%d0%b8%d1%8f/", "text": "„", "date": "2017.06.22", "title": " Хамилтън намекна за пенсия"}
{"url": "https://trud.bg/%d0%b7%d0%b0%d0%b4%d1%8a%d1%80%d0%b6%d0%b0%d1%85%d0%b0-25-%d0%b3%d0%be%d0%b4%d0%b8%d1%88%d0%b5%d0%bd-%d0%bc%d1%8a%d0%b6-%d0%b7%d0%b0-%d0%bd%d0%b0%d0%bf%d0%b0%d0%b4%d0%b5%d0%bd%d0%b8%d0%b5-%d0%bd%d0%b0/", "text": "Сигналът за инцидента е получен в полицията към 15.30 часа. По първоначална информация, водач на автобус направил забележка на пътник за арогантното му поведение. В отговор, непознатият нападнал и ударил със стъклена бутилка 27-годишния шофьор. Инцидентът е станал в района на бул. „Тодор Каблешков“ и ул. „Луи Айер“. Пострадалият е откаран в болница за оказване на медицинска помощ, съобщават от МВР.В резултат на предприетите светкавични заградителни действия служители от Четвърто РУ задържали 25-годишния нападател. На криминално проявения мъж е наложена полицейска мярка за задържане за срок до 24 часа.Работата по документирането на случая продължава, предстои доклад в прокуратурата.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Задържаха 25-годишен мъж за нападение над шофьор на автобус в столицата"}
{"url": "https://trud.bg/%d0%b4%d1%8a%d1%80%d0%b6%d0%b0%d0%b2%d0%b0%d1%82%d0%b0-%d0%b4%d0%b0%d0%b2%d0%b0-%d0%bf%d0%be-200-000-%d0%bb%d0%b2-%d0%b1%d0%be%d0%bd%d1%83%d1%81-%d0%bd%d0%b0-%d1%82%d1%80%d0%b8-%d1%84%d0%b5%d0%b4/", "text": "„", "date": "2017.06.22", "title": " Държавата дава по 200 000 лв. бонус  на три федерации за игрите Пьонгчанг 2018"}
{"url": "https://trud.bg/%d0%bd%d0%b0%d1%86%d0%b8%d0%be%d0%bd%d0%b0%d0%bb%d0%bd%d0%b0-%d0%bd%d0%b0%d1%83%d1%87%d0%bd%d0%b0-%d0%ba%d0%be%d0%bd%d1%84%d0%b5%d1%80%d0%b5%d0%bd%d1%86%d0%b8%d1%8f-%d0%b7%d0%b0-%d0%b2%d0%b0%d1%81/", "text": "Национална научна конференция „Васил Левски и Вътрешната революционна организация в борбата за национално освобождение“, посветена на 180 годишнината от рождението на Апостола на свободата, започна днес в Карлово. Директорът на Национален музей „Васил Левски“ Дора Чаушева откри форума, който се провежда в зала „Васил Караиванов“. Заместник-кметът на Община Карлово Антон Минев приветства всички участници и гости на конференцията и изрази своето очакване на нея да бъдат изнесени нови, интересни факти за живота и делото на Апостола.Конференцията започна с едноминутно мълчание в знак на почит към проф. Иван Стоянов – историк, изследовател и автор на редица научни трудове за Васил Левски, носител на наградата на Карлово за 2016 г. и дългогодишен председател на фондация „Васил Левски“.Научната конференция се ръководи от проф. Пламен Митев, който благодари на община Карлово за домакинството и на всички организатори – Министерство на културата, Национален музей „Васил Левски“, БАН и фондация „Васил Левски“. Научният форум ще протече в рамките на два дни, през които ще бъдат изнесени 41 научни доклада от изтъкнати учени, преподаватели, музейни работници и специалисти.  Пред присъстващите бе представена инициативата на ученици от Средно училище „Христо Проданов“ Карлово за издадена книжка „180 причини да се гордеем, че сме карловци“ и кръгова диаграма с дати и значими събития от живота на Васил Левски, реализирани по спечелен проект от училището.Вторият ден от конференцията ще се проведе в Национален музей „Васил Левски“. Форумът е една от най-значимите прояви, включени в националната програма, посветена на 180 години от рождението на Васил Левски.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.22", "title": " Национална научна конференция за Васил Левски започна в Карлово"}
{"url": "https://trud.bg/%d0%b1%d0%b3-%d0%ba%d1%83%d0%bf%d1%83%d0%b2%d0%b0%d1%87%d0%b8-%d1%82%d1%8a%d1%80%d1%81%d1%8f%d1%82-%d0%b8%d0%bc%d0%be%d1%82%d0%b8-%d0%bf%d0%be-%d0%bc%d0%be%d1%80%d0%b5%d1%82%d0%be/", "text": "Възвращаемостта от сделката е 4,5% годишноБългарите, сключили сделка за ваканционен имот през пролетта на 2017 г., са утроили дела си спрямо същия период на 2016 г. Данните са част от пазарното проучване на компанията Green Life.„Тенденцията за увеличаване на дела на българските купувачи започна преди 2-3 години. Но през последните 12 месеца ръстът им е най-забележим – днес българите в комплекса ни в Поморие формират 30% от всички, сдобили се с имот този сезон. Това е двоен ръст спрямо лятото на 2016 г., когато те са около 15% в различните градове и курорти край морето. В Созопол българските граждани, купили апартамент през тази година, са близо 40% от всички нови собственици”, коментира Екатерина Желяпова, търговски директор в компанията.По думите й, макар рускоговорящите клиенти все още да формират най-сериозния дял, през 2018 г. се очаква процентът на българските купувачи, придобили имот през новия сезон, да се увеличи до 50%.Възвръщаемостта от покупката на ваканционен имот на стойност €45 000 е около 4,5% годишно, твърдят експертите.", "date": "2017.06.22", "title": " БГ купувачи търсят имоти по морето"}
{"url": "https://trud.bg/%d0%b1%d1%8a%d0%bb%d0%b3%d0%b0%d1%80%d0%b8%d0%bd%d1%8a%d1%82-%d0%b8%d0%b7%d0%b1%d1%8f%d0%b3%d0%b0%d0%bb-%d0%be%d1%82-%d0%b7%d0%b0%d1%82%d0%b2%d0%be%d1%80-%d0%b2-%d0%b8%d0%bd%d0%b4%d0%be%d0%bd%d0%b5/", "text": "Двама от затворниците, които  в Бали в понеделник, са били арестувани в луксозен курорт в Дили, столицата на Източен Тимор, .Задържаните са 43-годишният българин Димитър Николов Илиев, който е излежавал присъда от седем години за скимиране на банкомати и индиецът Сайед Мохамед Саид, който е излежавал 14 години за наркотици.Двамата са арестувани около 9 ч. тази сутрин, е съобщил Енрике да Коста от полицията в Източен Тимор. Бегълците са били засечени дни по-рано да влизат в Източен Тимор с лодка два от индонезийския остров Алор в Източна Нуса в Източна Тенгара. Задържани са в „Ново туризмо резорт и спа“ – четири и половина звезден хотел.Рецепнионистът на хотела е обяснил, че двамата са се настанили вчера и са възнамерявали да напуснат утре. Използвали руски паспорт на името на Николас Георгиос. Изглеждали като нормални туристи, ходили в ресторанта и на басейна.Арестувани са извън хотела и после полицията е дошла да прибере багажа им.Индонезийската полиция продължава издирването на другите двама бегълци – австралиеца Шон Едуард Дейвидсън и малайзиеца Тий Кок Кинг.", "date": "2017.06.22", "title": " Българинът, избягал от затвор в Индонезия, хванат в луксозен курорт"}
{"url": "https://trud.bg/%d0%b8%d0%b7%d0%b1%d0%b8%d1%80%d0%b0%d1%82-%d0%bc%d0%b5%d0%b6%d0%b4%d1%83-%d0%b4%d0%b2%d0%b0%d0%bc%d0%b0-%d0%ba%d0%b0%d0%bd%d0%b4%d0%b8%d0%b4%d0%b0%d1%82%d0%b8-%d0%bf%d1%80%d0%b5%d0%b4%d1%81%d0%b5/", "text": "Висшият съдебен съвет ще избира между двама кандидати за следващ председател на Върховния административен съд на 11 септември. Претендентите са Соня Янкулова – номинирана от 3-ма членове на съвета и Георги Чолаков – издигнат от пленума на Върховния административен съд.Соня Янкулова е завършила право в ЮФ на СУ „Св. Климент Охридски“. Общият й юридически стаж е 28 години, от които 11 във Върховния административен съд. Тя е била съдия в районен, окръжен и върховен съд. Оглавявала е първото в страната самостоятелно обособено административно отделение, което е било в Софийския градски съд, била е и заместник-председател на съда. От 1998 г. е във Върховния административен съд. През 2001 г. става заместник-министър на отбраната, била и заместник-министър на вътрешните работи.Георги Чолаков за кратко е бил съдия в районните съдилища на Сливен и Котел, след което адвокат и нотариус в Балчик. През 2012 г. се класира на единствената бройка за съдия във ВАС от външен конкурс. Почти веднага след встъпването му в длъжност е назначен от Колев за председател на Второ отделение на ВАС, където заменя Галина Солакова.Днес изтече последният срок за номинации. Междувременно един от неуспялите кандидати за ВСС – Методи Лалов подаде жалба срещу избора за членове от съдийската квота. Той иска да се провери надеждността на електронното гласуване. ", "date": "2017.06.22", "title": " Избират между двама кандидати председател на Върховния административен съд"}
{"url": "https://trud.bg/%d1%81-%d0%ba%d0%be%d0%bd%d1%86%d0%b5%d1%80%d1%82-50-%d0%b3%d0%be%d0%b4%d0%b8%d0%bd%d0%b8-%d1%89%d1%83%d1%80%d1%86%d0%b8%d1%82%d0%b5-%d1%81%d1%82%d0%b0%d1%80%d1%82%d0%b8%d1%80%d0%b0-%d0%b5%d1%81/", "text": "С разтърсващ концерт „50 години Щурците“ на 3 септември на Античния театър в Пловдив ще бъде открит Есенният салон на изкуствата в града под тепетата. Шоуто „50 години ЩУРЦИТЕ“, което събра над 12 000 души в столичната зала „Арена Армеец“, сега ще зарадва жителите и многобройните гости на Пловдив. Новината обявиха собственикът на радио Тангра Васил Върбанов, който е и организатор на емблематичния фестивал „Sounds of the Ages“, зам.-кметът на Пловдив за културата и туризма Александър Държиков.Легендарните музиканти ще излязат на вековната сцена с целия блясък на продукцията и ще изпълнят всичките си вечни песни без никакъв компромис в техническо отношение. В концерта ще участват както Кирил Маричков, Валди Тотев и Георги Марков, така и техните колеги и приятели – китаристите гости Иван Лечев, Славчо Тодоров и Петър Георгиев-Пешето. В няколко песни, групата пак ще свири в съпровод на автентичния китарен звук на незабравимия Петър Гюзелев, чийто жив образ на големия екран със сигурност ще предизвика силни емоции. Ще свирят също така и пионерите в бандата – Пепи Цанков, Веско Кисьов и Константин Атанасов.„Половин вековния юбилей на „Щурците“ съвпада с  25-та годишнина на радио Тангра. Това е специален момент за нас, защото в началото през 1992 г. започнахме заедно с Кирил Маричков. През годините с нас беше и Валди Тотев, а цялото семейство на барабаниста Георги Марков работи в нашата система“, разказа Васил Върбанов. „Пловдив заслужава този музикален празник и съм сигурен, че това е добра новина за жителите и гостите на града и отлично начало на традиционния  Есенен салон на изкуствата“, заяви зам.-кметът Александър Държиков. Продажбата на билети в 3 ценови пояса стартира на 23 юни (петък) в системата на . Екипът на Тангра Мега Рок пристига в Пловдив  за концерта на 3 юли на Античния театър на емблематичната британска алтернативна формация PLACEBO. Шоуто е част от фестивала „Sounds of the Ages“, който включва още 3 големи концерта на Античния театър. На 22 септември там ще се вихрят „Devin Townsend Project“ с оркестъра на Държавна опера Пловдив. На следващия ден древната сцена е запазена за „Manfred Mann’s Earth Band“, а на 24 септември идва ред и на „Marillion“. В дните на Sounds of the Ages в Пловдив се очаква инвазия на чужди меломани, като само за концерта на Девин Таунзънд вече са продадени 2000 билета на фенове зад граница, като 200 от тях купени от Австралия. Паралелно с музикалния фестивал Тангра Мега Рок организира винен маратон „Wines of the Ages“, на който 35 производители ще представят повече от 200 бранда български вина.", "date": "2017.06.22", "title": " С концерт „50 години Щурците“ стартира Есенният салон на изкуствата в Пловдив\t\t\t"}
{"url": "https://trud.bg/%d0%bf%d0%be%d0%bb%d0%b8%d1%86%d0%b0%d0%b8-%d1%80%d0%b0%d0%b7%d0%be%d0%b1%d0%bb%d0%b8%d1%87%d0%b8%d1%85%d0%b0-%d0%b0%d0%b2%d1%82%d0%be%d1%80-%d0%bd%d0%b0-%d0%b8%d0%bd%d1%81%d1%86%d0%b5%d0%bd%d0%b8/", "text": "Полицаите от Второ РУ на МВР-Пловдив разобличиха автор на инсцениран грабеж след подаден сигнал от 22-годишен младеж, че във вторник около 13.50 часа е бил нападнат пред заведение на бул. „Христо Ботев“ край Централна жп гара от петима непознати, които му нанесли побой и му отнели мобилния телефон и 700 лева.Незабавно бил сформиран екип от криминалисти, които започнали разследване. Не след дълго обаче разследващите установили, че фактите, представени от младия пловдивчанин, не отговарят на истината.Предстои материалите по случая с инсценирния грабеж да бъдат внесени в Районна прокуратура-Пловдив.", "date": "2017.06.22", "title": " Полицаи разобличиха автор на инсцениран грабеж край Централна гара-Пловдив"}
{"url": "https://trud.bg/%d0%bf%d0%bb%d0%b0%d1%89%d0%b0%d0%bc%d0%b5-%d0%b2-%d0%b1%d1%80%d0%be%d0%b9-%d1%81%d0%b0%d0%bc%d0%be-%d0%b4%d0%be-1000-%d0%bb%d0%b5%d0%b2%d0%b0/", "text": "От 1 август за покупки над 5000 лева ще се минава задължително през банкаЗатягат продажбите на фирми с дълговеПлащанията над 1000 лева задължително да стават по банков път от 2019 година. Това решиха депутатите, които приеха на първо четене промените в Данъчно-осигурителния процесуален кодекс. За сравнение в момента преводи по банков път се правят за суми над 10000 лв.От 1 август в брой ще могат да се плащат суми до 5000 лева, а от януари 2018 г. прагът пада на 3000 лева. „Няма такава практика в Европа. Това няма да подпомогне и няма да ограничи сивата икономика и всички ние добре го знаем“, коментира депутатът Георги Търновалийски от БСП.Според Менда Стоянова от ГЕРБ промените, включително ограничаването на плащанията в брой, са ключови в борбата със сивата икономика. Колегата й Валентин Николов коментира, че ограничението върху плащанията в брой в крайна сметка няма да повлияе на индивидуалната свобода, защото „един съвременен телевизор струва 1000 лева“.Други промени в ДОПК, приети днес предвиждат по трудно да се продават фирми, които имат неплатени данъци и осигуровки.Собствениците им ще са длъжни да уведомят НАП за предстоящата сделка 30 дни, а не седмица, както в момента. Всички членове на управителните им органи пък ще носят лична имуществена отговорност за дълговете.Мажоритарните собственици на такива дружества ще са отговорни с имуществото си, ако продадат своите акции или дялове при започната проверка или ревизия от страна на данъчните до шест месеца от приключването й.Всички акцизни стоки вече се определят като стоки с висок фискален риск и ще подлежат на непрекъснат контрол, предвиждат още промените в кодекса.", "date": "2017.06.22", "title": " Плащаме в брой само до 1000 лева"}
{"url": "https://trud.bg/%d1%81%d0%bb%d0%be%d0%b2%d0%be%d0%bf%d1%80%d0%b8%d0%bd%d0%be%d1%88%d0%b5%d0%bd%d0%b8%d0%b5-%d0%b0%d0%bd%d1%82%d0%be%d0%bb%d0%be%d0%b3%d0%b8%d1%8f-%d0%b7%d0%b0-%d1%86%d0%b5/", "text": "В София се забелязва бум на нови мултифункционални пространства за култура, които привличат публиката с модерен дизайн и артистична атмосфера, а възможностите за прояви са разнообразни: изложби, миниконцерти, премиери на книги, моноспектакли. Най-новото от този тип е Българският културен център на ул. „Веслец” № 13, където на 23 юни от 18 ч. ще се състои премиерата на едно уникално издание – изящен полиграфически продукт с великолепно съдържание. Това е новата антология на славянската поезия „Словоприношение” (издание на Славянска академия, 2017). Луксозният том е с обем от 284 страници и представя емблематични творби на известни поети със славянски произход от Армения, Башкирия, Беларус, Босна и Херцеговина, България, Великобритания, Германия, Гърция, Дагестан, Естония, Испания, Косово и Метохия, Латвия, Литва, Македония, Молдова, Полша, Република Сръбска, Румъния, Русия, Словакия, Словения, Сърбия, Украйна, Хърватия, Черна гора, Чехия, Швеция, Якутия. По един извънвремеви начин, виртуално, но и реално се осъществява прегръдката между всички славянски езици и 194 отбрани поети, пръснати в 29 държави из цялата земя. Освен със стихове, всеки от авторите е представен с биография, снимка и с кратък манускрипт, който издава пулса на ръката му – мисъл, чувство и поклон към славянските ни корени… Някои от тези послания са като старомодните хартиени писма, носещи щемпела на страната, от която са изпратени.„Словоприношение” е част от дългосрочен проект на Славянска академия, озаглавен „Език мой – мое Отечество”, и има амбицията да бъде книга на хармонията. „Чрез изкуство, прегръдка и блага дума да се лекуват историческите и актуални противоречия в глобалистична Европа” – споделя съставителката Елка Няголова. На корицата грее картината на Даниела Зекина „Клио” (музата на историята и епическата поезия), а други над 30 нейни илюстрации създават мост между митологията и съвремеността. Да не забравяме, че поезията е била една от най-важните форми на древното изкуство. За да се осъществи преводът от толкова много езици са привлечени 23 поети-преводачи, а впечатляващото оформление е дело на Валерий Пощаров.Премиерата в българския културен център ще се води от Елка Няголова. Събитието ще бъде уважено от дипломати на няколко европейски държави, а в рецитала ще се включат част от българските автори: Любомир Левчев, Боян Ангелов, Маргарита Петкова, Михаил Белчев, Бойка Драгомирецкая, Петя Цолова, Балчо Балчев, Иван Есенски, Надя Попова, Лалка Павлова, Камелия Кондова, Трендафил Василев, Ирена Панкева, Иглика Пеева, Ивайло Терзийски, Георги Николов, Росица Кунева и др.Антологията „Словоприношение” беше представена през май в Москва, Варна и Берн. След София предстоят вечери в Белград, в Загреб и Задар (Хърватия), във Варшава и Лондон… Заявен е интерес от десетки библиотеки по света да притежават този букет от съвременна поезия.", "date": "2017.06.22", "title": " „Словоприношение” – антология за ценители\t\t\t"}
{"url": "https://trud.bg/%d0%bd%d0%b0%d0%b4-100-000-%d0%b1%d1%8a%d0%bb%d0%b3%d0%b0%d1%80%d0%b8-%d0%b3%d0%be%d0%b4%d0%b8%d1%88%d0%bd%d0%be-%d1%81%d0%b5-%d0%bd%d1%83%d0%b6%d0%b4%d0%b0%d1%8f%d1%82-%d0%be%d1%82-%d0%bb%d0%b5%d1%87/", "text": "В България не се води точна статистика на хората, страдащи от проблема „атонични рани“. По данни за лекували се пациенти с трудно зарастващи рани се съди, че те са около 100 000 годишно, но според специалистите общият брой на засегнатите е може би 3 пъти по-голям и гони 300 000 души. В същото време лечебните заведения, в които се извършва регулярно проследяване, профилактика и лечение на това усложнение, са сравнително малко, твърди д-р Таньо Славчев, който работи в един от центровете у нас, където пациентите с трудно лечими рани получават терапия  болнични условия и то напълно безплатно, тъй като клиниката има сключен договор с НЗОК.Терапевтичният курс включва триетапно лечение – медикаментозно разширение на съдовете за подобряване на кръвооросяването, малки хирургични интервенции за отстраняване на възникнали рани и некроза преди задълбочаването им при нужда и антибиотично лечение за премахване на микробната флора. Целта е некротичният процес да се овладее в етап, когато все още е обратим. Поради високата си податливост на инфекции при липса на адекватно и навременно лечение трудно зарастващите рани могат да доведат дори до ампутация на засегнатия крайник. Атоничните рани възникват спонтанно и обичайно са резултат от друго заболяване. Като  „трудно зарастващи“ се определят нараняванията, които не заздравяват за период от 4 до 6 седмици. Сред най-честите причини за това са диабетът, венозната и артериалната недостатъчност.Според проучванията около 15% от пациентите със захарен диабет у нас развиват синдрома на „диабетното стъпало“. Основна предпоставка за възникване на трудно зарастващите рани е причиненото от диабета свиване на кръвоносните съдове и увреждане на периферните нерви. Първите симптоми на това усложнение са намаляване на потната секреция, намаляване и изчезване на усещането за болка и топлина. Раните най-често се развиват на ходилото, увеличават бързо обема си и са силно податливи на инфекции, което налага своевременната намеса на опитен хирург.Процесът на заздравяване на раната се състои от 4 фази, които са силно интегрирани и взаимозависими: хемостаза, възпаление, пролиферация и възстановяване на тъканите. Има много фактори, които могат да засегнат някоя от фазите на този процес, и така да попречат на правилното му протичане. Една от най-честите причини за усложнения на тези рани в световен мащаб са отложеното, непълно или неправилно лечение. По данни от международни изследвания проблемът „трудно зарастващи рани“ засяга годишно до 6 млн. души в САЩ, като около 85% от тях са възрастни хора над 65 години. Цената на този проблем в здравни и социални разходи и пропуснати ползи в Щатите са близо 3 млрд. долара годишно.", "date": "2017.06.22", "title": " Над 100 000 българи годишно се нуждаят от лечение на трудно зарастващи рани"}
{"url": "https://trud.bg/%d0%bc%d0%b0%d1%80%d1%88%d1%80%d1%83%d1%82%d1%8a%d1%82-%d0%b7%d0%b0-%d0%bf%d1%80%d0%b5%d1%81%d0%b5%d0%bb%d0%bd%d0%b8%d1%86%d0%b8-%d1%81%d0%b5-%d0%b8%d0%b7%d0%bc%d0%b5%d1%81%d1%82%d0%b8-%d0%bf%d1%80/", "text": "Корупция пречела за спирането на миграционния потокЗатварянето на т.нар. Балкански маршрут за мигранти през март 2016 г. със споразумението между ЕС и Турция не е дало очаквания резултат, пише в доклад на германската фондация “Фридрих Еберт”, публикуван в сряда.Броят на преминаващите по това трасе преселниците е намалял, но десетки хиляди успяват да стигнат до Западна Европа. Маршрутът на практика не е затворен – просто входната точка в ЕС се изместила от гръцките острови към България и по-специално границата й с Турция. Според доклада транзитът по него се осъществява предимно от каналджии и трафиканти.Три държави от ЕС – Хърватия, Унгария и България реагирали на тази тенденция със системни и често насилствени връщания на бежанци обратно в страната, от която са влезли, с което нарушават правата им. Първите две страни постигнали известен успех с тази тактика, но при България той бил ограничен.Транзитът през България продължавал въпреки де факто правителствената политика да не се допускат бежанци и преселници да влизат в България и да търсят международна закрила. Много преселници оставали блокирани в България. По официални данни към декември 2016 г. техният брой е 5534. Принос за неуспеха на София да прекрати транзитното преминаване на мигранти е т.нар. полицейски канал – т.е. корупция сред “значително малцинство” от граничните полицаи, които работят с трафиканти на турско-българската граница, се посочва в доклада.", "date": "2017.06.22", "title": " Маршрутът за преселници се измести през България\t\t\t"}
{"url": "https://trud.bg/23-%d0%be%d1%82-%d0%b1%d1%8a%d0%bb%d0%b3%d0%b0%d1%80%d0%b8%d1%82%d0%b5-%d0%b6%d0%b8%d0%b2%d0%b5%d1%8f%d1%82-%d0%b2-%d0%b1%d0%b5%d0%b4%d0%bd%d0%be%d1%81%d1%82/", "text": "Видин, Пазарджик и Кърджали – на дънотоБроят на българите, които живеят в бедност, расте с 0,9% на годишна база до 22,9% през 2016-а. Това показва анализ на НСИ за индикаторите за бедност и социално включване в България. Според „Статистика на доходите и условията на живот“ линията на бедност общо за страната e 308,17 лв. средно месечно на лице от домакинство и под този праг са над 1,6 милиона, което е увеличение от 53 хил. души.Индикаторът е бил на ниво от 325,8 лева през 2015 г., а „оcнoвнaтa пpичинa зa пo-ниcкия paзмep нa линиятa нa бeднocт ce дължи нa нaмaлявaнeтo нa cpeдния paзмep нa дoxoдa oт тpyд зa вcички oблacти, пo-cъщecтвeнo във Bидин и Bpaцa – cъoтвeтнo c 29,2 и 28,2%“.Анкетата включва 8600 домакинства от цялата страна, като наблюдението се провежда с два типа анкетни карти – въпросник за домакинството и индивидуална анкетна карта за всяко лице от семейството на 16 и повече години. За изследване на равнището на бедност в методологията се използва общ разполагаем нетен доход, а линията на бедност представлява 60% от средния общ разполагаем нетен доход на член от домакинство.Методологията на НСИ пресмята линия на бедност за всички 28 области у нас, като в 7 тя е под 250 лева. Xopaтa във Bидин, Пaзapджик и Kъpджaли живeят нaй-бeднo, a нaй-гoлям oтнocитeлeн дял имa бeднoтo нaceлeниe в Cливeн, Пaзapджик и Bapнa, къдeтo нaд eднa чeтвъpт oт xopaтa живeят cъc cepиoзни лишeния.Oт дpyгa cтpaнa в cтoлицaтa тя e нaд двoйнo пo-виcoкa и дocтигa 473 лeвa. B гopнaтa гpaницa ca oщe Cтapa Зaгopa и Гaбpoвo cъc cъoтвeтнo 332 лeвa и 328 лeвa.По етнически признак през 2016 г. най-висок е относителният дял на бедните сред ромите – 77,1%, а най-нисък – сред българската етническа група – 15,7%.Сред бедните от българската етническа група преобладават пенсионерите (42,6%), докато при ромската етническа група най-висок е относителният дял на безработните (39,1%).Осезаемо нарастват работещите бедни, като от 7,8% през 2015 година те достигат 11,6% през 2016-а. Според националната статистика 31,9% от децата на възраст 0 – 17 години у нас са изложени на риск от бедност, или с 6,5% повече спрямо 2015 г. Социалните трансфери към домакинствата намаляват риска от бедност сред децата с 11,6%.54% не могат да си позволят ремонтВсеки трети има проблеми със сметкитеЕдна трета от българите изпитват затруднения при плащането навреме на разходите, свързани с жилището, а 39,2% се ограничават при отоплението на дома си, показват данните на НСИ. Всеки втори или 56% от анкетираните признават, че трудно могат да си позволят почивка извън дома, 54% от хората пък имат проблем с възможностите да посрещнат неочаквани разходи за неотложен ремонт на жилището или колата, подмяна на пералня или хладилник, внезапно заболяване и други.Успоредно с това 2,8% от хората не могат да си позволят телефон, включително мобилен, 1,4% – цветен телевизор, 9% – автоматична пералня, а 34,% – потребление на месо, пиле или риба всеки втори ден.", "date": "2017.06.22", "title": " 23% от българите живеят в бедност\t\t\t"}
{"url": "https://trud.bg/%d0%b2%d0%b8%d0%b4%d0%b5%d0%be-%d1%81%d1%8a%d0%b4%d0%b8%d0%b8%d1%82%d0%b5-%d0%bf%d1%80%d0%be%d1%81%d0%bf%d0%b0%d1%85%d0%b0-%d0%b1%d0%be%d0%ba%d1%81%d0%be%d0%b2-%d0%bc%d0%b0%d1%87/", "text": "Видео съдиите отново поставиха под въпросителна своята компетентност. Те оставиха без последствия масов бой между всички 22 футболисти на мача Мексико – Нова Зеландия (2:1). В последната минута Майкъл Боксал от „кивитата” бе задържан за фланелката, след което направи брутален шпагат от типа „с цел убийство”. И се започна – нито един от титуляри и резерви не оставаше длъжен на съперника. На терена гамбийският рефер Бакари Гасама изглеждаше като съдия на боксов мач.В края на мелето той посочи фаул за Нова Зеландия и… не вдигна картон. Но явно му направиха забележка в слушалката и Гасама отиде лично да погледне на монитор до тъчлинията повторенията. Последваха 2 жълти картона.„Ах, старче, ти май нещо не доогледа?” – тази култова за ситуацията реплика на местния тв коментатор стана хит в руските социални мрежи.Мексико си поигра с огъня, защото направи 8 смени от състава в първия мач, очаквайки лесна победа. Вместо това Нова Зеландия откри чрез Крис Ууд, преди „ацтеките” да обърнат през второто полувреме с голове на Раул Хименес и Орибе Пералта. Сега Мексико се нуждае от реми срещу Русия, за да се класира на полуфинал.", "date": "2017.06.22", "title": " Видео съдиите „проспаха” боксов мач"}
{"url": "https://trud.bg/%d0%b2%d0%b8%d0%b6%d1%82%d0%b5-%d0%b0%d0%ba%d1%86%d0%b5%d0%bd%d1%82%d0%b8%d1%82%d0%b5-%d0%b2-%d0%b1%d1%80%d0%be%d1%8f-%d0%bd%d0%b0-%d0%b2%d0%b5%d1%81%d1%82%d0%bd%d0%b8%d0%ba-%d1%82%d1%80%d1%83%d0%b4-6/", "text": "Телефон 112 е мъртъв, опитват да го съживятВ момента системата застрашава националната сигурност на страната, твърдят от МВР. Бъчварова искаше да прави нова система за 50 млн. лв.     Избираме между „Грипен“ и „Еврофайтър“Офертата за Ф-16 отпада, не е класирана. Започваме преговори с Швеция и Италия.    Иванчева искала да обезщетява собственици с държавен терен17-те декара бяха дадени от кабинета за построяването на нов парк в комплекса. Бъркотиите на кметицата на „Младост“ стигнаха и до Министерския съвет.    Медът поскъпва с лев на килограмНай-масовият многоцветен мед вече ще се търгува за поне 11 лв. Изкупната цена на едро скача с 50%, търговците внасят евтин от Китай и Украйна.    Бедността отвъд числата на статистикатаИма нещо тотално сбъркано в политиката на доходите – коментар на Пламен Енчев.     Намаляваме 67 такси за бизнеса и гражданитеМинистърът на икономиката Емил Караниколов в интервю за „Труд“.     Дългият край на едно братско разделениеНовият първи на Македония Зоран Заев изпълни обещанието си да дойде първо в България. Вратата се отвори, но въпросите остават – анализ на Костадин Филипов.", "date": "2017.06.22", "title": " Вижте акцентите в броя на вестник „Труд“ в петък, 23 юни 2017"}
{"url": "https://trud.bg/%d0%bf%d0%be%d1%81%d0%ba%d1%8a%d0%bf%d0%b2%d0%b0%d1%82-%d1%81%d1%8a%d0%b4%d0%b5%d0%b1%d0%bd%d0%b8-%d1%82%d0%b0%d0%ba%d1%81%d0%b8-%d1%80%d0%b5%d1%88%d0%b8-%d0%bf%d0%b0%d1%80%d0%bb%d0%b0%d0%bc%d0%b5/", "text": "Парите за физически и юридически лица се повишават в пътиМежду двете гледания на нормативния акт се очакват корекцииНеколкократно поскъпват различни административни съдебни такси – това решиха депутатите, като одобриха на първо четене промените в Административнопроцесуалния кодекс. Нормативният акт бе подкрепен от 118 народни представители. “Против” се обяви един, а 40 се въздържаха.Според корекциите таксата, която предварително трябва да бъде внесена, ако жалбоподателят е гражданин или едноличен търговец, става 90 лева. Ако жалбата идва от организация или държавен орган, сумата набъбва на 450 лв.Законопроектът въведе и пропорционална такса от 1% от материалния интерес при касационно обжалване и при производства за отмяна. Така максималната сума, която ще се плаща за дела с интерес до 10 млн. лв. става 3 400 лв., а ако интересът надхвърля 10 млн. лв., таксата е 9 хиляди лева.Сегашната такса от 25 лева не отговаряла на икономическата ситуация в страната, аргументираха се вносителите от ГЕРБ.Друга важна промяна, която се въвежда с промените на АПК е принципът на мълчаливото съгласие. Така новите текстове премахват част от бюрократичните спънки и ако в регламентиран срок дадена фирма няма отговор от чиновник, то ще се приема, че поставеното питане е с положително становище от въпросното ведомство. Според народните представители от ГЕРБ това ще облекчи значително бизнеса у нас.Отделно корекциите в кодекса ще предвиждат и глоби на държавни служители, които не приключват работата си в срок. Санкциите за доказана вина на чиновник варира от 150 до 1500 лева.Място в корекциите намира и придвижването към електронно правосъдие. Записано е, че призовките вече ще може да се изпращат по електронната поща. Според експертите новата система на призоваване ще направи доказването на призоваването по-безспорно.От БСП обявиха, че ще внесат много корекции между двете четения на измененията. Основното недоволство на левицата бе предизвикано от повишаването на съдебните такси. Друг спорен момент според социалистите е мълчаливото съгласие, което щяло да доведе до обърквания, защото практиката не е позната в нашата администрация. КЗК се самосезира заради промените в АПКДокато депутатите дебатираха се разбра, че Комисията за защита на конкуренцията (КЗК) се е самосезирала във връзка с предложените промени по АПК. Според становището на антимонополния орган внесеният законопроект въвежда много важни корекции, свързани с електронното правосъдие, държавните такси при обжалване на административни актове, промяна на родовата подсъдност по редица специални закони, включително Закона за защита на конкуренцията, Закона за обществените поръчки.От КЗК уточняват, че корекциите засягат пряко нейната дейност, припомня Investor.bg. Като пример е дадена промяната на родовата подсъдност на решенията и определенията на комисията – предвижда се те да подлежат на обжалване на първа инстанция пред Административен съд София (АСС), а при касационно обжалване – пред Върховния административен съд. Предвижда се още решенията на комисията по ЗОП да подлежат на касационно обжалване пред тричленен състав на АССГ. Депутатът от БСП Филип Попов:Лишават гражданите от достъп до правосъдие“Труд” потърси за коментар на корекциите депутатът от БСП и член на правната комисия в НС Филип Попов. Ето какво каза той:“Имаше подобен законопроект в предишния парламент, който бе внесен от Реформаторския блок, но бе оттеглен. На практика бе одобрено мълчаливото съгласие, което заменя сега съществуващия мълчалив отказ. Прие се административният договор, което абсурд, макар че в някои държави съществува. Защото по своята същност административен означава “властнически”. Не може да има властнически договор между две или повече страни, за да се прекрати дадена правна връзка между тях. Увеличават се и таксите за административното производство. Това сериозно ще затрудни достъпа до административно правосъдие. Да, следва да има увеличение, защото сега таксата е много ниска, но е необходим и баланс. Но цените, които са предложени на практика лишават гражданите от достъп до административно правосъдие. Относно електронните призовки – това е добра идея, но самата система още не е изградена. Всичко е в бъдеще време.", "date": "2017.06.22", "title": " Поскъпват съдебни такси, реши парламентът"}
{"url": "https://trud.bg/%d1%83%d0%b4%d1%8a%d0%bb%d0%b6%d0%b0%d0%b2%d0%b0%d1%82-%d1%81%d0%b8%d0%bd%d1%8f%d1%82%d0%b0-%d0%b7%d0%be%d0%bd%d0%b0-%d0%b2-%d1%81%d0%be%d1%84%d0%b8%d1%8f/", "text": "Да се удължи работното време на „синята зона“ за платено паркиране в София в събота и то да бъде до 18 ч., вместо до 14 ч., обмисля Столичният общински съвет. Предложението трябва да мине през комисии в СОС и би могло да се реализира след месеци.Една от идеите е „синя зона“ и „зелена зона“ да има в делнични дни с променено времетраене – от 8,30 ч. до 19,30 ч., вместо от 8 ч. до 19 ч.Предлага се и разширяване на „зелената зона“ в районите „Средец“ и „Лозенец“ и така да се обособят близо 5000 места за платено паркиране. Това са предложенията за промени в Наредбата за организация на движението на Столична община, публикувани на сайта на СО за обществено обсъждане.", "date": "2017.06.22", "title": " Удължават синята зона в София"}
{"url": "https://trud.bg/%d0%b8%d0%b7%d0%b1%d0%b8%d1%80%d0%b0%d0%bc%d0%b5-%d0%bc%d0%b5%d0%b6%d0%b4%d1%83-%d0%b3%d1%80%d0%b8%d0%bf%d0%b5%d0%bd-%d0%b8-%d0%b5%d0%b2%d1%80%d0%be%d1%84%d0%b0%d0%b9%d1%82/", "text": "Красимир Каракачанов внесе доклад в МСЗа превъоръжаване на родните ВВС с нов тип многоцелеви изтребител България ще избира между две оферти- тази на Швеция за нов боен самолет „Грипен“ и на Италия за втора ръка „Еврофайтър. Това става ясно от доклад на министъра на отбраната Красимир Каракачанов, внесен за обсъждане в Министерски съвет. До две седмици кабинетът трябва да вземе решение, след което да го прати в Народното събрание.То има последната дума да даде или не зелена светлина на проекта. Според военния закон всички сделки за покупки на нови оръжия над 100 млн. лв.задължително се гласуват от парламента.В доклада на Каракачанов се сочи, че междуведомствената работна група на служебното правителство, разглеждаща офертите, на първо място е класирано предложението за „Грипен“ с резултат 0,90, а на второ за „Еврофайтър“ с резултат 0,61. Офертата на Португалия за употребявани изтребители Ф-16 с логистичен пакет от САЩ не е била класирана „поради несъответствие на ценовото предложение с изискванията, заложени“ в изпратените писма с предварителни въпроси, се сочи в доклада. Въпреки това 19 членната комисия е направила анализ и на тази оферта. В крайна сметка МО е решило, че ще преговаря с държавите, чиито оферти са класирани, става ясно още от доклада на Красимир Каракачанов. Стойността на проекта е 1,5 млрд. лв за поне 8 изтребителя. Харчим 3,5 млрд. лв. до 2029г. за превъоръжаванеБългария ще похарчи малко над 3,5 млрд. лв. за превъоръжаване на родната войска със съвременна техника. Това става ясно от доклада на министър Красимир Каракачанов, който е внесен в МС. Този огромен паричен ресурс обаче трябва да се изразходва до 2029г. Новото е, че МО-шефът предлага да стартира и проектът на Сухопътните войски за придобиване на нов тип бронирани бойни машини за три батальонни бойни групи. Така министър Каракачанов изпълни решението на КСНС за финансово разсрочване на проектите за модернизация във времето, за да стартира и планът на пехотата. Освен това ще се даде възможност да се заделят средства и за повишаване на социалния статут на военните. В крайна сметка 3,5 млрд лв. ще бъдат изхарчени по следнатасхема: 1,5 млрд. лв. за поне 8 изтребителя за ВВС, 820 млн. лв. за 2 бр. многофункционални патрулни кораба и 1,22 млрд . лв за 198 бронирани машини за Сухопътните войски. Кой е чиновник №1 на МО?От 15 юни т.г. МО е с нов постоянен секретар- Антон Ластарджиев. От тази дата е министерската заповед за назначаването му. На сайта на ведомството обаче няма нито дума, нито пък съобщение на пресцентъра. А няма логика, тъй като не става дума за обикновен чиновник, а за най-висшия държавен служител във ведомството, който е с равни права на военен №1 и има пряко отношение към проектите за модернизация на армията. Неговият мандат е от 4г. Ластарджиев смени Румен Василев, избран съвсем законно от служебното правителство, тъй като мандатът на предшественика му изтече. Василев обаче се задържа десетина дни и бе уволнен. Сега съди МО.", "date": "2017.06.22", "title": " Избираме между „Грипен“ и „Еврофайтър“\t\t\t"}
{"url": "https://trud.bg/513-%d0%ba%d0%b3-%d0%be%d1%82-%d0%b4%d0%b5%d0%ba%d0%b0%d1%80-%d0%b5-%d1%81%d1%80%d0%b5%d0%b4%d0%bd%d0%b8%d1%8f%d1%82-%d0%b4%d0%be%d0%b1%d0%b8%d0%b2-%d0%bd%d0%b0-%d0%ba%d0%b0%d0%b9%d1%81%d0%b8%d0%b8/", "text": "При среден добив от 513 кг/дка продължава беритбата на кайсии в област Силистра, съобщиха  Областната дирекция „Земеделие“.До сега са обрани плодовете от 800 дка от общо  21 590,6 дка.  насаждения. Получената до момента продукция е 410 тона.Площи с над 5000 дка кайсиеви насаждения има на територията на три общини- Силистра, Тутракан и Ситово. Най-добра е реколтата в  община Силистра. Там средният добив е  800 кг/дка. В района на  Тутракан е  700 кг/дка, а най-слаба в община Ситово, късдето са прибрани средно 400 кг/дка.", "date": "2017.06.22", "title": " 513 кг. от декар е средният добив на кайсии в силистренско"}
{"url": "https://trud.bg/%d0%bb%d0%b5%d0%b2%d1%81%d0%ba%d0%b8-%d0%bf%d1%80%d0%be%d0%b4%d0%b0%d0%b4%d0%b5-%d0%be%d1%89%d0%b5-%d0%b5%d0%b4%d0%b8%d0%bd-%d0%b8%d0%b3%d1%80%d0%b0%d1%87/", "text": "„Левски“ продаде още един играч. Дни след като клубът сключи сделка с „Мидтиланд“ за Божидар Краев на стойност 400 000 евро, „сините“ направиха още един изходящ трансфер. Става въпрос за Мехди Бурабия, който премина в турския „Коняспор“ за около 500 000 евро.Трансферът на полузащитника стана факт след оглед на всички оферти и оценка на най-добрия ход за играча и клуба.", "date": "2017.06.22", "title": " „Левски“ продаде още един играч"}
{"url": "https://trud.bg/15-%d1%80%d0%be%d0%b4%d0%bd%d0%b8-%d0%bf%d1%80%d0%be%d0%b4%d1%83%d0%ba%d1%82%d0%b0-%d0%be%d1%81%d1%82%d0%b0%d0%b2%d0%b0%d1%82-%d0%b1%d0%b5%d0%b7-%d0%b7%d0%b0%d0%bf%d0%b0%d0%b7%d0%b5%d0%bd%d0%b0-%d0%bc/", "text": "„Пастърма говежда“ получи защита в ЕСНационалната регистрация на 15 български продукта ще бъде заличена след приемането на промени в Закона за марките и географските означения. Става въпрос за регистрации, между които Българско кисело мляко, “Българско бяло саламурено сирене – краве”, “Българско бяло саламурено сирене – овче”, “Българско бяло саламурено сирене – биволско”, “Кашкавал Балкан”, “Български кашкавал”, “Български млечно-кисел продукт “Вита”,” Българска боза”, “Копърово масло – Шумен”, “Лавандулово масло – Шумен”, “Карловска луканка”, “Карловски луканков салам”, “Лютеница Първомай”, “Българско розово масло” и “Горнооряховски суджук”, обясниха след запитване на “Труд” от Патентното ведомство, които са вносители на промените.Към момента тези регистрации дават защита само на територията на страната ни, а ако същите бъдат регистрирани по реда на Регламент (ЕС) № 1151/2012 г., те ще получат защита на територията на целия Европейски съюз, което безспорно ще доведе и до по-сериозни икономически резултати за лицата, които произвеждат тези продукти и които са направили регистрацията, уточни Цветислава Лакова, директор на Дирекция “Експертиза и опозиция на марки и географски означения” във ведомството.По думите й промяната ще доведе и до ползи за потребителите, тъй като при извършена регистрация по европейския регламент върху тези продукти ще се осъществява специфичен мониторинг за качеството им, който е значително по-сериозен и пълен от този, извършван до момента.Ако промяната в закона не бъде приета, ще започне наказателна процедура срещу България.Междувременно “Пастърма говежда” получи защита в Европейския регистър на храните с традиционно-специфичен характер. Заявлението за регистрация беше подадено в МЗХ от Сдружение “Традиционни сурово-сушени месни продукти”. Членовете на сдружението имат право да произвеждат “Пастърма говежда”, като трябва да спазват одобрената спецификация и да обозначават продукта с европейското лого.", "date": "2017.06.22", "title": " 15 родни продукта остават без запазена марка\t\t\t"}
{"url": "https://trud.bg/%d0%bf%d1%80%d0%b5%d1%8f%d0%b6%d0%b4%d0%b0%d0%bd%d0%b5%d1%82%d0%be-%d0%b2%d0%b5%d1%87%d0%b5%d1%80-%d0%bf%d1%80%d0%b5%d1%87%d0%b8-%d0%bd%d0%b0-%d1%81%d1%8a%d0%bd%d1%8f-%d0%bf%d1%80%d0%b5%d0%b7-%d0%bb/", "text": "Обилните блюда покачват температурата на тялотоЗамразени чаршафи за експериментаторитеКак да се справим с жегите през настоящия сезон и да се будим освежени. Това разкриват международни експерти, цитирани от “Дейли експрес” и “Дейли стар”. Оказва се, че сладките сънища са непостижими за много хора, които не успяват да се справят с високите температури.Затова първият съвет на специалистите е да се внимава с храната. Лошият навик да се натъпчем вечер след работа обилно, може да ни изиграе много лоша шега – не само ще качваме килограми, но и ще се пържим през нощта. Колкото по-голяма е порцията, толкова повече е отделяната метаболитна топлина, докато тялото преработва храната. Най-лошата услуга, която можем да си направим е да заложим на протеинови храни. Вместо това хапнете малка студена порция, по възможност сурова, с която храносмилателната система ще се справи по-лесно. По този начин ще си спестите и готвенето, и допълнителната топлина под завивките.Междувременно помислете и как да осигурите хлад за главата си. Хладните чаршафи са идеални за това. Тук експертите дават малко ексцентричен съвет – преди лягане трябва да поставите за няколко минути във фризера спалното бельо и пижамите си, опаковани в чиста найлонова торбичка. Ако разполагате с място, можете да “замразите” за кратко и възглавницата си.Може и да не се впускате в ексцентрични мерки срещу жегата в леглото, но поне можете да изпъдите домашните любимци от спалнята и да се погрижите да няма полени в помещението, ако през този сезон продължават да ви мъчат алергии. Най-лесно постижимо е, ако избършете пода и повърхностите с влажен парцал.Има и лоша новина за влюбените. Специалистите са категорични – забравете гушкането с партньора. То е гаранция за “задушна” нощ. Имайки предвид, че човешкото тяло генерира еквивалента на 116 вата топлинна енергия за час, е по-добре да спите “соло” в големите горещини. Освен това е много вероятно партньорът или партньорката ви също да не може да намери покой в жегата и да попречи на съня ви.Ако можете, почерпете опит от предците ни. Точно както са правили те в отдавна отминали времена, така и ние можем да спазваме “пещерния” принцип – мястото за сън трябва да е тъмно, тихо и хладно. Все пак охлаждайте помещенията разумно. Отваряйте прозорците само вечер и за кратко правете течение. Друг полезен съвет за охлаждане на помещенията е да поставите купичка с лед пред включен вентилатор. Освен това за ужас на мъжете, най-добре е да не се спи гол, а с памучна пижама. Естествените влакна в памучната тъкан попиват потта от тялото и осигуряват усещане за хлад и удобство. Добре е спалното бельо също да е памучно. Хладен души преди ляганеХладен душ преди лягане също е ключ към спокойния сън в жегите. Ще се почувствате освежени и натежалите крака ще се отпуснат, съветват експертите по здравословен начин на живот.Ако сте от хората, които не спят непробудно, е добре да държите вода до леглото. Пийте от нея често, за да не се обезводнявате в горещините и да помагате на тялото да се охлажда. Естествено и с това не бива да се прекалява, тъй като ще трябва да ставате често по други нужди. Затова специалистите са категорични, че мярката е най-важна.И все пак, ако нищо от съветите дотук не върши работа и жегата продължава да ви измъчва, можете да бъдете радикални. Ще ви се наложи да третирате точките на пулса си. Намокрете с вода местата по тялото, където усещате пулса си – китки, шия, глава. Ако наистина “умирате” от жега, поставете хладна кърпа върху главата си за кратко и се опитайте да потънете в спокойни сънища.", "date": "2017.06.22", "title": " Преяждането вечер пречи на съня през лятото"}
{"url": "https://trud.bg/%d0%ba%d1%8a%d1%81%d0%bc%d0%b5%d1%82%d0%bb%d0%b8%d1%8f-%d0%be%d1%82-%d0%b3%d0%b0%d0%b1%d1%80%d0%be%d0%b2%d0%be-%d0%b3%d1%80%d0%b0%d0%b1%d0%bd%d0%b0-%d0%b4%d0%b6%d0%b0%d0%ba%d0%bf%d0%be%d1%82-%d0%be/", "text": "Джакпотът в 49-и тираж на играта „Тото 2 – 6 от 49“ в размер на 3 120 616.80 лева беше спечелен тази вечер, съобщават от Българския спортен тотализатор.Късметлията е от град Габрово и е играл с фиш на стойност 3.50 лева. Така той става 92-ия тото милионер на България, благодарение на участието си в игрите на Български спортен тотализатор.Джакпотът в играта стартира от нови 2 000 000 лева и се очаква в неделя да достигне 2 100 000 лева. Общата прогнозна сума на джакпотите в игрите на Тото 2 за неделя се очаква да бъде 5 760 000 лева.От 17:50 ч. зрителите на bTV проследиха на живо изтеглянето на печелившите числа в следните игри:• „Тото 2 – 6 от 49” – 31, 40, 38, 18, 27, 24; Джакпотът в играта на стойност 3 120 616.80 лева беше спечелен от късметлия от град Габрово. За следващия тираж джакпотът стартира от нови 2 000 000 лева и за неделя се очаква да достигне 2 100 000 лева.Един от всичките участници, които ще играят за тиражa на играта в неделя, ще спечели лек автомобил Форд Фокус от „Втори тото шанс”.• „Тото 2 – 5 от 35”, първо теглене – 21, 18, 30, 9, 34; второ теглене – 5, 28, 7, 15, 25; В първо теглене на играта „Тото 2 – 5 от 35“ има четирима участника познали петте печеливши числа, които си разделят по 5 614 лева. Във второ теглене също има двама печеливши, които печелят по 11 229 лева.• „Тото Джокер”, 3-те двойки позиции и цифри – 4/8, 2/2, 7/6;От 18:30 ч. в ефира на БНТ зрителите проследиха на живо изтеглянето на печелившите числа в други две от игрите на Тото 2:• „Тото 2 – 6 от 42” – 3, 10, 2, 39, 30, 33; Джакпотът в играта не бе спечелен и за неделя се очаква да достигне 660 000 лева. Осем участника бяха на крачка от спечелването му, като са познали 5 от 6-те изтеглени числа.• „Тото 2 – Зодиак” – 6, 32, 16, 46, 9 + 1 (зодия Овен). Фиксираният на 3 000 000 лева джакпот оцеля и този тираж и продължава да очаква късметлията, който ще успее да го преодолее. В играта има една голяма печалба от 5 000 лева в 3-та група – за познати 4 числа и зодията към тях.В играта с допълнителни печалби за почитателите на моментните лотарийни игри „ПЕЧАЛБИ ПЛЮС – СУМИ ЗА ДУМИ”, победителка стана Петя Петрова, която спечели 1 000 лева, защото беше по-бърза и съобразителна от своят съперник Николай Николов, който си тръгна с утешителна награда от 100 лева. В „ПЕЧАЛБИ ПЛЮС – СУМИ ЗА ДУМИ”, могат да участват всички, които имат непечеливши талони от „Домашни любимци“ (4-и тираж), „Златният билет“ (2-и тираж), „Щастлив ден“ (1-и тираж), „Големият удар“ (3-и тираж), „Зодиак“ (7-и тираж), „Спечели всичко“ (1-и тираж), „Твоят късмет“ (1-и тираж), „Тото джакпот“ (1-и тираж), „Честит празник!“ (4-и тираж), „Островът на съкровищата“ (1-и тираж), „Черният диамант“ (1-и тираж), „Весели празници!“ (4-и тираж), „Златото на фараона” (1-и тираж), „Каре Аса“ (1-и тираж) и „Суми за думи – Кръстословица“ (1-и тираж). Необходимо е да регистрират кодовете за печалба от всеки талон в своя профил на www.toto.bg/lottery и да проследят дали някой от тях няма да бъде определен чрез жребий за участие на живо в предаванията по БНТ – четвъртък или неделя. Печалбата е до 1 000 лева.В предаването на Спорт Тото по БНТ беше излъчен репортаж с треньорката Добринка Николова и нейните възпитаници от клуба по спортна акробатика в Ботевград.В сряда, на 21 юни, беше поредното теглене на печелившите числа в играта „Втори тото шанс” на „Тото 2 – 5 от 35”. В нея участваха всички играни комбинации за играта „Тото 2 – 5 от 35” от 47-и и 48-и тираж без допълнителен залог. Изтеглените 5 числа бяха: 19, 13, 8, 16, 14 с допълнителни цифри 1 и 1. В играта има четирима участника, които печелят по 5 000 лева. Следващото теглене ще бъде в сряда, на 28 юни от 17:55 ч. по bTV и ще включва всички играни комбинации за играта „Тото 2 – 5 от 35” от 49-и и 50-и тираж. В тази нова игра участниците могат да спечелят до 100 000 лева.На 23 юни от 17:55 ч. на живо по bTV, ще бъдат изтеглени печелившите числа в играта „Тото 2 – Рожден ден” за 49-и тираж. Печелившата комбинация от предишния тираж беше година – 57, месец – 12 (декември), дата – 1 и ден от седмицата – 6 (събота).Залози за игрите на Български спортен тотализатор се приемат във всички тото пунктове, в партньорски обекти, обозначени със стикер СПОРТ ТОТО, и онлайн на интернет страницата www.toto.bg", "date": "2017.06.22", "title": " Късметлия от Габрово грабна джакпот от 3 120 616 лева в 6 от 49\t\t\t"}
{"url": "https://trud.bg/2000-%d0%bb%d0%b5%d0%b2%d0%b0-%d0%b3%d0%bb%d0%be%d0%b1%d0%b0-%d0%b7%d0%b0-%d0%b1%d0%b8%d0%b2%d1%88-%d0%be%d0%b1%d1%89%d0%b8%d0%bd%d1%81%d0%ba%d0%b8-%d0%bb%d0%b8%d0%b4%d0%b5%d1%80-%d0%bd%d0%b0-%d0%b1/", "text": "Врачанският районен съд глоби с 2 000 лева бившия общински лидер на БСП във Враца Цветелина Дамяновска. Съдебен състав, председателстван от  Вероника Бозова, отсъди, че Дамяновска е виновна по заведено дело срещу нея за фалшификация на официален документ.Съдебният процес установи, че Дамяновска е съставила документ с невярно съдържание през 2013 г., когато е подправен подписа на тогавашния директор на областната дирекция на МВР Иван Кирилов върху служебна бележка за доходите на съпруга й  като полицай. С ментето червената дама получила кредит от 100 000 лв. от местен клон на банка.И преди, и след присъдата Дамяновска категорично продължава да твърди, че е невинна и се позовава на две от представените експертизи пред съда, че не е подправяла подписа на шефа на областната полиция.„Целият случай бе инсцениран, за да се удари имиджа ми и да се навреди на семейството ми“, каза след като излезе от съда Дамяновска.Освен двете хиляди лева червената дама трябва да плати още 236 лева – колкото са разходите по делото. Присъдата не е окончателна и може да се обжалва пред врачанския Окръжен съд.", "date": "2017.06.22", "title": " 2000 лева глоба за  бивш общински лидер на БСП във Враца\t\t\t"}
{"url": "https://trud.bg/%d1%80%d0%b5%d0%ba%d0%be%d1%80%d0%b4%d0%b8%d1%82%d0%b5-%d0%bd%d0%b0-%d1%80%d0%be%d0%bd%d0%b0%d0%bb%d0%b4%d0%be-%d0%bf%d1%80%d0%b5%d0%b7-2017-%d0%b3/", "text": "МОСКВА – Ако има нещо гарантирано във футбола, то това е, че Кристиано Роналдо вкарва голове. Преди сезона, по време на сезона, след сезона – Кавалерът на „Златната топка” е машина. И логично беляза с марковия си знак за класа и безпощадност на терена и турнира за Купата на конфедерациите. В Москва КР7 разплака Русия за 1:0 с може би едно от най-лесните си попадения.Вече свикнахме, че почти всеки гол на Кристиано носи някакъв рекорд. Същото стана и на стадион „Спартак”. Роналдо вече е вкарвал на всички международни форуми с Португалия. Досега имаше попадения на световни и европейски първенства, както и на олимпийски игри.Роналдо е на първо място през 2017 година по голове за клуб и национален тим – 32 попадения. Толкова има и Лионел Меси. Но има ли човек на света, който би заложил, че Кристиано ще пропусне да излезе първи и няма да вкара на Нова Зеландия в събота? Иначе подгласници на двете модерни икони на футбола също са от екстракласа – англичанинът Хари Кейн (28 гола), полякът Роберт Левандовски (27) и уругваецът Единсон Кавани (26).Рекордите струят от Роналдо през 2017-а. Тази година той стана футболистът с най-много голове в Топ 5 първенствата на света – 367. И така прати в историята брадат рекорд на Джими Грийвс (366). Кристиано стана първият футболист със 100 попадения в евротурнирите, а седмица по-късно със 100 само в Шампионската лига. На 3 юни в Кардиф португалецът стана единственият футболист с попадения в 5 различни финала. Освен това Роналдо е рекордьор като голмайстор на Шампионската лига в различни сезони.В кариерата си КР7 има вече повече от 600 попадения за отборите и родината си. Ако погледнем головете му, на най-високо ниво, той наистина е неотразим. Двайсет пъти е вкарвал в чевъртфинал на Шампионската лига, 13 в полуфинал и 4 пъти на финал.Купата на конфедерациите дава шанс на Кристиано да спечели втори голям трофей с Португалия след Евро 2016. Успее ли, ще му остане само още една мисия в кариерата – Мондиал 2018. Отново в Русия, която вече разплака веднъж.", "date": "2017.06.22", "title": " Рекордите на Роналдо през 2017 г."}
{"url": "https://trud.bg/%d0%bb%d1%83%d0%b4%d0%be%d0%b3%d0%be%d1%80%d0%b5%d1%86-%d0%b8%d0%b7%d1%82%d0%b5%d0%b3%d0%bb%d0%b8-%d0%ba%d1%8a%d1%81%d0%b0%d1%82%d0%b0-%d0%ba%d0%bb%d0%b5%d1%87%d0%ba%d0%b0-%d0%bf/", "text": "„Лудогорец“ изтегли късата клечка по време на жребия за новия сезон в Първа професионална лига. Хегемонът в първенството стартира защитата на титлата с тежки гостувания на амбицираните „Левски“ и ЦСКА в първите два кръга. Тимът от Разград играе първо със „сините“, а след това ще сменя стадион „Георги Аспарухов“ с „Българска армия“ за мач с втория от миналото първенство ЦСКА. Двубоите със столичните грандове ще са между битките на „Лудогорец“ в Европа, където те гонят класиране в групите на Шампионската лига. От лагера на „орлите“ заявиха, че мачовете срещу „сини“ и „червени“ едва ли ще останат на заден план, но за това последната дума ще имат шефовете.„Дано сме си взели поуките от миналата година – каза Георги Караманджуков, административен директор на „Лудогорец“, визирайки загубените точки в първите няколко кръга. – Доказали сме, че можем да играем на всички фронтове. Няма от какво да се страхуваме. Тежко ще е. В началото отборите не са в оптимална форма. Голямата цел е влизане в групите на Шампионската лига, после първенството. Не вярвам мачовете с „Левски“ и ЦСКА в първите два кръга да останат на заден план. Ръководството решава.“Първенството стартира на 14 юли и ще продължи до 11 декември, когато започва зимната пауза. Шампионатът ще бъде подновен на 16 февруари 2018 г., а последният мач е на 24 май. Причината е предстоящото световно първенство в Русия, на което България все още има шанс да вземе участие.Втората фаза на Първа лига ще приключи на 18-20 май 2018 година. Плейофът за участие в Лига Европа между представител на първата шестица и втората осмица е на 24 май, а баражите за оставане в елита са планирани за 22-24 май 2018 година.Вечното дерби между „Левски“ и „ЦСКА“ ще бъде в 13-ия кръг на първенството.„Доволен съм, дано да е така за ръководството и футболистите – каза в типичния си стил Димитър Пенев, почетен президент на ЦСКА. – В първия кръг срещу „Славия“, предимството е в София. Два отбора, които носят историята на българския футбол. Ще бъде интересен мач. Селекцията на „Славия“, на ЦСКА е подновена. Софийската публика ще остане доволна, а феновете ще научат много тайни. Това, което виждат всички – добре се движим в контролите.“Най-очакваният мач в Пловдив – между местните „Ботев“ и „Локомотив“, ще бъде в 10-ия кръг. На старта на Първа професионална лига предстои старозагорско дерби между „Берое“ и „Верея“. От БФС разкриха, че новаците в шампионата „Витоша“ (Бистрица) и „Септември“ (София) ще домакинстват на Националния стадион „Васил Левски“.Финалът за Купата на България е на 9 май 2018 г.I кръг (14-17 юли 2017 г.)* „Славия“ – ЦСКА „Ботев“ (Пд) – „Пирин“ „Септември“ – „Дунав“ „Берое“ – „Верея“ „Черно море“ – „Витоша“ „Етър“ – „Локомотив“ (Пд) „Левски“ – „Лудогорец“II кръг ЦСКА – „Лудогорец“ „Локомотив“ (Пд) – „Левски“ „Витоша“ – „Етър“ „Верея“ – „Черно море“ „Дунав“ (Русе) – „Берое“ „Пирин“ – „Септември“ „Славия“ – „Ботев“ (Пд)III кръг „Ботев“ (Пд) – ЦСКА „Септември“ – „Славия“ „Берое“ – „Пирин“ „Черно море“ – „Дунав“ „Етър“ – „Верея“ „Левски“ – „Витоша“ „Лудогорец“ – „Локомотив“ (Пд)IV кръг ЦСКА – „Локомотив“ (Пд) „Витоша“ – „Лудогорец“ „Верея“ – „Левски“ „Дунав“ – „Етър“ „Пирин“ – „Черно море“ „Славия“ – „Берое“ „Ботев“ (Пд) – „Септември“V кръг „Септември“ – ЦСКА „Берое“ – „Ботев“ (Пд) „Черно море“ – „Славия“ „Етър“ – „Пирин“ „Левски“ – „Дунав“ „Лудогорец“ – „Верея“ „Локомотив“ (Пд) – „Витоша“VI кръг ЦСКА – „Витоша“ „Верея“ – „Локомотив“ (Пд) „Дунав“ – „Лудогорец“ „Пирин“ – „Левски“ „Славия“ – „Етър“ „Ботев“ (Пд) – „Черно море“ „Септември“ – „Берое“VII кръг „Берое“ – ЦСКА „Черно море“ – „Септември“ „Етър“ – „Ботев“ (Пд) „Левски“ – „Славия“ „Лудогорец“ – „Пирин“ „Локомотив“ (Пд) – „Дунав“ „Витоша“ – „Верея“VIII кръг ЦСКА – „Верея“ „Дунав“ – „Витоша“ „Пирин“ – „Локомотив“ (Пд) „Славия“ – „Лудогорец“ „Ботев“ (Пд) – „Левски“ „Септември“ – „Етър“ „Берое“ – „Черно море“IX кръг „Черно море“ – ЦСКА „Етър“ – „Берое“ „Левски“ – „Септември“ „Лудогорец“ – „Ботев“ (Пд) „Локомотив“ (Пд) – „Славия“ „Витоша“ – „Пирин“ „Верея“ – „Дунав“X кръг ЦСКА – „Дунав“ „Пирин“ – „Верея“ „Славия“ – „Витоша“ „Ботев“ (Пд) – „Локомотив“ (Пд) „Септември“ – „Лудогорец“ „Берое“ – „Левски“ „Черно море“ – „Етър“XI кръг „Етър“ – ЦСКА „Левски“ – „Черно море“ „Лудогорец“ – „Берое“ „Локомотив“ (Пд) – „Септември“ „Витоша“ – „Ботев“ (Пд) „Верея“ – „Славия“ „Дунав“ – „Пирин“XII кръг ЦСКА – „Пирин“ „Славия“ – „Дунав“ „Ботев“ (Пд) – „Верея“ „Септември“ – „Витоша“ „Берое“ – „Локомотив“ (Пд) „Черно море“ – „Лудогорец“ „Етър“ – „Левски“XIII кръг „Левски“ – ЦСКА „Лудогорец“ – „Етър“ „Локомотив“ (Пд) – „Черно море“ „Витоша“ – „Берое“ „Верея“ – „Септември“ „Дунав“ – „Ботев“ (Пд) „Пирин“ – „Славия“* – точните дати и часове на срещите ще бъдат обявени допълнително от БФС.", "date": "2017.06.22", "title": " „Лудогорец“ изтегли късата клечка (ПЪЛНА ПРОГРАМА НА ПЪРВЕНСТВОТО)"}
{"url": "https://trud.bg/%d0%b5%d1%81-%d1%83%d0%b4%d1%8a%d0%bb%d0%b6%d0%b0%d0%b2%d0%b0-%d0%b8%d0%ba%d0%be%d0%bd%d0%be%d0%bc%d0%b8%d1%87%d0%b5%d1%81%d0%ba%d0%b8%d1%82%d0%b5-%d1%81%d0%b0%d0%bd%d0%ba%d1%86%d0%b8%d0%b8-%d1%81/", "text": "Правителствените лидери от Европейския съюз се съгласиха да продължат икономическите санкции срещу Русия с още шест месеца. Председателят на Европейския съвет Доналд Туск обясни решението с неприлагането на Минското споразумение за примирие в Украйна. Решението ще бъде формално потвърдено през следващия месец и ще влезе в сила от 31 юли.Режимът на санкциите е в сила вече близо три години. Според европейците Русия подпомага бунтовниците в Източна Украйна. Въоръженият конфликт там струва живота на повече от 10 хиляди души. Москва отхвърля обвиненията и твърди, че санкциите са контрапродуктивни.", "date": "2017.06.22", "title": " ЕС удължава икономическите санкции срещу Русия с още шест месеца"}
{"url": "https://trud.bg/%d0%bc%d0%b5%d0%b4%d1%8a%d1%82-%d0%bf%d0%be%d1%81%d0%ba%d1%8a%d0%bf%d0%b2%d0%b0-%d1%81-%d0%bb%d0%b5%d0%b2-%d0%b7%d0%b0-%d0%ba%d0%b8%d0%bb%d0%be%d0%b3%d1%80%d0%b0%d0%bc/", "text": "Най-масовият многоцветен мед ще се търгува за поне 11 леваС до лев за килограм ще се увеличи цената за българския мед за крайните потребители тази година и така най-масовият – билков (многоцветен) ще се продава за поне 11 лева, прогнозират от бранша. Изкупната цена на едро ще скочи с около 50 % заради тежката зима, в която загубите на пчелни семейства са огромни. Търговците ще компенсират доста по-ниската печалба и недостига на мед на вътрешния пазар с внос на по-евтин от Украйна и Китай.„През 2016 г. цената на килограм мед на едро беше между 3,3 лв и 3,8 лв. Сега очакванията са първите медове да са около 7 лв/ кг за акациевия, 6,2 лв/кг за рапичния, а биологичният да достигне 10 лв/кг. Билковият мед, от който се добива най-голямо количество беше около 3,8 лева за кг., а сега ще надмине 5 лева“, каза пред „Труд“ председателят на Съюза на българските пчелари Михаил Михайлов.Проверка на „Труд“ показа, че миналогодишният мед сега се продава за 10 лева за килограм билков мед, 12 лева за едноцветния (липов, акациев), а мановият мед традиционно държи най-висока цена – между 13 и 17 лева за килограм.Той обясни, че у нас най-масово се внася мед от Украйна и Китай, които се търгува на едро съответно за 1,6 евро и 1,1 евро за килограм.„Потребителите няма как да различат с просто око дали купуват истински мед или не и дали той е наистина български или внос от друга държава, при която е с по-ниско качество – нито по цвят, нито по аромат или консистенция. Единственият начин е да изискват от търговците сертификат за произход“, обясни Михайлов.  Между 80 и 100% смъртност на пчелите„Смъртността е между 30 и 50 % на повечето места, но в отделни райони достига до 100%. Традиционно тя е най-голяма в Североизточна България – Добрич, Силистра, Гоце Делчев, където има най-много кошери, но и най-активно земеделие и често се пръска с пестициди“, уточни председателя на Съюза на пчеларите.Той посочи още, че на места загубите на пчелни семейства достигат до 80-100%.", "date": "2017.06.22", "title": " Медът поскъпва с лев за килограм\t\t\t"}
{"url": "https://trud.bg/%d0%b8%d0%b2%d0%b0%d0%bd%d1%87%d0%b5%d0%b2%d0%b0-%d0%b8%d1%81%d0%ba%d0%b0%d0%bb%d0%b0-%d0%b4%d0%b0-%d0%be%d0%b1%d0%b5%d0%b7%d1%89%d0%b5%d1%82%d1%8f%d0%b2%d0%b0-%d1%81%d0%be%d0%b1%d1%81%d1%82%d0%b2/", "text": "Йорданка Фандъкова гарантирала пред Борисов, че имотът ще е за озеленяванеВместо нов парк в „Младост“ 3 определеният за това терен да бъде разпределен като обезщетение за собственици, чийто земи са били придобити от общината и държавата – за това настоявала кметицата на района Десислава Иванчева пред градоначалника на София Йорданка Фандъкова.Фандъкова разказала за случката на премиера Бойко Борисов по време на заседанието на Министерския съвет в сряда, научи „Труд“. Тогава кабинетът реши да прехвърли 17 декара на Столичната община. Мястото се намира от северната страна на църквата, точно срещу бившия детски атракцион „Патиланци“. Преди е било собственост на Министерството на отбраната. Целта е теренът да се превърне в парк за отдих, спорт и развлечения.На заседанието на МС, когато се стигнало до точката за промяната на собствеността на терена, Бойко Борисов поискал гаранции от Фандъкова, че там няма да се строи. Кметицата обяснила, че такова нещо няма да бъде допуснато, въпреки че Десислава Иванчева на няколко пъти настояла пред нея площта да бъде отредена за обезщетения.Имотът попада в зона ОЗ-1. Тоест той е „за обществено обслужващи дейности и озеленяване в градски райони. Застроява се със сгради за обществено обслужване, като се допуска до 30 на сто от общата площ на сградата да е с жилищни функции, а партерните нива задължително са с обществени функции“. Накратко там е възможно да има строителство.Въпреки желанието на Иванчева, станала известна с борбата си срещу „презастрояването“, Фандъкова обещала на премиера мястото да бъде парк. Бившият заместник-кмет на района Иван Лапатов:Не се интересувах от субективното мнениеЕто какво пише арх. Лапатов:1. Кметовете ръководят общинската администрация, посредством назначаването на секретар на общината, който е на пряко подчинение на кмета. Освен това кметовете се подпомагат и от заместник-кметове, назначени от тях.2. В изпълнение на своите задължения, кметът издава заповеди (не чрез мнение).3. Никога не съм се интересувал от субективното мнение на лицето Десислава Иванчева, поради липсата на бакалавърска или магистърска степен на образование (няма висше образование, за средното образование – не съм виждал диплома)4. Изпълнявал съм точно заповеди, подписани и изведени от кмета на район “Младост” на Столична Община.5. Като зам. кмет съм назначен с отговорности за екологията и отбранителната и мобилизационна готовност.6. Никога не съм отговарял за строителството, като задължение в моя трудов договор.7. Главният архитект Весела Тасева е на пряко подчинение на кмета, не на някой от зам. кметовете.8. За Гаранти Коза (инвеститорът, който ще строи комплекс на мястото на магазин “Нова Деница” – б.а.) – няма заповед на кмета или главния секретар как да се работи по темата. Моето мнение също няма значение.9. Ако администрацията работи добре или не работи – отговорен е главният секретар. Инвеститор завежда иск за 1 млн. лв.Инвеститорът Изабела Сярова потвърди, че ще заведе съдебен иск срещу Столичната община за над 1 милиона лева. Тя съобщи това първо пред „Труд” тази седмица и вече го разказа и пред други медии. Причината за иска е забраната, която Иванчева издаде в началото на годината. Тя спря строеж на жената, заради несъществуващи нарушения. Впоследствие преди няколко дни кметицата издаде друго нареждане, с което разрешава градеж. Но Сярова вече има пропуснати ползи 1 027 263 лв. с ДДС за времето, в което е бил замразен строежът.", "date": "2017.06.22", "title": " Иванчева искала да обезщетява собственици с държавен терен\t\t\t"}
{"url": "https://trud.bg/%d1%82%d0%b5%d0%bb%d0%b5%d1%84%d0%be%d0%bd-112-%d0%b5-%d0%bc%d1%8a%d1%80%d1%82%d1%8a%d0%b2-%d0%be%d0%bf%d0%b8%d1%82%d0%b2%d0%b0%d1%82-%d0%b4%d0%b0-%d0%b3%d0%be-%d1%81%d1%8a%d0%b6%d0%b8%d0%b2%d1%8f/", "text": "Бъчварова искаше да прави нова система за 50 млн. лв.Телефонът за спешни повиквания 112 е мъртъв, а ръководството на МВР се опитва да го съживи с 13 млн. лв. Това става ясно от ускорена обществена поръчка, която се очаква да бъде възложена на спечелилата фирма.Проблемът можеше да се реши с 3 млн. лв. преди две години, но тогавашният шеф на МВР Румяна Бъчварова имаше други грандиозни планове – да изгради нова система срещу 50 млн. лв. Това не се случи, но тел. 112 е оставен без следгаранционни ремонти от 25 април 2015 г.Бъчварова твърдеше, че обществената поръчка е прекратена, тъй като вътрешното министерство няма откъде да плати 3 млн. лв. за 24-месечната поддръжка на тел. 112. Министърката уверяваше, че системата се поддържа с доброволен труд от IT специалисти на МВР.Как доброволците са се справили става ясно от документацията на новия търг. Там е записано, че „техническото оборудване на системата е физическо износено, морално остаряло, а в център Русе има основни сървъри, които са в неизправност”. Националната система 112 е с нарушени локализация, рутиране, бази данни, невъзможност за изграждане на конферентни връзки в център Монтана.„Посочените обстоятелства сериозно затрудняват работата на системата и възпрепятстват непрекъснатото й функциониране. Това поставя в риск живота и здравето на гражданите, изпаднали в беда, а в случаите на природни бедствия, терористични заплахи или други кризисни ситуации, е заплаха и за националната сигурност на страната ни”, твърдят от МВР в документацията на обществената поръчка.От вътрешното министерство припомнят, че е затруднено и насочването на сигнали, подадени на тел. 112 към службите за спешно реагиране и други ведомства и администрации, както и предоставянето на информация на органите на съдебната власт, съгласно законовите разпоредби.Фирмата, която спечели поръчката за тригодишна поддръжка на системата за спешни повиквания трябва да я надгради до последна версия, да смени всички сървъри и компютри и да обнови цялата техника. За първи път ще бъде осигурен и достъп до системата на хора със слухови и говорни увреждания. Те ще могат да подават сигнали чрез таблет, смартфон или компютър.Последният договор за поддръжка на тел.112 е сключен през 2013 г. ( за 24 месеца) с фирмата, която е изградила системата. Той включва единствено подмяна на дефектирали части – платки, монитори, клавиатури, слушалки и т.н., но не и ъпгрейди на отделните софтуери на интегрираната система. 34 млн. лв. струваше изгражданетоНационалната система за спешни повиквания струваше около 34 млн. лв. Софтуерът беше изграден от “Контракс” срещу 27 млн. лв., а самият център – от консорциума “Сименс-Електрон прогрес” за 5,9 млн. лв. По първоначален план системата трябваше да заработи до края на септември 2008 г., но това не се случи. Забавянето беше порицано от Брюксел, който заплаши България със съд. В края на 2008 г. телефон 112 беше пуснат с ударни темпове и с много компромиси по отношение на софтуера. Шефът на Националната асоциация на работещите в Спешната помощ д-р Десислава Кателиева пред „Труд“:Заради хаоса бият спешни екипиПълен хаос е. Паралелно работим с два телефона, които си предават по интернет информацията. Има има забавяне при приемането и предаването на повикванията. Има и изкривяване на информацията за състоянието на пациента и местоположението му. За съжаление понякога на тел. 112 се записва адрес в друг град, след като има дублиране на улици, номера.Например, операторите записват адрес в София, но същата улица и същия номер го има и във Варна и екипът отива там, а пациентът в София остава да чака. Този хаос е от доста време. За съжаление беше обещано от държавата, че още 2016 г. проблемът ще бъде преодолян, но вече сме 2017 г. За съжаление понякога резултатът от неразборията е фатален за пациентите, които разчитат на спешна помощ.Има и друг сериозен проблем – тел. 112 продължава да приема голяма част от повикванията и да ги преценява без да извършва т.нар. триаж (методика за разпределяне на пациентите в групи, по зададени правила). Това ни затруднява, източник е на грешки, а и не винаги се прави преценка на риска – както виждате за последния месец има три случая на нападение над наши мобилни екипи. Те отиват на адрес, където те биват бити от пациенти в нетрезво състояние или агресивни пациенти. Ако спешното повикване се преценяваше от нашите оператори по триажните протоколи, там беше заложено да се прави преценка и за риска за екипа. Това сега не се прави и при една ескалираща агресия екипите ни работят без сигурността им да им бъде гарантирана от приемащите на телефона. Автоматично известяват и за катастрофи на 112В понеделник ще бъдат отворени офертите на фирмите, които участват в обществена поръчка на МВР за внедряване на системата eCall към тел. 112. Търгът е за 1, 5 млн. лв. Оферти са подали три фирми – “Контракс”, “Ентърпрайз Комюникейшънс” и “Просто лидер”.Системата eCall за целия ЕС е разработена така, че да се ускори оказването на спешна помощ при пътнотранспортни произшествия.Новите превозни средства ще трябва да бъдат оборудвани с безжични устройства, които да изпращат автоматично сигнал за бедствие към номера за спешни повиквания 112.Системата eCall ще допринесе за намаляване на броя на ранените и на смъртните случаи при пътнотранспортни произшествия в ЕС. Очаква се системата да намали наполовина времето за спешно реагиране, което ще доведе до спасяване на живота на хората и бързо лекуване на ранените.От 31 март 2018 г. производителите на автомобили ще трябва да оборудват всички нови модели с бордови технологии, които ще осъществяват връзка с оперативно съвместимата услуга eCall, основаваща се на номер 112. Услугата дава възможност при катастрофа да бъде локализирано мястото на инцидента и веднага да бъдат изпратени спешни екипи, които да окажат медицинска помощ.", "date": "2017.06.22", "title": " Телефон 112 е мъртъв, опитват да го съживят\t\t\t"}
{"url": "https://trud.bg/%d0%bf%d0%be%d0%bb%d0%b7%d0%b2%d0%b0%d1%82%d0%b5-%d0%bb%d0%b8-%d0%bd%d0%b0%d0%b9%d0%bb%d0%be%d0%bd%d0%be%d0%b2%d0%b8-%d1%82%d0%be%d1%80%d0%b1%d0%b8%d1%87%d0%ba%d0%b8/", "text": "Ползваме ги средно 25 минути, а пълното им разграждане продължава цели четири столетия. 421 найлонови торбички: толкова е ползвал средно българинът през 2010 година- с шест пъти повече от германеца. А как стоят нещата днес?Гърция, август 2016-а. “Искате ли торбичка?”, пита продавачът в едно магазинче за сувенири. “Не, мерси, нося си платнена чанта”, отговаря жената, която е накупила подаръци за приятели. Мъжът на касата се усмихва и я пита откъде е. “От Германия”, казва тя. “Така и предположих. Тук само германците не взимат торбички. Българите и руснаците даже по две ми искат”, обяснява продавачът.Спомних си за тази случка, четейки новината за големия спад в употребата на найлонови торбички в Германия: само за 12 месеца германците са намалили употребата на найлонови торбички с над 30 на сто. Докато през 2015 г. германецът е използвал средно 68 торбички, през 2016-а е употребил едва 45. За цялата страна цифрите изглеждат така: 5,6 милиарда торбички за 2015 година и 3,6 милиарда за 2016-а.Така Германия вече почти изпълнява нормите за 2025-а, заложени в директивата на ЕС за намаляване на употребата на найлонови торбички. Целта е през 2019 г. европеецът да използва средно 90 торбички на година, а през 2025 г. – само 40. Всяка една от страните-членки сама решава как да постигне тези стойности.Как стоят нещата в България? Доближава ли се тя до нормите, заложени в директивата на ЕС? Последните общоевропейски проучвания са правени през 2010 г. – тогава ЕК е отчела, че българинът използва средно 421 торбички годишно. Данни за 2016 все още няма. Известно е обаче, че и България предприема опити да намали употребата на найлонови торбички. Така например, според норма от 2012 година, тънките торбички, които в повечето случаи бяха безплатни, вече трябва да се заплащат. Само че това често не се случва.", "date": "2017.06.22", "title": " Ползвате ли найлонови торбички?\t\t\t"}
