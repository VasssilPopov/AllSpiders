{"url": "https://trud.bg/%d0%bf%d1%80%d0%b5%d0%b7%d0%b8%d0%b4%d0%b5%d0%bd%d1%82%d1%8a%d1%82-%d1%80%d0%b0%d0%b4%d0%b5%d0%b2-%d0%bd%d0%b0%d0%b7%d0%bd%d0%b0%d1%87%d0%b8-%d0%bf%d0%be%d0%bb%d0%ba%d0%be%d0%b2%d0%bd%d0%b8%d0%ba-2/", "text": "На основание чл. 98, т. 7 от Конституцията на Република България във връзка с чл. 8, ал. 5 и чл. 7, т. 3 от Закона за Националната служба за охрана, президентът Румен Радев подписа указ, с който назначава полковник Красимир Станчев на длъжността началник на НСО и го удостоява с висше офицерско звание „бригаден генерал“, считано от 30 септември 2019 г. Това съобщиха от пресслужбата на държавния глава. Досега временен началник на службата бе полк. Росен Тодоров, след като през август поста напусна ген. Дянчо Дяков, който посочи лични причини за оставката си. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.09.20", "title": " Президентът Радев назначи полковник Красимир Станчев за началник на НСО"}
{"url": "https://trud.bg/%d0%b1%d0%b5%d1%80%d0%be%d0%b5-%d1%81%d0%ba%d0%be%d1%87%d0%b8-%d0%bd%d0%b0-%d1%81%d1%8a%d0%b4%d0%b8%d0%b9%d1%81%d0%ba%d0%b0%d1%82%d0%b0-%d0%ba%d0%be%d0%bc%d0%b8%d1%81%d0%b8%d1%8f/", "text": "Ръководството на „Берое“ изрази своето недоумение от решението на съдийската комисия да изпрати пловдивска бригада за двубоя на тима с „Локомотив“ (Пд) от X кръг на Първа лига.  Рефер на дербито е международният арбитър Георги Кабаков, а негови помощници са Мартин Маргаритов и Йордан Петров.  „Считаме, че не е нормално и четиримата съдии от назначената за двубоя бригада да бъдат от града на отбора домакин, като назначението им трудно може да бъде отдадено на съвпадение – се казва в декларация на клуба. – Несъмнено Георги Кабаков е един от най-добрите български рефери и ние не се съмняваме в неговите професионални качества, както и в тези на колегите му край страничната линия. Фактът обаче, че той и колегите му живеят и работят в Пловдив създават предпоставки за субективизъм при отсъжданията в хода на двубоя. Вероятността върху тях да повлияят граждани и привърженици на отбора домакин съществува в пълна сила и такова назначение е меко казано странно. Още повече, че председателят на Съдийската комисия, която определя съдийските наряди също е от Пловдив. Като отчитаме повишения заряд на предстоящия двубой и факта, че при последната среща между двата тима в Пловдив нашият отбор бе сериозно ощетен категорично считаме, че с подобни действия се нарушава духа на честната игра.“", "date": "2019.09.20", "title": " „Берое“ скочи на съдийската комисия"}
{"url": "https://trud.bg/%d0%b2%d0%bb%d0%b0%d0%ba-%d0%bf%d1%80%d0%b5%d0%b3%d0%b0%d0%b7%d0%b8-23-%d0%b3%d0%be%d0%b4%d0%b8%d1%88%d0%b5%d0%bd-%d0%bc%d0%b8%d0%b3%d1%80%d0%b0%d0%bd%d1%82-%d0%b2-%d1%81%d0%b5%d0%b2%d0%b5%d1%80%d0%bd/", "text": "Влак прегази мигрант в Северна Македония. Мъжът, идентифициран само с инициалите А.И, бил на 23 години, предаде БТА. Според информация на полицията той е бил от Пакистан. Инцидентът се случил близо до град Градско в централните части на страната. Мигрантите, които влизат нелегално от Гърция в Северна Македония, често използват железопътните линии като ориентир за по-лесно придвижване до Сърбия, откъдето се надяват да се доберат до по-богати европейски страни. През 2015 г. 14 мигранти бяха ударени от влак, докато вървели по линията. Броят на заловените нелегални мигранти, преминаващи от Гърция в Северна Македония, тази година се е увеличил с 20%. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.09.20", "title": " Влак прегази 23-годишен мигрант в Северна Македония"}
{"url": "https://trud.bg/%d0%b1%d0%be%d1%80%d0%b8%d1%81%d0%bb%d0%b0%d0%b2-%d1%86%d0%b5%d0%ba%d0%be%d0%b2-%d0%bf%d1%80%d0%b5%d0%b4-%d1%82%d1%80%d1%83%d0%b4-%d0%ba%d0%b0%d0%bb%d0%bf%d0%b0%d0%ba%d1%87%d0%b8/", "text": "„Случаят е скандален и поставя под тежко съмнение професионалните и етични качества на известния с грантовите си зависимости съдия Калин Калпакчиев.“ Това заяви пред „Труд“ д-р Борислав Цеков от Института за модерна политика по повод  . Той е осъден на 20 години затвор за убийството на студента Андрей Монов, а само преди два месеца Софийският градски съд отказа да го освободи. „Твърденията на съда, че убиецът се бил поправил са не просто гавра с паметта на жертвата и на техните близки, те са гавра със самата идея за справедливост и морал. Калпакчиев трябва да подаде оставка“, категоричен е Борислав Цеков. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.09.20", "title": " Борислав Цеков пред „Труд“: Калпакчиев трябва да подаде оставка\t"}
{"url": "https://trud.bg/%d0%be%d1%82%d0%ba%d1%80%d0%b8%d1%85%d0%b0-%d0%bd%d0%b0%d0%b9-%d0%bc%d0%be%d0%b4%d0%b5%d1%80%d0%bd%d0%b0%d1%82%d0%b0-%d0%bf%d1%80%d0%b5%d1%87%d0%b8%d1%81%d1%82%d0%b2%d0%b0%d1%82%d0%b5%d0%bb%d0%bd/", "text": "Във Видин бе открита най-модерната пречиствателна станция в страната. Тя е на стойност над 18 млн. лв. и е част от общия проект за рехабилитация на водоснабдителната и канализационна система във Видин по оперативна програма „Околна среда“, обясни кметът на града Огнян Ценков. „Обектът е приет от Държавната приемателна комисия на Дирекцията за национален строителен контрол за въвеждането в експлоатация“ , заяви Ценков. Съоръжението обработва отпадъчната вода на града със средно дневен дебит от 1440 литра на час или 400 литра в секунда. Прилага се технология за механично и биологично пречистване на водата, като се отделя метан, за производство на електро и топлоенергия за нуждите на пречиствателната станция.", "date": "2019.09.20", "title": " Откриха най-модерната пречиствателна станция в страната"}
{"url": "https://trud.bg/%d0%b5%d0%ba%d0%be-%d0%ba%d0%be%d0%bb%d0%b5%d0%ba%d1%86%d0%b8%d1%8f-%d1%85%d0%b8%d1%82-%d0%bd%d0%b0-%d1%81%d0%b5%d0%b4%d0%bc%d0%b8%d1%86%d0%b0%d1%82%d0%b0-%d0%bd%d0%b0-%d0%bc%d0%be%d0%b4%d0%b0%d1%82/", "text": "Колекцията е вдъхновена от промените в климата Екологичната колекция “Засади дърво – създай бъдеще” (Plant a tree – create a future) есен-зима 2019-2020 на Аксел Харди беше представена за първи път по време на откриването на седмицата на модата в София и се превърна в една от най-интересните за посетителите. Дизайнерката, носител на “Златна игла 2019” за модна иновация, показа облекла изцяло от естествени материали. Символ на колекцията е дървото, което присъства като декоративни елементи в повечето от визиите. Джинси на световни марки (непродаваеми поради модел или размер) са използвани за специална линия рециклирани облекла. Те са съчетани с плетива от прежда, също направена от джинсови отпадъци. За предстоящия есенно-зимен сезон дизайнерката предлага и нова линия връхни облекла – двулицеви и мултифункционални. Колекцията на Аксел Харди е вдъхновена от промените в климата и е заредена с посланието всеки да се погрижи за нашия общ дом – планетата земя, като засади поне едно дърво. За дизайнерката екологичната мода е мисия, която тя следва през последните 20 години чрез използване на естествени суровини, органично багрене и безотпадъчно производство. Материите използвани в колекцията са обработени по екологични стандарти и включват лен, памук, дървесна вискоза, бамбукова прежда, свежа виржинска вълна, алпака, естествена коприна, тафта, дантела и деним. Цветовете са в синхрон с природата: различни нюанси на зелено, пастелно кафяво, охра, тютюнево, коралово, червено, камел, тюркоазено, циклама, айвъри, черно и антрацит. Дефилето на Аксел Харди по време на седмицата на модата беше открито от Никол Предьова в рокля с нежно усукан по тялото силует, съчетана с наметка тип пончо с ефектна апликация от релефни клони. Мис България Габриела Василева представи рокля съчетание от мек памучен плат с дантела батик в цвят “есенна гора” и меко антрацитено плетиво. Роклята е с типичните за дизайна на Аксел Харди шнурове, които променят силуета и дължината на роклята. Мантото към нея е двулицево от памучно плетиво и еко кожа. Визията е допълнена от шикозни аксесоари в същата гама. Друго ефектно предложение на дизайнерката Аксел Харди, представено от Мис България Росица Иванова, е раздвижено широкополо манто от вълнен плат с прикачен подвижен джоб-чанта в ярките контрастни цветове – циклама и тюркоаз. То е съчетано с мека памучна рокля с релефни тегели, символизиращи клони, в комбинация с кръгъл шал. Сред представените облекла присъстваше и плътно есенно ленено пончо, ръчно рисувано лично от дизайнерката отново със символа на колекцията – дървото през есента. Пончото, показано от Жана Янева, е в съчетание с рокля от лен и памук в есенни тонове с горна част от естествена коприна в красив принт. Допълнение към визията е кожен колан с шнурове със запазения знак на дизайнерката – символа на безкрайността, вплетен в двете букви на името Аксел Харди. Този знак символизира неограничените човешки възможности и въображение и присъства в облеклата по различни оригинални начини. От рециклираната линия бяха представени няколко визии, сред които разкроена пола от нови непродадени джинси, ефектно декорирани с раирани триъгълници в цвят деним и сиво. Полата е съчетана с къс мек памучен пуловер с триъгълен силует, кръгъл пачуърк шал и яке от деним плетиво от регенерирана прежда (направена от джинси). Дефилето закри Никол Предьова с ръчно плетена авангардна мъхеста жилетка от мека вълнена прежда, съчетана с ръчно плетена на една кука памучна рокля с акцент – шнурове, като в тях са вплетени форми на листа, изразяващи символа на колекцията – дървото.     Жени Живкова налага „Минималистичен шик” Тоалетите са предназначени за работещата жена Модна къща “Жени стил” с дизайнер Евгения Живкова представи колекция “Минималистичен шик” есен-зима 2019-2020. Тя включва 60 облекла, разпределени в 9 теми с изчистени линии и функционалност. Дизайнерските предложения са насочени към работещата и амбициозна жена и са вдъхновени от естетиката на минимализма в модата, чиято философия е да се отърсим от всичко излишно и да запазим само основните елементи в облеклото, които лесно влизат в синхрон помежду си. Ревюто се състоя в Националния дворец на културата, зала 3 и за първи път беше отворено за посетители с билети, освен с покани. Роклите през този сезон са прави и леко разкроени с дължини около и под коляното. При някои модели в долната част има волани и плисета. Малката черна рокля е представена в различни варианти – като например рокля-смокинг и класическа малка черна рокля. Също така за официални поводи дамите могат да облекат смокинг с втален или прав силует, съчетан с панталон.", "date": "2019.09.20", "title": " Еко колекция хит на Седмицата на модата\t"}
{"url": "https://trud.bg/%d1%82%d0%b0%d0%b9%d0%b1%d0%b5-%d0%be%d1%82%d1%81%d1%82%d1%8a%d0%bf%d0%b8-%d1%82%d0%b8%d1%82%d0%bb%d0%b0%d1%82%d0%b0-%d1%81%d0%b8-%d0%b7%d0%b0-%d1%81%d0%b5%d0%ba%d1%83%d0%bd%d0%b4%d0%b8/", "text": "Секунди не стигнаха на Тайбе Юсеин да защити световната си титла в борбата. Във финала на първенството в Казахстан нашето момиче падна с 3:5 от Айсулу Тинибекова (Киргизстан) при 62-килограмовите. Резултатът бе 3:3, като Тайбе имаше предимство, тъй като последна взе 2 точки, за да изравни. Но не успя да задържи аванса. Петата от олимпиадата Рио 2016 нямаше какво да губи, хвърли се в решителна атака, която се оказа успешна и ликува със златото.  Все пак на шампионата Тайбе изпълни цел №1 – взе олимпийска квота още с класирането си на полуфиналите. А визата е първа за родната борба за игрите Токио 2020. В свободния стил при мъжете обаче Мирослав Киров и Али Умарпашаев отпаднаха рано. В олимпийската категория до 74 кг Киров претърпя поражение от Нестор Тафур Бариос (Колумбия) с 4:8. Умарпашаев пък тръгна с туш срещу Семьон Радулов (Украйна), но след това загуби от узбека Нарвузов с 6:7 в неолимпийската категория до 70 кг. Утре на тепиха излиза последният ни представител Светослав Димитров (86).  Преди това Айк Мнацаканян (72) взе бронз при класиците, а Юлияна Янева (65) се бори с травма и завърши пета. Снимка КОСТАДИН АНДОНОВ", "date": "2019.09.20", "title": " Тайбе отстъпи титлата си за секунди"}
{"url": "https://trud.bg/%d1%81%d0%b8%d0%b1%d0%b5%d0%bb-%d0%ba%d0%b5%d0%ba%d0%b8%d0%bb%d0%b8-%d0%b5-%d0%b7%d0%b2%d0%b5%d0%b7%d0%b4%d0%b0-%d0%b2-12-%d0%bf%d0%be%d1%80%d0%bd%d0%be-%d1%84%d0%b8%d0%bb%d0%bc%d0%b0/", "text": "Сибел Кекили е германска актриса от турски произход. През 2002 година, докато търси работа, приема да се снима порно филми и участва в общо 12 продукции. След като завършва специален курс, работи в администрацията на Кьолн, в службата по чистота. При разходка из местния мол е забелязана от режисьор и поканена на кастинг. Кекили е одобрена и получава ролята на млада германка от турски произход, извършила неуспешен опит за самоубийство. Днес Сибел е изключително високо ценена актриса и извън порно индустрията, като вече два пъти печели „Лола“, най-престижната награда в немското кино.  Сибел Кекили е родена на 16 юни 1980 година в Хайлброн, Германия. Родителите и са турски емигранти. В училище момичето показа завидни знания и завършва с отлична диплома. На 18 завършва специален курс и започва да работи в администрацията на Кьолн, в службата по чистота. Но рутината в държавната администрация не е за бурната натура на младата туркиня и тя решава да се реализира в друга сфера. Напуска града и се мести в Есен. Тук започва дълго търсене на себе си: работи като продавачка, барманка, сервитьорка, промоутър и дори модел и порно актриса. Поради ниския ръст (163 см), момичето е канено само на фотосесии. При разходка из местния мол, Сибел е забелязана от режисьор и поканена на кастинг. Одобрена е и получава ролята на млада германка от турски произход, извършила неуспешен опит за самоубийство. Драмата „Глава в стената“ излиза през 2004 г. и веднага получава най-високото отличие на Берлинския филмов фестивал – „Златна мечка“. Филмът печели наградата FIPRESCI за актуалността на темата и дълбоките социални проблеми. „От собствен опит знам, че физическите и психическите насилия са нещо нормално мюсюлманските семейства. И дори да съм роден в Германия, аз си оставам туркиня”, казва Сибил. Успешният дебют допринася за бързото развитието на актьорската кариера на Сибел Кекили. Тя участва в много международни проекти, а работата й не остава незабелязана от професионалистите. И така, заради ролята си във филма „Зимни пътувания“ (2006), тя е призната за „Най-добрата актриса“. Нов успех й носи филмът „Чужденец“ през 2010 г. Главната героиня Умай е изиграна от Сибел, млада турска жена, която напуска родината си, за да избяга от жестокия си съпруг и да даде шанс на сина си за по-добър живот. Лентата получава световно признание и донася награда на Кекили в номинацията „Най-добра актриса“ на международния филмов фестивал „Трибека“, както и най-високото отличие в немското кино „Лола“. През 2010 г. Сибел получава предложение от HBO да се снима в култовия сериал Game of Thrones. Режисьорът на кастинга на проекта вижда Сибел във филма „Чужденец“ и, впечатлен от нейната игра, й изпраща покана за кастинг. В резултат на това актрисата участва в 20 епизода, играейки Шае – любимата на джуджето Тирион Ланистър. Ето как описва това преживяване: „Разбира се, беше ясно, че това е скъп филм. Преди това участвах в нискобюджетни продукции, това беше необичайно за мен. Е, и освен това не забелязах веднага този успех. Първите сезони на поредицата дори не ги гледах. Но като видях цялата тази истерия, реших да видя какво толкова сме направили.” Днес Сибел Кекили живее в Хамбург. Не е омъжена, но има връзка с по-млад мъж. Двойката все още няма деца. Актрисата не обича да посвещава никого, особено журналистите, в личния си живот. Отчасти тази позиция се обяснява с факта, че името й често се свързва със скандали. След успеха на филма „Глава в стената” журналистите от немското издание на Bild научават, че актрисата участва във филми за възрастни под псевдонима Dilar. Сибел не отрича и коментира: „Това е вярно. Бях млада и имах нужда от пари.“ Причината да участва във филмите за възрастни е, че дълго време младото момиче не успява да си намери работа. След като получава предложение, тя участва в 12 порно продукции. Според слуховете баща й дори се отказва от нея и не поддържа връзка с дъщеря си. През 2004 г. актрисата открито призова пресата да спре „тормоза“ и „унижението на човешкото достойнство“. Втората вълна на общественото възмущение се надигна след поредицата „Игра на тронове“. Последователите на Сибел в Instagram, особено от Турция, се срамуват заради ролята й на куртизанка. Звездата е принудена временно да блокира акаунта си. Негативната кампания обаче не се отразява никак зле на кариерата й. С участието в сериала „Игра на тронове“ Кекили се превърна в звезда от световен мащаб, а феновете оценяват не само нейния чар, но и смелия й подход при превъплъщението в проститутката Шае. В момента актрисата е заета с германския телевизионен проект „Сцена на престъпността“ (Tatort). Заедно с актьора Аксел Милбърг играят детективи, разплитащи сложни престъпления. Сибел продължава да отделя много време за работата си в обществени кампании срещу насилието и натиска над жените. Често е канена в журито на международни филмови прожекции. Например през юли 2017 г. Кекили участва в съдийския екип на Одеския международен филмов фестивал.", "date": "2019.09.20", "title": " Сибел Кекили е звезда в 12 порно филма\t"}
{"url": "https://trud.bg/%d0%bc%d0%b8%d0%bb%d0%b0%d0%bd-%d0%b8%d0%bd%d1%82%d0%b5%d1%80-%d0%bf%d1%81%d0%b2-%d0%b0%d1%8f%d0%ba%d1%81-%d0%b2-%d0%b5%d1%84%d0%b8%d1%80/", "text": "През уикенда феновете на футбола ще видят две от най-интересните европейски дербита – „Милан“ и „Интер“ ще изиграят първото за сезона Derby della Madonnina, а холандските ПСВ и „Аякс“ ще решат кой ще бъде едноличен лидер в Ередивизи. Най-голямото дерби от кръга на Апенините ще се играе в събота от 21,45 часа и ще се излъчва на живо по Макс Спорт 3. Общо седем са срещите от четвъртия кръг в Серия А, които могат да се гледат на живо. Внимание заслужават още „Ювентус“ – „Верона“ в събота от 19 часа, „Болоня“ – „Рома“ в неделя от 16 ч и „Лацио“ – „Парма“ в неделя от 21,45 ч.  А девет са битките в La Liga, които ще могат да се гледат по Макс Спорт 4. Най-интересен се очертава дубоят между „Севиля“ и „Реал“ (Мадрид) в неделя от 22 ч. В най-голямото дерби на холандския футбол пък излизат ПСВ (Айндховен) и “Аякс“ в неделя от 17,45 ч, а сблъсъкът ще се излъчва по Макс Спорт 2. Съперниците делят първите две места в подреждането с актив от 13 точки. Двубоят ще реши, кой ще е едноличен лидер след седмия кръг.", "date": "2019.09.20", "title": " „Милан“ – „Интер, ПСВ – „Аякс“ в ефира на Макс Спорт"}
{"url": "https://trud.bg/%d0%b4%d0%b5%d0%bf%d1%83%d1%82%d0%b0%d1%82%d1%8a%d1%82-%d0%be%d1%82-%d0%b2%d0%bc%d1%80%d0%be-%d0%b0%d0%bb%d0%b5%d0%ba%d1%81%d0%b0%d0%bd%d0%b4%d1%8a%d1%80-%d1%81%d0%b8%d0%b4%d0%b8-%d0%bf%d1%80%d0%b5-2/", "text": "Решения като това са стимул към обществото да не вярва на съдебната система, коментира пред „Труд“ депутатът от ВМРО Александър Сиди съдебното решение за  . Апелативният съд реши осъденият на 20 години затвор заради убийството на студента Андрей Монов в центъра на София през 2007 година да излезе на свобода 6 години по-рано, като мотивите на решението още не са ясни. „Разбира се едно решение на български съд няма как да бъде коментирано – решенията на българския съд се изпълняват. Аз мога да коментирам единствено публичните изявления по темата: Не разбирам това решение. Според мен то е неправилно. Според мен е необосновано. Нека да видим какви са мотивите, на съда“, каза още Сиди. „Това, което ме притеснява в това освобождаване е големият шум, който вдигнаха анти-Българския хелзинкски комитет преди години по отношение на този доказан и осъден в български съд убиец. Публичните изяви на председателя на съдебния състав, които категорично защитават определени политически либерални възгледи в сериозните говорители по либералните теми в българското общество – нещо, което не би трябвало според мен да е допустимо, но в крайна сметка разбира се съвестта и моралът са лично негови и неговите допирни точки с правозащитни организации като Хелзинкскя комитет, които доказано работят против интереса на България и българските граждани“, каза той. „Това ме притеснява в този случай, защото след освобождаването на доказан убиец 6 и половина години по-рано в българското общество липсва усещането за справедливост и решения като това от вчера са допълнителен стимул към обществото да не вярва на своята съдебна система, която би трябвало да бъде гарант за демократичността в страната. Вероятно буквата на закона е спазена, въпреки, че отново по медийни публикации мога да съдя, че администрацията на затвора не е дала положително становище, а положителното становище от администрацията на затвора е едно от основанията за предсрочно освобождаване. Доколкото разбирам от медийни публикации няма такова положително становище – становището е било отрицателно. Това е спорното в решението на съда“, каза още депутатът но допълни, че трябва да се изчакат мотивите на съда. Според него решението е законово добре аргументирано и е спазена буквата. „За съжаление, обаче за пореден път показваме като държава, че не може само да се спази тази конкретна буква на закона, без да се съобразим с мнението отношението на обществото. Защото обществото търси справедкивост и когато Джок Полфрийман години наред обяснява за корумпирана и неработеща добре съдебна система, решение като това за съжаление са аргументи в полза на това, че същият този доказан убиец е бил прав“, каза още Сиди. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.09.20", "title": " Депутатът от ВМРО Александър Сиди пред „Труд“ за освобождаването на Полфрийман: Такова решение е стимул обществото да не вярва на съдебната система"}
{"url": "https://trud.bg/%d1%85%d1%80%d0%b8%d1%81%d1%82%d0%be-%d0%bc%d0%be%d0%bd%d0%be%d0%b2-%d0%b1%d0%b0%d1%89%d0%b0-%d0%bd%d0%b0-%d1%81%d1%82%d1%83%d0%b4%d0%b5%d0%bd%d1%82%d0%b0-%d1%83%d0%b1%d0%b8%d1%82-%d0%be%d1%82/", "text": "„Точно преди празнуването на Деня на независимистта, съдия Калин Калпакчиев показа колко сме зависими. Решението на съда е позор за България и подигравка с българите. Като знам, кои са хората, които са взели това решение. Тези хора просто изпълниха поръчката от господарите им, които им плащат. Хубаво е, че снимките им ги има, особенно на Калпакчиев. Хората като го срещнат могат и имат право да изразят отношението си и благодарността към него, че опозори България“, каза днес пред „Труд“ Христо Монов, баща на студента, убит от Джок Полфрийман. Коментарът на Монов е във връзка с пускането на свобода почти 7 г. предсрочно на Полфрийман. Решението бе в  апелативен съд и шеф на съюза на съдиите Калин Калпакчиев. Днес Софийският апелативен съд публикува   освобождаване на Джок Полфрийман, осъден на 20 г. затвор за убийството на студента Андрей Монов. „Българската държава се подигра с български граждани в лицето на съда. Тримата съдии – този Калпакчиев и двете съдийки, ще носят върху себе си един нравствен позор. Едно само не им пожелавам – да преживеят същото, което преживяхме със съпругата ми и приятелите на сина ми“.   жертвата пред DarikNews.bg. вчера. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.09.20", "title": " Христо Монов, баща на студента, убит от Полфрийман, пред „Труд“: Съдия Калпакчиев показа колко е зависим"}
{"url": "https://trud.bg/%d0%b2%d0%b5%d0%b6%d0%b4%d0%b8-%d1%80%d0%b0%d1%88%d0%b8%d0%b4%d0%be%d0%b2-%d0%bf%d1%80%d0%b5%d0%b4-%d1%82%d1%80%d1%83%d0%b4-%d1%81%d0%bb%d1%83%d1%87%d0%b0%d1%8f%d1%82-%d1%81-%d0%b4/", "text": "Този случай е отвратителен. Няма как да одобрявам решението за предсрочното му освобождаване, особено с гнусната намеса на Хелзинкския комитет – още малко трябва да благодарим на всички, които убиват българи. Законът трябва да бъде строг – не може да се отнема човешки живот и после да му даваме награда, коментира пред „Труд“ председателят на парламентарната комисия по културата и медиите Вежди Рашидов  . Става нещо, което не е смешно, а тъжно и отвратително. Ако умишлено е отнет човешки живот, няма какво да се умува – има си наказание. Ние винаги с уважение гледаме към българския съд, никога не сме си позволявали да обсъждаме решенията му – аз като политик не съм си го позволявал – но този случай вече е близо до порнографията, подчерта Рашидов. Този конкретен случай е вреден за цялото общество и не е почтен – създава усещане за безнаказаност. Остава да започне да благодарим и да раздаваме орден „Стара планина“ за това, че убиват българите. Не е въпросът да озлобеем и да искаме човекът да страда, но той е отнел умишлено човешки живот. Стига сме унижавали българите! Ако сме правова държава – защото съдебната система е гръбнакът на обществото, не бива да го допуска, призова Вежди Рашидов.", "date": "2019.09.20", "title": " Вежди Рашидов пред „Труд“: Случаят с Джок Полфрийман създава чувство за безнаказаност, унижава българите"}
{"url": "https://trud.bg/%d0%b0%d1%80%d0%b5%d1%81%d1%82-%d0%b7%d0%b0-59-%d0%b3%d0%be%d0%b4%d0%b8%d1%88%d0%bd%d0%b0-%d0%bc%d0%b0%d0%bc%d0%b0%d0%bd/", "text": "Известната маман Сара /59 г./ от Шумен била задържана от полицията в четвъртък за склоняване към проституция на 36-годишна жена. До ареста се стигнало след няколко дни наблюдение на жилището й на бул.“Славянски“ 5. Цивилни криминалисти участвали в полицейската операция по противодействие на престъпления срещу личността. Установено било, че жената склонява към проституция или блудствени действия 36-годишна местна жителка, която била адресно регистрирана в нейното жилище. Най-вероятно така по-младата е трябвало да мине за квартирантка на маман. За извършено престъпление по чл.155 ал. 1 от НК е образувано досъдебно производство и работата по случая продължава под надзор на прокурор от Районната прокуратура в Шумен. В петък Районен съд в Шумен е взел решение за налагане на постоянен арест по искане на прокуратурата, научи „Труд“. През май 2013 г. маман отново попадна ареста, но за склоняване към платена любов на две жени. В края на същата година я осъдиха на 1 г. и 8 месеца затвор. Преди да се стигне до ефективното наказание магистратите трябваше да разсъждават върху 10 медицински документа за здравословното състояние на шуменката. Включително и психоекспертиза доказа вменяемост. За времето от 2007 до 2010 г. шуменката пак беше в затвора.", "date": "2019.09.20", "title": " Арест за 59-годишна маман"}
{"url": "https://trud.bg/%d0%b2-%d0%b0%d0%b2%d1%81%d1%82%d1%80%d0%b0%d0%bb%d0%b8%d1%8f-%d0%b8%d0%b7%d0%bd%d0%b5%d0%bd%d0%b0%d0%b4%d0%b0%d0%bd%d0%b8-%d0%be%d1%82-%d0%be%d1%81%d0%b2%d0%be%d0%b1%d0%be%d0%b6%d0%b4%d0%b0%d0%b2/", "text": "Новината за   светкавично обиколи планетата и намери широка аудитория у родината на престъпника. Въздържайки се от скандални заглавия, мнозинството от австралийските информационни сайтове, радиа и телевизии представят обективно случилото се. Въведението на телевизия SBS гласи: “България неочаквано освободи предсрочно австралиецът Джок Полфрийман“. Електронното издание на регионалния всекидневник West Australia Today обръща внимание на жителите на Сидни, че техен „съгражданин“ е бил помилван у нас след 11 години зад решетките за убийство. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.09.20", "title": " В Австралия изненадани от освобождаването на Полфрийман"}
{"url": "https://trud.bg/%d0%b1%d0%be%d1%80%d0%b8%d1%81%d0%be%d0%b2-%d0%ba%d1%8a%d0%bc-%d0%bc%d0%b8%d0%bd%d0%b8%d1%81%d1%82%d1%8a%d1%80%d0%b0-%d0%bf%d0%be-%d0%bc%d0%b8%d0%b3%d1%80%d0%b0%d1%86%d0%b8%d0%be%d0%bd%d0%bd%d0%b0/", "text": "Министър-председателят Бойко Борисов се срещна с министъра по миграционната политика на Република Гърция Георгиос Кумуцакос, съобщиха от правителствената информационна служба. Премиерът Борисов изтъкна, че България и Гърция традиционно имат сходни позиции по въпросите на миграцията и убежището. „Готови сме да продължим да работим заедно в отстояването на общите интереси като държави на предна линия“, добави министър-председателят и акцентира върху сериозната работа на страната ни по охраната на външната граница на Европейския съюз. Българският министър-председател отбеляза, че Гърция е една от най-засегнатите държави от миграционната криза през последните години и няма как това да не се отрази и на България. Оценяваме високо усилията ви за справяне с това голямо предизвикателство, заяви премиерът Борисов и добави, че страната ни участва активно в дейностите, които са насочени за подпомагане на нашата съседка и които са координирани от различните европейски агенции. Същевременно българският министър-председател подчерта, че трябва активно сътрудничество с Турция по темата миграция. В рамките на разговора премиерът Бойко Борисов посочи, че взаимодействието ни с Гърция в сферата на вътрешните работи е на много високо ниво. „Работим заедно за противодействие на трансграничната престъпност, незаконната миграция, трафика на хора, контрабандата на стоки. Прилагаме най-добрите европейски и шенгенски практики“, категоричен беше българският министър-председател. Премиерът Борисов специално обърна внимание на регионалното сътрудничество и подкрепата за европейската перспектива на Западните Балкани. Според българския министър-председател по този съвместен приоритет ще бъде от полза да има още по-тясна координация на двустранно равнище, в рамките на ЕС и НАТО и в регионален план.", "date": "2019.09.20", "title": " Борисов към министъра по миграционната политика на  Гърция: Трябва активно сътрудничество с Турция"}
{"url": "https://trud.bg/%d0%bd%d1%8f%d0%bc%d0%b0-%d1%81%d1%8a%d0%b3%d0%bb%d0%b0%d1%81%d0%b8%d0%b5-%d0%b7%d0%b0-6-%d0%be%d1%82-%d0%be%d0%b1%d1%89%d0%be-105-%d0%b8%d0%b7%d0%b1%d0%b8%d1%80%d0%b0%d1%82%d0%b5%d0%bb%d0%bd%d0%b8/", "text": "За 6 от общо 105 избирателни комисии не постигнаха съгласие партиите и коалициите в Търговище по време на консултациите, свикани от кмета д-р Дарин Димитров. Това съобщиха от пресцентъра на Общината. По тяхна информация „Обединени патриоти“, „Воля“ и ДПС имат разминавания относно ръководствата на Секционните избирателни комисии в селата Алваново, Горна Кабда, Здравец, Кръшно, Мировец, както и за една от село Лиляк. По процедура, в срок до 25 септември, Община Търговище трябва да внесе предложенията за състава на СИК в Общинската избирателна комисия, която да назначи членовете служебно, уточняват от администрацията. Общият брой членове на комисии за местните избори в общината е 830. ГЕРБ участва в СИК с 273 членове и има по едно място в ръководствата на всяка от комисиите. Коалиция „БСП за България“ има 229 членове и участие с по един човек в ръководството на всяка от комисиите. ДПС има представители в ръководството на 41 комисии и общо 104 членове в секционните комисии. „Воля“ има 19 участници в ръководството и общо 104 души в комисиите. Коалиция „Обединени патриоти” ще бъде представлявана също от 104 членове в СИК, като 44 от тях са в ръководството. Коалиция „Демократична България – обединение“ е с 16 редови представители в СИК, без квота в ръководствата, посочват още от Общината.", "date": "2019.09.20", "title": " Няма съгласие за 6 от общо 105 избирателни комисии в Търговище"}
{"url": "https://trud.bg/%d0%ba%d1%80%d0%b8%d0%bc%d0%b8%d0%bd%d0%b0%d0%bb%d0%b8%d1%81%d1%82-%d0%be%d1%82-%d0%bd%d0%be%d0%b2%d0%b0-%d0%b7%d0%b0%d0%b3%d0%be%d1%80%d0%b0-%d1%81%d1%82%d0%b0%d0%bd%d0%b0-%d0%b2%d1%82%d0%be%d1%80/", "text": "Криминалист от Нова Загора спечели два сребърни медала в републиканското първенство по карате за служители на МВР, съобщиха от ОД на МВР в Сливен. В турнира, провел се във Варна, са участвали отбори на всички областни дирекции, на софийската дирекция и на Главна дирекция „Борба с организираната престъпност“. Георги Кайраков се е класирал втори в индивидуалните дисциплини „ката“ и „кумите“, в категория + 84 кг. Новозагорецът се състезава от 2012 , още като школник в Центъра за специализирана полицейска подготовка във Варна. След постъпването си в РУ на МВР – Нова Загора е спечелил 8 златни, 5 сребърни и 4 бронзови медала. Треньор на отбора на ОД на МВР – Сливен е мл.полицейски инспектор в участък „Запад“ Диан Стоянов. За поредния си успех новозагорският криминалист бе поздравен от директора на ОД на МВР – Сливен ст.комисар Димитър Величков.", "date": "2019.09.20", "title": " Криминалист от Нова Загора стана втори на републиканско по карате"}
{"url": "https://trud.bg/%d0%bc%d0%b2%d0%bd%d1%80-%d0%bd%d1%8f%d0%bc%d0%b0-%d0%b8%d0%bd%d1%84%d0%be%d1%80%d0%bc%d0%b0%d1%86%d0%b8%d1%8f-%d0%b7%d0%b0-%d0%b7%d0%b0%d1%81%d0%b5%d0%b3%d0%bd%d0%b0%d1%82%d0%b8-%d0%b1%d1%8a%d0%bb/", "text": "Няма информация за засегнати български граждани при вчерашните силни дъждове в Северна Гърция, включително в Солун,  . Това съобщиха от пресцентъра на Министерството на външните работи (МВнР). От Генералното консулство в Солун информират, че обстановката в града е нормализирана. Валежите снощи са засегнали основно западната част на Солун, където противопожарната служба е оказала съдействие за отводняване. В Генералното ни консулство не са постъпвали сигнали за засегнати или пострадали български граждани. Министерството на външните работи съветва българските граждани, които пребивават на територията на Гърция или планират пътуване до страната, да следят актуалната информация за метеорологичната обстановка. При необходимост от съдействие сънародниците ни могат да се свържат с генералното консулство в Солун на следните телефони: +30 2310 829 210; +30 2310 869 520. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.09.20", "title": " МВнР: Няма информация за засегнати български граждани при наводненията в Северна Гърция"}
{"url": "https://trud.bg/%d0%b2%d0%b5%d1%80%d1%81%d1%82%d0%b0%d0%bf%d0%b5%d0%bd-%d0%bd%d0%b0%d0%b9-%d0%b1%d1%8a%d1%80%d0%b7-%d0%b2-%d1%81%d0%b8%d0%bd%d0%b3%d0%b0%d0%bf%d1%83%d1%80-%d0%b3%d1%80%d0%be%d0%b6%d0%b0%d0%bd-%d0%be/", "text": "Макс Верстапен (“Ред Бул“) бе най-бърз в първата свободна тренировка за Гран при на Сингапур от Формула 1. Тройката допълниха Себастиан Фетел (“Ферари”) и Люис Хамилтън (“Мерцедес”). Съотборниците на последните двама обаче имаха проблеми. Пилотът на „червените кончета“ Шарл Леклер остана едва предпоследен, след като болидът му блокира на четвъртата предавка и се прибра в бокса. А Ботас изпусна завой, блъсна се странично в огражденията и също приключи сесията. Същевременно тимът на „Хаас“ обяви, че ще задържи Роман Грожан и за следващия сезон, в който отново ще си партнира с Кевин Магнусен. „Уилямс“ обаче се разделя с Роберт Кубица в края на 2019-а.", "date": "2019.09.20", "title": " Верстапен най-бърз в Сингапур, Грожан остава в „Хаас“"}
{"url": "https://trud.bg/%d0%b4%d0%b2%d0%b8%d0%b6%d0%b5%d0%bd%d0%b8%d0%b5%d1%82%d0%be-%d0%bf%d1%80%d0%b8-%d1%82%d1%83%d0%bd%d0%b5%d0%bb-%d0%b6%d0%b5%d0%bb%d0%b5%d0%b7%d0%bd%d0%b8%d1%86%d0%b0-%d0%ba%d1%8a%d0%bc-%d0%b1/", "text": "Движението по главен път Е-79 в посока Благоевград при тунел “Железница“ се осъществява поетапно в двете посоки заради катастрофа. Това съобщи говорителят на ОД на МВР-Благоевград Йорданка Шаркова. „Катастрофата е станала между два леки автомобила. Към момента няма данни за сериозно пострадали. Лентата в посока Благоевград е затворена за движение“, заяви тя, цитирана от БНР. На мястото на инцидента има полицейски екипи, които регулират движението. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.09.20", "title": " Движението при тунел „Железница“ към Благоевград е затруднено заради катастрофа"}
{"url": "https://trud.bg/%d0%bc%d0%b8%d0%bd%d0%b8%d1%81%d1%82%d1%8a%d1%80-%d0%b0%d0%b2%d1%80%d0%b0%d0%bc%d0%be%d0%b2%d0%b0-%d0%bc%d0%b0%d0%b3%d0%b8%d1%81%d1%82%d1%80%d0%b0%d0%bb%d0%b0-%d1%82%d1%80%d0%b0%d0%ba%d0%b8%d1%8f/", "text": "Министерството на регионалното развитие и Агенция „Пътна инфраструктура“ обмислят проект за разширение на магистралата участъка между Пловдив и София. „Автомагистрала „Тракия“ е отесняла в участъка между София и Пловдив в двете посоки и се налага да бъде разширена“, обяви министърът на регионалното развитие и благоустройството Петя Аврамова по време на днешния парламентарен контрол, предаде БНТ. Аврамова допълни, че управляваното от нея ведомство е запознато с проблема, но разширението на пътя не е сред основните приоритети към този момент. В бъдеще обаче ще бъде направена реконструкция.", "date": "2019.09.20", "title": " Министър Аврамова: Магистрала „Тракия“ е отесняла, мислим за разширяване между София и Пловдив"}
{"url": "https://trud.bg/%d0%b2%d1%8a%d0%bd%d1%88%d0%bd%d0%be-%d0%bc%d0%b8%d0%bd%d0%b8%d1%81%d1%82%d0%b5%d1%80%d1%81%d1%82%d0%b2%d0%be-600-%d0%b4%d0%b5%d0%bc%d0%be%d0%bd%d1%81%d1%82%d1%80%d0%b0%d1%86%d0%b8%d0%b8-%d1%81%d0%b0/", "text": "Повече от 600 демонстрации са планирани в САЩ на 20 и 27 септември като част от глобална стачка, посветена на борбата с климатичните промени. Това съобщиха от пресцентъра на Министерството на външните работи. За днес протестни действия са обявени в множество големи градове на територията на САЩ, включително Вашингтон, Ню Йорк, Лос Анджелис, Чикаго, Бостън, Маями и др. Обявените локации на демонстрациите в тези градове между 11.00 ч. и 17.00 ч. местно време на 20 септември 2019 г. са следните: – Ню Йорк: сборен пункт – църквата „Сейнт Поул“, бул. „Бродуей“ 219 (St. Paul Chapel, 209 Broadway);  – Вашингтон: парк „Джон Маршал“ (John Marshall Park) между ул. „Си“ (C St) и „Пенсилвания авеню“ (Pennsylvania Ave);  – Чикаго: Гранд парк (Grand park) в участъка между „Кълъмбъс драйв“ (Columbus Drive) и „Рузвелт роуд“ (Roosevelt Road);  – Лос Анджелис: площад „Пършинг“ (Pershing Square, 532 S Olive St);  – Бостън: площадът пред кметството на Бостън (Boston City Hall Plaza);  – Маями: кметството на Маями Бийч (Miami Beach City Hall). МВнР препоръчва на нашите сънародници, пребиваващи в САЩ, да избягват местата на стачните действия, като следят актуалната информация в медиите, както и на сайтовете на кампанията, които се обновяват постоянно –   и  . При необходимост от съдействие българските граждани могат да се свържат със задграничните ни представителства в САЩ на следните телефони: – Посолство на Република България във Вашингтон: +1 202 387-0174; +1 202 387-5770;  – Генерално консулство на Република България в Ню Йорк: +1 212 935 4646; +1 212 935 7938;  – Генерално консулство на Република България в Лос Анджелис: +1 310 4373606; +1 3104786700;  – Генерално консулство на Република България в Чикаго: +1 312 752 0661; +1 312 867 1904.", "date": "2019.09.20", "title": " Външно министерство: 600 демонстрации са планирани в САЩ на 20 и 27 септември"}
{"url": "https://trud.bg/%d0%b8-%d0%b2%d1%80%d0%b0%d1%86%d0%b0-%d1%81%d0%b8-%d0%b8%d0%bc%d0%b0-%d0%bf%d0%b8%d0%ba%d0%b0%d0%b5%d1%89%d0%be-%d0%bc%d0%be%d0%bc%d1%87%d0%b5%d0%bd%d1%86%d0%b5-%d1%81%d0%bd%d0%b8%d0%bc%d0%ba%d0%b8/", "text": "И Враца се сдоби с бяла статуя на пикаещо момченце. Тя много напомня за Манекен Пис – символът на Брюксел. Поставена е в Парка „Руски“ точно срещу паметника на Васил Кънчов. В рамките на строително-монтажните работи е поставена и реплика на статуята, която е била в парка, преди повече от 20 години. От началото на месец септември започна реконструкцията на парк „Руски“, като осигурените средства от бюджета са над 35 000 лв., съобщават от Община Враца. Към момента е изградено водно огледало, с каскада и фонтан. Предстои монтирането на чешма, както и обновяване на алеите и зелените площи в района, уточняват още Общината. Кметът Калин Каменов коментира, че съвсем скоро паркът ще има коренно различна визия. „С осигурените средства от бюджета започнахме реконструкцията на целия район около площад „Руски“ и възстановихме статуята, която се намираше в парка преди десетилетия. Подготвяме проекти за обновяване на съществуващите паркови пространства, както и изграждането на нови зони за отдих“ – заяви Каменов.", "date": "2019.09.20", "title": " И Враца си има пикаещо момченце (снимки)\t"}
{"url": "https://trud.bg/%d1%83%d0%bd%d0%b8%d1%89%d0%be%d0%b6%d0%b0%d0%b2%d0%b0%d0%bd%d0%b5-%d0%bd%d0%b0-%d0%b1%d0%b5%d0%bb%d0%be%d0%b3%d0%bb%d0%b0%d0%b2%d0%b8-%d0%bb%d0%b5%d1%88%d0%be%d1%8f%d0%b4%d0%b8-%d1%80%d0%b0%d0%b7/", "text": "Убитите птици са от рядък и застрашен вид Окръжната прокуратура в София е започнала разследване по досъдебно производство за унищожаване на лешояди от рядък и застрашен вид. Труповете им бяха открити на 18 и 19 септември в региона на село Бов и около Лакатник. Изследване на птиците е установило, че са от вида Белоглав лешояд, който е защитен от Закона за биологичното разнообразие. Едното пернато е било с маркировка, която показва, че е от колонията във Врачанския Балкан, като лешоядът е бил освободен още през 2011 година. Другата птица е млад и немракиран представител на вида, най-вероятно от местната колония. Прокуратурата е извършила оглед на местопроизшествието  и е иззела биологичен материал от намерените мъртви екземпляри. Назначени са съответните експертизи, които да установят причината за смъртта на животните, а разследването по делото продължава.", "date": "2019.09.20", "title": " Унищожаване на белоглави лешояди разследва прокуратурата"}
{"url": "https://trud.bg/%d0%b7%d0%b0%d0%b2%d0%b8%d1%81%d0%b8%d0%bc%d0%be%d1%81%d1%82%d0%b8%d1%82%d0%b5-%d0%bd%d0%b0-21-%d0%b2%d0%b5%d0%ba-%d0%b8%d0%bd%d1%82%d0%b5%d1%80%d0%bd%d0%b5%d1%82-%d0%b5-%d0%bd%d0%be%d0%b2%d0%b0/", "text": "„Технологиите, превръщайки се в неразделна част от ежедневието, подпомагат нашия природен ескейпизъм – желанието ни да избягаме от заобикалящата ни действителност, да я направим по-добра, по-поносима, по-съвършена. Интернет е новата религия, а архитект е самият човек – венецът на Мирозданието. Разбира се, триста дяволи са се наредили върху този рай и дебнат с милион изкушения, които всъщност са зависимости“. Така коментира модерните форми на зависимост експертът Антония Янакиева. Степента на притежаване на технологични устройства сред младите хора е висока, показват проведени изследвания и това е предпоставка да се развие зависимост към тях. Въпросът е, както и при другите зависимости, кога е престъпена границата, тъй като не всеки, който консумира алкохол, е алкохолик, нито който играе хазарт, винаги е зависим. Пред онези онези от нас, които помнят “истинско детство“, стои въпросът  къде са добрите стари игри за децата ни днес. Това може да прилича на вечния феноменологичен спор „млади срещу стари“. Когато днешните дигитализирани деца обаче станат родители, за тях детството, прекарано сред електроника, далеч от детските площадки, ще бъде норма. А може би те ще носят носталгия по добрия стар туитър, инстаграм, фейсбук и т.н, защото едва ли развитието на технологиите ще спре, по думите на Янакиева. „Това, което видово ни различава от животните, е способността да общуваме с думи. Езикът е нашата видова матрица, а тя се предава в семейството, в групата, в общността. Може би въпросът е как да учим децата си да създават автентични отношения с нас самите, родителите – през личния пример и отделеното време. Времето ни за тях е истинско въвличане в дейност, в разговор“, посочва експертът. Унищожително е, ако един родител, който бяга в друга действителност – интернет, социални мрежи, дава в ръцете на детето си заместител като телефон, таблет, компютър. Причината за това е, че дигиталната среда не е добра и здравословна, тя не е майка, защото няма лично отношение към нас, категорична е Янакиева.   Снимка:", "date": "2019.09.20", "title": " Зависимостите на 21 век: Интернет е новата религия, а архитект е самият човек"}
