{"url": "https://trud.bg/%d0%b1%d1%8a%d0%bb%d0%b3%d0%b0%d1%80%d0%b8%d1%8f-%d0%be%d1%81%d1%8a%d0%b6%d0%b4%d0%b0-%d1%88%d0%b5%d1%81%d1%82%d0%b8%d1%8f-%d1%8f%d0%b4%d1%80%d0%b5%d0%bd-%d0%be%d0%bf%d0%b8%d1%82-%d0%bd%d0%b0-%d0%ba/", "text": "Министерството на външните работи на България осъжда остро извършения от Корейската народно-демократична република (КНДР) на 3 септември 2017 г. шести по ред  . Това съобщиха от пресцентъра на МВнР. Тази поредна тежка провокация е сериозно нарушение на съответните резолюции на Съвета за сигурност на ООН и на споразумението за гаранциите на МААЕ. България категорично осъжда подобни действия, които водят до допълнително повишаване на напрежението в региона и представляват заплаха за световния мир и сигурност. Призоваваме КНДР да прекрати веднъж завинаги своята ядрена и балистична програма по цялостен и необратим начин, изпълнявайки в пълна степен своите международни ангажименти, както и да се ангажира с конструктивен диалог с международната общност за намирането на изход от ситуацията по мирен път. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.03", "title": " България осъжда шестия ядрен опит на КНДР"}
{"url": "https://trud.bg/%d1%82%d0%b5%d1%80%d0%b5%d0%b7%d0%b0-%d0%bc%d0%b5%d0%b9-%d0%b5-%d0%b3%d0%be%d1%82%d0%be%d0%b2%d0%b0-%d0%b4%d0%b0-%d0%bf%d0%bb%d0%b0%d1%82%d0%b8-%d1%81%d0%bc%d0%b5%d1%82%d0%ba%d0%b0-%d0%bf%d0%be-%d1%80/", "text": "Британският премиер Тереза Мей е готова да се съгласи да плати сметка по развода с ЕС в размер на 50 милиарда паунда в опит да започне търговски преговори, но пази това в тайна, за да избегне скандал по време на предстоящата конференция на Консевративната партия, твърдят британските медии, предаде  . Премиерът Мей призова проевропейски настроените депутати от Консервативната партия за подкрепа преди началото на обсъждането за Закона за отмяна на европейското законодателство през следващата седмица. Дясната ръка на премиера Деймиън Грийн заяви, че евентуален бунт в редиците на торите може да доведе на власт лейбъриста Джеръми Корбин. Тереза Мей обаче със сигурност ще има сблъсък с антиевропейски настроените депутати след днешното разкритие на вестник „Сънди таймс“, че е готова да плати 50 милиарда паунда като сметка по развода с ЕС само и само да започне търговски преговори. Според вестника, тя е инструктирала нейните служители да изготвят планове за плащания между 7 и 17 милиарда годишно в продължение на три години след като Великобритания напусне организацията. Тези планове обаче се пазят в тайна, тъй като тя не желае да има проблеми на конференцията на Консервативната партия следващия месец. Въпреки че от Даунинг стрийт отрекоха съобщението в „Сънди таймс“, източник, близък до правителството, заяви, че властите имат готовност да платят сметката по развода, но по-конкретна сума ще стане известна след конференцията. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.03", "title": " Тереза Мей е готова да плати сметка по развода с ЕС в размер на 50 млрд. паунда в опит да започне търговски преговори"}
{"url": "https://trud.bg/%d0%bc%d0%b0%d1%80%d0%b8%d1%8f-%d0%b3%d0%b0%d0%b1%d1%80%d0%b8%d0%b5%d0%bb-%d0%bd%d0%b0-%d0%b4%d0%b5%d0%bd-%d0%b8%d0%bc%d0%b0%d0%bc%d0%b5-%d0%bd%d0%b0%d0%b4-200-%d1%85%d0%b8%d0%bb%d1%8f%d0%b4%d0%b8/", "text": "ЕС създава общ европейски механизъм за координация срещу кибератаките. Той ще бъде с централно звено в Брюксел и до 2-3 седмици целият законодателен пакет ще бъде обявен. Това съобщи еврокомисарят  по „Цифрова икономика и общество „ Мария Габриел, която е лектор в X юбилейно издание на Летния университет на МГЕРБ. Имаме невероятно увеличение на кибератаките –над 300 % повече през 2016 г. спрямо предходната и над 200000 всеки ден, посочи Мария Габриел. Освен общ европейски механизъм, ще бъде предложено да се засили мандатът на Европейската агенция по сигурност, ситуирана в Гърция. Много е важно да създадем система за сертифициране на продуктите на ниво ЕС според изискванията за сигурност, тъй като  само след няколко години ще има над 20 милиарда свързани с интернет-продукта- от смартфоните до лаптопите, посочи още българският еврокомисар. Интернет носи много възможности , но той ни прави и много уязвими, допълни  Габриел. Тя припомни, че в ЕК е създаден интернет форум за борба срещу съдържание, което има терористични нагласи и цели. Той е в пряка връзка с Европол и има  92% успеваемост със свалени над 30000 такива съдържания. Много е важно държавите –членки да приложат навреме Директивата  за цифровата сигурност на мрежите, за която крайният срок е до месец май 2018г., посочи Мария Габриел. Според тази директива всяка една страна трябва да създаде звено за координация, свързано с борбата срещу кибератаките. Българският еврокомисар обърна внимание на географското блокиране онлайн, като според нея 52% от покупко-продажбите в нета не могат да се осъществят заради него. Друга важна инициатива е проектът  за безжичен и безплатен интернет за общините. В срок за три години ще го имат между 6000 и 8000 общини , като финансирането е от 120 млн.евро. Много е важно България да е сред активните, защото принципът, по който ще се разпределят парите, е „първи дошъл-първи обслужен”, обясни Мария Габриел, като увери, че формулярът за кандидатстване ще бъде максимално опростен. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.03", "title": " Мария Габриел: На ден имаме над 200 хиляди кибератаки\t\t\t"}
{"url": "https://trud.bg/%d0%bd%d0%b0%d0%b4%d1%80%d1%83%d1%81%d0%b0%d0%bd%d0%b8-%d0%bc%d0%bb%d0%b0%d0%b4%d0%b5%d0%b6%d0%b8-%d0%b4%d1%80%d0%b8%d1%84%d1%82%d1%8f%d1%82-%d1%81-%d0%b1%d0%b5%d0%bd%d1%82%d0%bb%d0%b8-%d0%b7/", "text": "Надрусани младежи са се ударили с „Бентли“ в кортежа на сръбския президент Александър Вучич в Белград, нацелвайки точно неговия автомобил, съобщи blic. Арестувани са трима души, на които е повдигнато обвинение заплаха за сигурността на президента. Задържаните са с мярка за неотклонение от 48 часа и се очаква те да бъдат разпитани утре. Свидетели разказват, че автомобилът „Бентли“, който е бил с испанска регистрация, се е движел с висока скорост на кръгово кръстовище, поднесъл е, завъртял се е и се е врязъл в колата на Александър Вучич. Други твърдят, че луксозната кола занесла, след като шофьорът й опитал да направи дрифт. В кръвта на шофьора са открити следи от употреба на кокаин.  Колоната, с която се е движел президентът, е била от три автомобила, като неговият е бил най-отпред. При удара е бил блокиран втория автомобил, в който служителите от националната служба за охрана са се оказали приклещени. Тримата, пътували в Бентлито, са работели като охрана на популярен нощен клуб в сръбската столица. В показанията си пред полицаите те обяснили, че взели луксозния автомолил от известен сръбски футболист, чест клиент на заведението. Според сръбските медии не става дума за опит за покушение, а за инцидент.", "date": "2017.09.03", "title": " Надрусани младежи дрифтят с „Бентли“, забиват се в колата на президента Вучич"}
{"url": "https://trud.bg/%d0%b6%d1%8a%d0%bb%d1%82-%d0%ba%d0%be%d0%b4-%d0%b7%d0%b0-%d0%be%d0%b1%d0%b8%d0%bb%d0%bd%d0%b8-%d0%b2%d0%b0%d0%bb%d0%b5%d0%b6%d0%b8-%d0%b5-%d0%be%d0%b1%d1%8f%d0%b2%d0%b5%d0%bd-%d0%b7%d0%b0-5/", "text": "Жълт код за обилни валежи, придружени от гръмотевици, е обявен за 5 области в Северозападна и централна Северна България. Силен дъжд с бурен вятър от 76 км. в час събори клони по улиците, а също и саксии от по-висите етажи на кооперациите в Кюстендил. Бурята продължи около 15 минути, предаде  . Няма данни силната буря, която се разрази над София, да е причинила проблеми с електрозахранването, съобщиха от ЧЕЗ. От Столична община съобщават, че заради паднали дървета временно е променен маршрутът на трамвайна линия 10. Трамваите въртят на спирка „пл. Журналист“. На място са изпратени екипи на „Столичен електротранспорт“, които да отстранят проблема.       АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.03", "title": " Жълт код за обилни валежи е обявен за 5 области в страната\t\t\t"}
{"url": "https://trud.bg/%d0%be%d1%82%d0%ba%d1%80%d0%b8%d1%85%d0%b0-%d0%b1%d0%b0%d1%80%d1%83%d1%82%d0%b5%d0%bd-%d0%bd%d0%b0%d0%b3%d0%b0%d1%80-%d0%bf%d0%be-%d1%80%d1%8a%d1%86%d0%b5%d1%82%d0%b5-%d0%bd%d0%b0-6-%d0%b3%d0%be%d0%b4/", "text": "По ръцете на 6-годишния Юри Кирилов Влайков от пазарджишкото село Виноградец са открити частици от барутен нагар, което означава, че детето е държало пистолета „Глок”, с който смъртоносно бе прострелян 47-годишният собственик на местния ресторант „Градина” Наско Тонкев. Това е показала експертизата от взетите натривки от ръцете и дрехите на малчугана, за който празнуващите шестия му ден негови роднини твърдят, че неволно е произвело фаталния изстрел. Към днешна дата това е и основната и официална версия, по която работят криминалистите, разследващи мистериозното убийство, потресло село Виноградец и цяла България. Не е изоставена и отпаднала напълно обаче и другата версия – за прикриване на престъпление, но до момента няма достатъчно данни тя да бъде потвърдена. Именно това е и причината задържаният за 24 часа собственик на оръжието и председател на Общински съвет-Септември Лазар Влайков да бъде освободен в неделя сутринта от полицейския арест без повдигнато обвинение. Все още се чакат резултатите от балистичната експертиза, която трябва да се определи траекторията на фаталния куршум, по която ще стане ясно откъде е дошла стрелбата по убития ресторантьор. От ПП ГЕРБ  за втори път от партийните редици Лазар Влайков, а от Изпълнителната комисия обявиха, че снемат политическото си доверие в него и го призоваха да си подаде незабавно оставката като председател на местния парламент в Септември и напусне Общинския съвет. Наблюдаващият образуваното досъдебно производство за смъртта на Наско Тонкев прокурор е внесъл в Окръжния съд искане за предоставяне на разпечатка на телефонните разговори на председателя на Общинския съвет в Септември Лазар Влайков във фаталната нощ на 31 август срещу 1 септември. Това ще докаже дали наистина е имало нерегламентирани разговори между Влайков и прокурора от Районна прокуратурата – Пазарджик Иван Кацаров, за които твърдят от семейството на нелепо убития Наско Тонкев. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.03", "title": " Откриха барутен нагар по ръцете на 6-годишния Юри от Виноградец\t\t\t"}
{"url": "https://trud.bg/%d0%bc%d0%b5%d0%b4%d1%83%d0%b7%d0%b8-%d0%b7%d0%b0%d0%b2%d0%b7%d0%b5%d1%85%d0%b0-%d1%8e%d0%b6%d0%bd%d0%be%d1%82%d0%be-%d1%87%d0%b5%d1%80%d0%bd%d0%be%d0%bc%d0%be%d1%80%d0%b8%d0%b5/", "text": "Истинско нашествие на медузи се наблюдава по южното Черноморие още в първите дни на септември. Големите медузи от вида „ризостома“ са завзели повечето малки заливчета, предаде  . Обичайно миграцията им към по-плитките води е характерна за студени есенни дни. Според ихтиолозите явлението се е изместило поне с 20-ина дни по -рано. Друга причина за прекомерното количество медузи е наличието на обилна храна – зоопланктон, който през тази година е в обилни количества в крайбрежните води. Медузите предизвикват неприятни емоции за туристите, но са атракция за гмуркачи и подводни фотографи.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.03", "title": " Медузи завзеха Южното Черноморие"}
{"url": "https://trud.bg/%d0%b2%d0%b5%d0%bb%d0%b8%d0%bd%d0%b3%d1%80%d0%b0%d0%b4-%d0%bd%d0%b5-%d0%b8%d1%81%d0%ba%d0%b0-%d0%b4%d0%b0-%d0%b5-%d1%86%d0%b5%d0%bd%d1%82%d1%8a%d1%80-%d0%bd%d0%b0-%d1%80%d1%83%d0%b4%d0%be%d0%b4%d0%be/", "text": "Велинград не иска да е център на рудодобива, а на лечебната вода – под това мото този понеделник в СПА столицата на Балканите ше се проведе кръгла маса във връзка с концесията на мина „Грънчарица“ и добива на волфрам на територията на Община Велинград. Това е поредната инициатива на кмета на Велинград д-р Костадин Коев и екипът му в усилията им да бъде стопирана възможността за добив на волфрам. На срещата са поканени и ще присъстват министърът на околната среда и водите Нено Димов, председателят на парламентарната група на ПП ГЕРБ Цветан Цветанов, народният представител от ГЕРБ Димитър Гечев и директорът на РИОСВ – Пазарджик Костадин Гешев. Кметът д-р Коев ще запознае ВИП-гостите с всички предприети до момента мерки за недопускането на концесионера да добива волфрам на територията на община Велинград. „Всички наши действия са продиктувани изцяло от желанието на жителите и гостите на СПА Столицата на Балканите да продължава да бъде град на балнеолечението,а не център за добив на волфрам”, коментира д-р Костадин Коев. Срещата дискусия в голямата заседателна зала на Община Велинград е открита и всички желаещи могат да присъстват и да изразят своите мнения и позиции по толкова важна за бъдещето на Велинград тема, допълват от екипа на кмета. В социалните мрежи в последните дни се разпространяват карти на концесията на мина „Грънчарица”, от които се вижда, че територията и попада върху вододайната и водосборната зона на прочутия у нас и по света курорт. Напрежението в СПА столицата на Балканите все повече расте, а местните жители и представителите на туристическия и ресторантьорски бизнес питат как държавата разреши тази концесия и как ще защити техните интереси. Велинградчани се канят да зададат на министър Нено Димов куп въпроси, най0важните от които са: ще останат ли без вода – не просто без минерална вода, а въобще без вода, и как МОСВ и държавата ще защитят здравето на жителите на населените места, през които минават реките, излизащи от находището, където ще се добива волфрам.", "date": "2017.09.03", "title": " Велинград не иска да е център на рудодобива, а на лечебната вода\t\t\t"}
{"url": "https://trud.bg/%d0%bf%d1%80%d0%b5%d1%81%d1%82%d0%be-troya-band-%d0%b8-black-rose-%d0%be%d1%82%d0%ba%d1%80%d0%b8%d1%85%d0%b0-%d1%82%d1%80%d0%b5%d1%82%d0%be%d1%82%d0%be-%d0%b8%d0%b7%d0%b4%d0%b0%d0%bd%d0%b8%d0%b5/", "text": "Трите фестивални дни на рок предизвикателството The Brava fest volume 3 започнаха. Музикална академия „Престо“, Troya band от Македония и Black rose откриха третото издание на фестивала в благоевградското село Дъбрава. Стотици почитатели на различната музика се събраха пред кметството в селото, за да чуят любими парчета. Фестивалът бе открит от кмета на селото Росен Георгиев, който благодари за подкрепата на Община Благоевград, на съорганизаторите от Радио Благоевград, на доброволците и спонсорите, взели участие в реализирането на събитието. The Brava fest продължава и днес от 20.00 часа. На 3 септември, гостите на рок фестивала на Пиринския край, ще имат възможност да се докоснат до легендарния английски музикант, рокендрол и блус вокалист на Юрая Хийп Джон Лоутън и обичаните рок легенди Б.Т.Р, които са хедлайнерите в третото издание на фестивала.  Основен организатор на събитието тази година е Асоциация за европейско развитие на българското село, а съорганизатори са община Благоевград и Радио Благоевград. Акцентът в третото издание е популяризирането на рок музиката сред подрастващите. Именно те ще са съпътстващата изненада в The Brava fest- Volume 3.  През трите дни участие  ще вземат местни групи, участници в Голямото рок междучасие, таланти от Музикална академия „Престо“ и рок банди от съседна Македония и Гърция. Със специално участие във фестивала е Цонко Цонев,  който ще представи своите „Кметълски истории. Катунът от Каварна“. Това са само част от изненадите в The Brava fest – Volume 3. Тази година той се реализира с финансовата подкрепа на Община Благоевград и Фондация „Америка за България“.", "date": "2017.09.03", "title": " Престо, Troya band и Black rose откриха третото издание на The Brava fest"}
{"url": "https://trud.bg/%d0%be%d1%82-%d1%83%d1%82%d1%80%d0%b5-%d0%b4%d0%be-30-%d1%81%d0%b5%d0%bf%d1%82%d0%b5%d0%bc%d0%b2%d1%80%d0%b8-%d0%b4%d0%b2%d0%b8%d0%b6%d0%b5%d0%bd%d0%b8%d0%b5%d1%82%d0%be-%d0%bf%d1%80%d0%b8-51-%d0%b2/", "text": "От утре – 4 септември, до 30 септември движението при 51-ви километър на АМ „Хемус“ ще е двупосочно в платното за Варна. Ще се ремонтира платното за София на виадукта край село Разлив, съобщиха от МВР. За повишаване безопасността на движение при км 51+360 на АМ „Хемус“ ще се ремонтира пътната плоча на виадукта. Предвидена е подмяна на дилатационните фуги, тротоарните блокове, възстановяване на хидроизолацията, преасфалтиране на мостовото съоръжение и нова хоризонтална маркировка. Продължават ремонтно-възстановителните работи в района на тунел „Витиня“ – на съоръженията при 33-ти, 35-ти и 37-ми километър на автомагистралата. Както е и в момента в тези участъци автомобилите до 12 тона преминават двупосочно в платното за София, поради ремонт на платното за Варна. Тежкотоварните превозни средства над 12 т са по следните маршрути: В посока Варна движението се отклонява от пътен възел „Витинска река“ при 30-ти километър на автомагистралата по път I-1 София – Ботевград и път II-17 и трафикът за Варна се връща обратно на АМ „Хемус“ при пътен възел „Ботевград“ при 47-ми километър, както и в посока Враца; За пътуващите към София движението се отклонява при 35-ти километър чрез временна връзка по път I-1 Ботевград – София. Трафикът се включва отново в автомагистралата при пътен възел „Витинска река“ при 30-ти километър. Задължителният маршрут за МПС над 12 т, пътуващи по направлението Видин – София от областите Видин, Монтана и Враца до София е: път I-1 – път II-16 при с. Ребърково – Своге – София, а от Видин и Монтана за София – път II-81 прохода Петрохан; Алтернативен маршрут за МПС над 12 т, пътуващи от областите Габрово, Велико Търново и Русе до София е: път I-5 Бяла – Велико Търново – II-55 Проход на Републиката – АМ „Тракия“ – София; Алтернативен маршрут за МПС над 12 т, пътуващи от областите Ловеч и Плевен до София е: път II-35 Ловеч – Плевен, II-13 Плевен – Кнежа – Борован, II-15 Борован – Враца, I-1 Враца – село Ребърково, II-16 село Ребърково – Своге – София. Във връзка с интензивния трафик по АМ „Хемус“ и извършващите се ремонтни дейности на съоръжения шофьорите на леки автомобили, пътуващи към или от Северна България, могат да ползват и следните алтернативни маршрути: Пътуващите от Враца, Монтана и Видин могат да преминават по пътя през Искърското дефиле – път II-16, и прохода Петрохан – път II-81. Шофьорите, на които им предстои пътуване от или към Варна, Шумен, Разград, Търговище, Ловеч, Габрово, Плевен, Велико Търново могат да ползват АМ „Тракия“, по която няма ремонтни дейности, или Подбалканския път I-6, и през някои от старопланинските проходи – Троянски, Шипка, Републиката, Котленски, Ришки и Айтоски, да направят връзка с пътищата в Централна и Североизточна България. Необходимо е шофьорите да спазват правилата за движение и да не използват аварийните ленти по автомагистралните участъци за по-бързо придвижване при натоварен трафик. По този начин се възпрепятства преминаването на превозните средства със специален режим на движение, които трябва да окажат съдействие на пътуващите. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.03", "title": " От утре до 30 септември движението при 51-ви км на АМ „Хемус“ ще е двупосочно в платното за Варна"}
{"url": "https://trud.bg/%d1%8e%d0%b6%d0%bd%d0%b0-%d0%ba%d0%be%d1%80%d0%b5%d1%8f-%d0%b8%d1%81%d0%ba%d0%b0-%d0%bd%d0%b0%d0%b9-%d0%bc%d0%be%d1%89%d0%bd%d0%b8%d1%82%d0%b5-%d1%81%d0%b0%d0%bd%d0%ba%d1%86%d0%b8%d0%b8-%d0%bd%d0%b0/", "text": "Правителството на Южна Корея осъди строго последното   изпитание на Северна Корея, заявявайки, че ще иска нови и по-мощни санкции на Съвета за сигурност на ООН, за да изолира напълно комунистическата си съседка, предаде Yonhap. „Президентът Мун Джей-ин заяви, че страната няма никога да позволи на Северна Корея да продължи с развитието на ядрената и ракетната си технологии“, заяви водещият съветник по национална сигурност към президентството Чун Ой-йонг по време на пресконференция, проведена след свикването на съвета за национална сигурност на Южна Корея.  По-рано Северна Корея обяви, че е провела успешно шесто ядрено изпитание. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.03", "title": " Южна Корея иска най-мощните санкции на ООН, за да може КНДР да бъде „напълно“ изолирана"}
{"url": "https://trud.bg/%d0%bd%d0%b0%d0%b4-400-%d1%85%d0%b8%d0%bb-%d0%ba%d0%b0%d1%80%d1%82%d0%b8%d1%87%d0%ba%d0%b8-%d1%82%d1%80%d1%8a%d0%b3%d0%b2%d0%b0%d1%82-%d0%ba%d1%8a%d0%bc-%d1%82%d1%83%d1%80%d0%b8%d1%81%d1%82%d0%b8/", "text": "По инициатива на министъра на туризма Николина Ангелкова над 400 хил. картички тръгват към туристите, почиващи в България. Специалният жест цели да им благодари, че са избрали страната за дестинация на своята почивка. Това съобщиха от пресцентъра на Министерство на туризма. Той е и поредната стъпка в работата на министерството при изграждане на имиджа на България, като предлагаща най-високо качество туристически продукт. Гостите, които ще получат специалната картичка ще бъдат избрани на случаен принцип, като те ще се разпределят пропорционално в цялата страна. Очаква се картичките да бъдат изпратени в следващите дни до края на сезона. Визията на картичката пресъздава облика на пощенската марка, посветена на „2017- Международна година на устойчивия туризъм за развитие“. Филателното издание ще е посланието на България по време на 22-рата сесия на Генералната асамблея на Световната организация по туризъм към ООН в гр. Чънду, Китай. А картичката ще изпълнява тази функция сред гостите пътували в страната. Стенописи от Рилският манастир и Тракийската казанлъшка гробни са изобразени на предната част на картичката. В допълнение на красивите фрагменти е специалното послание подписано лично от министъра на туризма Николина Ангелкова. То гласи: Thank you for choosing Bulgaria!, което означава „Благодаря ви, че избрахте България!“. Английският е избран, защото той е официален език на Европейския съюз и е сред най- разпространените на международно ниво. Последните данни на статистиката показват, че близо 5 млн. чуждестранни туристи са посетили България в периода януари – юли, като се отчита ръст от 7,2% процента спрямо същия период на миналата година. Това потвърждава прогнозите на Министерството на туризма за увеличение в сектора от 7 до 10 на сто. Освен това се предвижда в периода между май и октомври българите да реализират над 5,7 млн. нощувки. Очаква се и при тях ръстът да е около 4,5-5 на сто спрямо миналата година. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.03", "title": " Над 400 хил. картички тръгват към туристи, почиващи в България"}
{"url": "https://trud.bg/%d1%81%d1%82%d0%b5%d1%84%d0%ba%d0%b0-%d0%b1%d0%b5%d1%80%d0%be%d0%b2%d0%b0-%d1%81%d1%80%d0%b5%d1%89%d0%bd%d0%b0%d1%85-%d0%bd%d0%bb%d0%be-%d0%ba%d1%80%d0%b0%d0%b9-%d0%ba%d0%b0%d0%b7%d0%b0%d0%bd%d0%bb/", "text": "– Липсва ми сцената, липсват ми паветата, дори прахът, ако щеш. Приятелите също, но за мен такива са всички хора, които срещам по улицата или разговаряме в кафенето и магазина. Толкова много неща ми липсват от България, но детето е преди всичко. Така че не съжалявам за нищо. – Такава радост е, любов и чистота, че като го гледаш и забравяш всичко друго. Нашият е много весел – събужда се сутрин с усмивка, а вечерта заспива пак с усмивка. Когато ме тормози, пак е с усмивка, така че и аз се усмихвам, добре ми е, прекрасно ми е! Сега се е научил да ме хапе по краката и да ми дърпа и щипе пръстите – мен ме боли, а той се смее! Кажи какво е това, но как да му се сърдя, като ми се засмее така!? Гледам го този малък, сладък мъж – на година и четири месеца стана, но нашето момченце е вече с характер, не е бебе. Роден е през април и е много упорит, иска каквото си е наумил! – Много не го познавам, защото той е от Бразилия. Видели се с Косара първо в Америка, после и в Италия е идвал няколко пъти, но нали аз бях в София и не можех да знам тя как се забавлява там и какво прави. (Смее се.) Но един път го видях в Рим, симпатичен е много и малкият прилича по фигурата на него, а в усмивката пак прилича на него, но и на мен. Баща му е интелигентен, говори италиански и английски, докато аз нищо не знам, а и няма тепърва да уча езици. – Там не излизам без другите двама, те са ми като бодигардове! Първо, защото е горещо, второ – не им знам улиците и трето – не знам езика, а италианците не обичат много други езици, дори и да поназнайват, си мълчат. Странен народ са, много шумно говорят и постоянно бързат занякъде, не можеш да им видиш краката – толкова бързо ходят. – Криза за какво? Аз това не мога да го знам, защото италианска телевизия не гледам, само музикална, но нещо не ми харесват никак сегашните им песни, докато преди бях полудяла за тяхната музика. Много харесвах Тото Кутуньо и други прекрасни изпълнители, а сега нямат такива. Тази хубавата, качествена музика, като не се пуска – съответно не се и слуша вече, както е и у нас. По наше време се правеха хубави текстове, мелодии, добре се пееше и певците бяха чудесни със свой почерк и стил, а сега ги няма, защо? Защото по света музиката станала еди каква си и нашите за голямо съжаление им подражават, уеднаквяват се с това, което се прави на запад и се получава много лоша музика за младите хора. – Аз спрях, вече нямам място в музиката, светът мина напред и има много млади красиви хора с добри гласове. Да, те пеят по различен начин, а и друг тип песни пеят, за които казват, че някой ги харесва. Аз не знам кой ги харесва, но на мен не ми допадат. Искам да им пожелая на всички успех, но с тази музика и тези кривения, като маймуни, не могат да ме грабнат. Жените са красиви, а развалят песните с поведението и кривенията си, а и това събличане… Това пак е стил, но те всички вече са така и ти забравяш какво гледаш – певица ли, или жена, която се съблича?! Ако смятат, че така ще е добре – нека, но няма да е добре за българската песен и за българската култура. – Има една, която би могла, как се казваше – с две имена? Никол… Гери-Никол, тя е красива, има нещо в гласа й – хубаво гласче и хубаво танцува, показва крачетата. Може би тя би пробила, ако я харесат. – Не съм чувала отдавна! Дуетът го забравиха, все едно не е бил. Повече от две години не съм чувала наша песен в ефир. Дори мои колеги са ми казвали, че имало списъци в радиата кого да пускат и ако те няма в списъка – не те пускат. В радиата нямат дори наши дискове, вече работят по друг начин и с това бг-музиката приключи, за мен това е така… – Данчето е един сърцат, интелигентен и весел човек, любовчийка си беше – хубава и си направи свой път в изкуството. Чудесно е това, че намери начин да се изкачи в стълбичката на музиката и едновременно с това да отгледа две деца, това е много важно – моите уважения! Лили, тя пее чудесно, но не ми е от най-любимите. Като певица – да, но иначе тя е в последния ден на Овен, на границата с Телец и е взела и от двете зодии и става – леле! Лили не обича да има конкуренция, но тя и не може да има, защото наистина пее чудесно. – Да, сега дори им отказах на „Вип брадър“. Не, че нямам нужда от допълнителни средства, но сега няма как да стане! (Смее се.) Отказах и четири концерта във Варна, Бургас, Добрич и София – всяко нещо с времето си. Няколко години не ме канеха, а сега изведнъж като казах, че преставам да пея и ето на, викат ме. Ако намеря пари, ако някой ми даде – ще направя един голям концерт в НДК, или зала „България“. – Не, но Косара вече втори, или трети път води детето при него да го види, дори в момента са заедно в София. Данчо си има друго семейство от 20-тина години, аз имам свой живот. Няма за какво да се чуваме, някога го поздравявах за празниците, сега вече не, а и не се виждаме. Косара служи за препредаване – кой как е и какво прави. Аз питам той остарял ли е, как изглежда и така… – Нищо вече няма да променям, няма за кога и къде. Но грешка имах – аз бях генерал в семейството, а кой мъж обича да живее с генерал, ръководител и то твърд – няма шест, пет , като кажа– това ще е и точка! Ако не беше така обаче, нямаше до никъде да стигнем в кариерата ни. Един артист, ако иска да се развие и да стигне до някъде, трябва да е много твърд, иначе ще го изядат. Ако бях обикновена жена, щях да бъда нежна и добра, да съм по-разумна и по-спокойна, но преди бях като вълчица. (Смее се.) – Това – да, случва се, ама аз, ако съм луда – ще ги слушам! Викам си – гледай сега, много шум за нищо, ако е вярно – да ги слушам. Беше едно време… – Ванга беше една единствена, няма друга като нея. Познавала ми е много неща, за които никога не съм говорила и няма да говоря. Едно от тях беше, че един ден ще пея с дъщеря си, а тя тогава беше още много малка и аз бях като изумена, викам – как така ще пеем заедно с Косарка! Минаха години и се оказа, че и затова е била права. Изключителна жена. Веднъж се случи да отидем при нея цяла група артисти. Бяхме заедно с Латинка Петрова – Лудото Ленче, много интелигентна актриса с чувство за хумор и леля Ванга дойде, седна между нас и Латинка ми вика – Хайде ма, Стефо и започна да пее, а аз запях втори глас. Ванга обичаше да й пеят. След време, като имахме концерт в Петрич я поканих и тя дойде. – Ако искат да вярват! Всички музиканти, певци и шофьорът, с които бяхме заедно в автобуса го видяхме и умряхме от страх! Когато се появи, двигателят изгасна, а то летеше около нас и сякаш ни наблюдаваше, защото се накланяше ту на едната, ту на другата страна. Беше светлинен обект и го срещнахме около Казанлък. Всички се изплашиха ужасно, но имаше един Иван – ръководител на техниците, който каза – слизам, явно те искат някой да се покаже. Викам му – стой, идвам с теб! Йордан ме попита – какво правиш, а аз му казах – нали гледаме заедно детето, ти ще гледаш Косара, ако нещо стане с мен. Отидохме до вратата, но като я дърпахме, тя не искаше да се отваря, а обектът беше застанал неподвижно. Шофьорът също не можа да я отвори, защото токът беше спрял, но после изведнъж НЛО-то се отдалечи и бусът започна да бръмчи и тръгна… – И не само те! Какво да кажа, Христо Ботев е великолепен – смел, горд, малко чапъшът, но е идеален. Братята Евлоги и Христо Георгиеви– умни, богати хора, но аз не съм искала нищо от наследството им, нито пък ми е минало през ума. Искам да спомена и прадядо ми, който е бил гарибалдиец, но идва и открива първата аптека в Карловска околия. Имам и дядо – Стефан, неговия син, който е бил ротен в Балканската война. Тогава на един баир – Дедеагач, турците ги гонели, нашите се отбранявали, но били много по-малко и ротата се топяла. Дядо вижда това и им казва – бягайте в гората, защото там ще могат да се спасят. Другарите му викали да тръгва с тях, но той – не, аз ще ви пазя, а като стигнали гората, те погледнали нагоре и го виждат набучен на щиковете на пушките на турците. Настръхвам, много се гордея с неговата смела постъпка, а е имал млада булка с три деца в къщи. Такъв е моят род! – Не ме е променило, само като оживях и след това си помислих, че явно Господ е казал да си родя детето и ме е запазил. Благодаря ти, Боже! Иска ми се да вярвам, че има някаква сила около нас, която ни помага. Има много необясними неща. Слушах веднъж проф. Пимпирев да разказва за странните неща, които са им се случвали в Аляска. Той каза, че там на сън при тях идвали хора, които вече са починали – приятели, баби, дядовци, роднини и разговаряли с тях. Каза – който иска да вярва, но всички това сънуваме и водим разговори с тях. Това е необяснимо, науката нищо не казва, но е факт.  ", "date": "2017.09.03", "title": " Стефка Берова: Срещнах НЛО край Казанлък\t\t\t"}
{"url": "https://trud.bg/%d0%b4%d0%b2%d0%b0-%d0%b4%d0%be%d0%ba%d0%bb%d0%b0%d0%b4%d0%b0-%d0%b5%d0%b4%d0%bd%d0%b0-%d1%86%d0%b5%d0%bb/", "text": "Eдин закъснял доклад ще занимава през есенната сесия народните представители. Четири месеца преди да изтече годината, те ще трябва да се запознават със състоянието на отбраната и Въоръжените сили през миналата. И, забележете, да гласуват препоръки за тази, т.е. за отиващата си, година. Сроковете, според закона, отдавна минаха. Въпреки политическите промени Доклад за състоянието на отбраната и Въръжените сили за 2016 г. имаше сравнително навреме, още през април. Но българите, по принцип не си вярваме един на друг, а за политиците това е още по-сигурно, което накара Красимир Каракачанов да се усъмни в преценките на колегата си от служебния кабинет ген. Стефан Янев и да върне доклада за преработка на същия този експертен състав, който два месеца преди това го беше писал. Така за няколко месеца Министерството на отбраната писа два доклада с една цел – отразяване текущото състояние на военните аспекти на националната сигурност и резултатите от изпълнението на политиката в областта на отбраната през изтеклата година. Вицепремиерът и министър на отбраната Каракачанов се запъна на формулировката, че „българските въоръжени сили вече само частично са в състояние да изпълняват задачите си“. Четири месеца по-късно правителството реши и записа, че „българските въоръжени сили са в състояние да изпълняват задачите си“. Какво ли означава това? Кой е правият – Стефан Янев или Красимир Каракачанов? Като че ли и двамата. Първият говори за частично изпълнение на задачите, а вторият допълва извода си с фразата „някои задачи се изпълняват с ограничения“. Може на пръв поглед да има разлика, но мотивите им са абсолютно едни и същи, а именно, че изпълнението на задачите „продължава да се осъществява с редица затруднения, свързани със системния финансов недостиг, нарастващия некомплект от личен състав и лошото състояние на остарялото въоръжение и бойна техника“. Не можем да очакваме болният да оздравее, ако скъсаме диагнозата, беше казал президентът и върховен главнокомандващ Въоръжените сили ген. Румен Радев по повод на оттеглянето на първия доклад. Бих добавил, и ако не виждаме или пренебрегваме причините за болестта. В случая двамата министри не го правят. Констатациите им за Въоръжените сили са едни и същи: малък бюджет, малък състав, стара техника. Политическите фрази може да са различни, но действителността е една. Едва когато Бюджет 2018 даде достатъчно средства на армията, за да се задъхва от кандидати за войници, сержанти и офицери и да стартират на практика, а не на теория в бъдеще време, инвестиционните проекти, оптимизмът на министър Каракачанов, който лъха от новата формулиравка за състоянието на отбраната и Въоръжените сили, може да бъде оправдан. Тогава следващият доклад ще поражда по-малко въпроси. Това е постижимо. То е в неговите ръце. Иначе ще си стоим на 20 процента недостиг на личен състав, както при Николай Ненчев и Стефан Янев, така и при Красимир Каракачанов. По-скоро третият кабинет на Бойко Борисов се стресна от категоричните заявки, които даваше служебното правителство на Огнян Герджиков. Ако 44-ото Народно събрание беше приело първия доклад, трябваше да се ангажира с незабавно увеличаване на бюджета за отбрана до 2 процента от БВП. И с много по-бързи мерки, при диагнозата от април, разбира се, за оздравяване на Въоръжените сили. Това не се случи. В края на лятото и началото на есента виждаме, че сегашното ръководство на МО е по-спокойно и по-отстъпчиво. Най-вероятно и законодателите ще легнат на извода, че Въоръжените сили си изпълняват задачите, без да прочетат допълнението, което, в интерес на истината, съвсем не е успокояващо. Ако се реализира тази хипотеза, бюджетът за отбрана едва ли ще нарасне кой знае с колко през следващата година. Междувременно в края на лятната ваканция се появи и трети доклад, този за състоянието на националната сигурност и то пак за 2016 г. Само след месец трябва да се появи и четвърти, от който да ни стане ясно дали е нарушена процедурата по избора на многофункционален боен самолет от времето, когато министър на отбраната беше Аню Ангелов, през управлението на Ангел Найденов, Тодор Тагарев, Николай Ненчев до Стефан Янев. По него работи временна парламентарна комисия, която вече нае независим експерт за оценка на прилаганата през този период методика. По същото това време чакаме пети доклад, с чието гласуване депутатите ще трябва да дадат старт на проекта за придобиване на бойни машини на пехотата и да одобрят предлаганото разсрочено плащане на самолетите и корабите, за да започне министър Каракачанов преговорите. Ако не друго, преливаме от доклади. Когато нещата не вървят по законно установения график, всичко се струпва на края на годината. Освен споменатите четири доклада, на депутатите, ще се наложи да обсъдят и гласуват нова или променена Стратегия за национална сигурност и бюджет за отбраната. Доста работа за малко време. Да видим кой ще бъде потърпевшият. През последните години е един и същ. Познайте кой!", "date": "2017.09.03", "title": " Два доклада – една цел\t\t\t"}
{"url": "https://trud.bg/%d1%88%d0%b5%d1%81%d1%82-%d0%be%d0%b1%d1%89%d0%b8%d0%bd%d0%b8-%d0%b2%d1%8a%d0%b2-%d0%b2%d1%80%d0%b0%d1%87%d0%b0%d0%bd%d1%81%d0%ba%d0%be-%d1%81%d0%b0-%d0%b1%d0%b5%d0%b7-%d1%82%d0%be%d0%ba-%d0%b7%d0%b0/", "text": "Шест общини от Врачанска област са без ток заради силната буря. Става дума за Враца, Мездра, Бяла Слатина, Роман, Борован и Криводол. Само за няколко минути скоростта на вятъра рязко се покачи до ураганни стойности. Във Враца има десетки паднали дървета и клони, изкъртени са пътни знаци, предаде  . Силен дъжд с бурен вятър от 76 км. в час събори клони по улиците, а също и саксии от по-висите етажи на кооперациите в Кюстендил. Бурята продължи около 15 минути. На моменти западният вятър стигна скорост от 21 метра в секунда, казаха от метеорологичната станция. Екипи на Служба „Пожарна безопасност и защита на населението“ отстраниха паднал клон на централния булевард „Цар Освободител“ при спортният комплекс „Осогово“. Там полицаи регулираха движението, докато трасето беше почистено. Имаше паднали клони и по булевард „Георги Раковски“, покрай река Банщица. Бурята не е нанесла сериозни щети, каза пред БНР началникът на Регионалната служба „Пожарна безопасност и защита на населението“ комисар Светлин Георгиев. 25 сигнала са постъпили в Столичната община за проблеми, причинени от краткотрайната буря, която се разрази над София. Това съобщи Красимир Димитров от Дирекция „Аварийна помощ и превенция“. Сигналите са предимно за повалени дървета и клони. Отстранено е и паднало дърво, което временно затрудни движението на трамвай №10, каза още Димитров: „В момента се прави организация с фирмите, които отговарят за почистването, за дъждоприемните шахти, тъй като много листна маса е паднала върху шахтите. Имаме два екипа, които са на Южната дъга. В момента се обработват два сигнала в Драгалевци. Имаме паднало строително платно от ограда на строителен обект. Нямаме данни за нанесени материални щети. За момента обстановката е спокойна“. Жълт код за обилни валежи, придружени от гръмотевици, е обявен за 5 области в Северозападна и централна Северна България. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.03", "title": " Шест общини във Врачанско са без ток заради силната буря"}
{"url": "https://trud.bg/5-%d1%81%d0%bb%d1%83%d1%87%d0%b0%d1%8f-%d0%bd%d0%b0-%d0%b4%d0%b8%d0%b7%d0%b5%d0%bd%d1%82%d0%b5%d1%80%d0%b8%d1%8f-%d0%b2%d1%8a%d0%b2-%d0%b2%d0%b0%d1%80%d0%bd%d0%b0/", "text": "В последния летен месец –август, е имало 5 случая на дизентерия в Варна, показва справката на РЗИ в града. Миналата седмица е бил регистриран болен с опасната чревна инфекция, която се предизвиква от бактерия, протозоа, вируси или паразитни червеи. Дизентерия може да се пипне от контакт с болен или чрез поглъщане на замърсени хранителни продукти. В остра форма бактерията може да се засели в мозъка или в черния дроб на пациента. Въпреки че има спад в чревните инфекции за изминалата седмица във Варна са регистрирани 39 болни с ентероколити, 9 случая на ротавирусен ентерит и трима пациенти с вирусен хепатит. Сред случаите на въздушно-капкови инфекции има един на бактериален менингит. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.03", "title": " 5 случая на дизентерия във Варна"}
{"url": "https://trud.bg/%d1%81%d1%82%d0%b0%d1%80%d1%82%d0%b8%d1%80%d0%b0-66-%d0%b0%d1%82%d0%b0-%d0%bc%d0%b5%d0%b6%d0%b4%d1%83%d0%bd%d0%b0%d1%80%d0%be%d0%b4%d0%bd%d0%b0-%d0%ba%d0%be%d0%bb%d0%be%d0%b5%d0%b7%d0%b4%d0%b0%d1%87/", "text": "66-ата международна колоездачна обиколка на България започна днес по обяд от площад „Народно събрание“ в София. В обиколката участват 250 състезатели от 15 отбора. За шест дни те ще изминат над 1160 км в страната, за да финишират в Пловдив на 9 септември. Трасетата по маршрута ще бъдат затваряни час преди преминаването на участниците. Ограниченията започват от София – колоездачите ще минат по улиците „Дунав“ и „Московска“, бул. „Мадрид“, бул. „Ботевградско шосе“, а после – през с. Долни Богров и по Подбалканския път. Очаква се колоната да финишира около 16:30 ч. в Троян. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.03", "title": " Стартира 66-ата Международна колоездачна обиколка на България (СНИМКИ)"}
{"url": "https://trud.bg/%d0%bd%d0%b0-10-%d1%81%d0%b5%d0%bf%d1%82%d0%b5%d0%bc%d0%b2%d1%80%d0%b8-%d0%b2-%d0%bc%d0%b0%d1%80%d0%b1%d0%b5%d1%8f-%d0%b7%d0%b0%d0%bf%d0%be%d1%87%d0%b2%d0%b0-%d1%81%d1%8a%d0%b4%d0%b5%d0%b1%d0%bd%d0%b8/", "text": "За 10 септември (неделя) е насрочен стартът на съдебния процес в испанския град Марбея за склоняване към проституция и трафик на жени, а сред 62-мата подсъдими има и деветима българи. Осем от тях бяха екстрадирани за Испания с военен самолет още на 3 август, а с решение на Окръжния съд в Пазарджик от 1 септември (петък) през уикенда към Марбея пое и последният от групата – 45-годишният Иван Стоянов от Септември. Той бе привлечен като обвиняем по същото дело и с европейска заповед за арест бе прибран зад решетките на 18 август. Заради процедурни спънки делото му бе гледано 2 седмици по-късно, след като ромът от Септември прие доброволно да замине за Испания. Конкретното обвинение към Иван Стоянов е, че е склонявал към проституция две жени, едната от които живее с него на съпружески начала. Освен това 45-годишният мъж от Септември е обвинен, че е част от организирана престъпна група, която се е занимавала с трафик на жени с цел сексуална експлоатация и е принуждавала проститутките да обират клиентите си. Бандата е действала освен на територията на Испания, също и в Германия и Швейцария. За тартор на родната група се сочи кметът на пазарджишкото село Семчиново Пламен Темелков. Той ще бъде изправен пред съда в Марбея заедно със съселяните си Темелко Атанасов, Пламен Атанасов и Емил Колев, а останалите обвиняеми българи са Кирил Киримов от село Ковачево, Иван Димитров от село Симеоновец, Васил Михайлов от Пловдив и Райчо Михайлов от Септември. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.03", "title": " На 10 септември в Марбея започва съдебният процес срещу бандата на кмета на Семчиново\t\t\t"}
