{"url": "https://trud.bg/%d1%82%d1%83%d1%80%d1%81%d0%ba%d0%b0%d1%82%d0%b0-%d0%b0%d1%80%d0%bc%d0%b8%d1%8f-%d0%b5-%d0%bb%d0%b8%d0%ba%d0%b2%d0%b8%d0%b4%d0%b8%d1%80%d0%b0%d0%bb%d0%b0-43-%d1%87%d0%bb%d0%b5%d0%bd%d0%be%d0%b2%d0%b5/", "text": "Турската армия съобщава, че е ликвидирала 43 членове на ПКК през последната седмица по време на военна офанзива в югоизточна Турция, предаде Anadolu Agency. Операцията е проведена в югоизточните провинции Хакари, Шърнак и Диарбекир в периода между 17 и 24 август. Армията е унищожила оръжие, материали за произвеждане на експлозиви, муниции и укритие, използвано от членовете на групировката. Офанзивата е насочена срещу финансовите източници на ПКК – открити и иззети са близо 101 хил. кутии цигари без бандерол. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.27", "title": " Турската армия е ликвидирала 43 членове на ПКК за седмица"}
{"url": "https://trud.bg/%d1%82%d1%80%d1%83%d1%81-%d0%be%d1%82-66-%d0%bf%d0%be-%d1%80%d0%b8%d1%85%d1%82%d0%b5%d1%80-%d1%80%d0%b0%d0%b7%d0%bb%d1%8e%d0%bb%d1%8f-%d0%bf%d0%b0%d0%bf%d1%83%d0%b0-%d0%bd%d0%be%d0%b2%d0%b0-%d0%b3/", "text": "Земетресение с магнитуд от 6,6 разтресе бреговете на Папуа-Нова Гвинея, съобщи Геологическата служба на САЩ USGS. Подземните трусове са фиксирани в 04,17 местно време на 115 километра североизточно от град Логенау. Епицентърът на земетресението е бил на дълбочина 10 километра. Няма опасност от цунами. Не са постъпили съобщения за пострадали и разрушения. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.27", "title": " Трус от 6,6 по Рихтер разлюля Папуа Нова Гвинея"}
{"url": "https://trud.bg/%d0%b1%d1%8a%d0%bb%d0%b3%d0%b0%d1%80%d0%b8%d1%82%d0%b5-%d0%b2%d1%81%d0%b5-%d0%bf%d0%be%d0%b2%d0%b5%d1%87%d0%b5-%d1%82%d1%8a%d1%80%d1%81%d1%8f%d1%82-%d0%bf%d1%80%d0%b5%d0%b6%d0%b8%d0%b2%d1%8f%d0%b2/", "text": "Българите търсят все повече преживявания, а не просто почивки. За лятната ваканция те избират по-непосредствения контакт с природата. Предпочитани са пътуванията с яхта и кемпер, възможности за гмуркане, сърф и кайт. Почивки от типа “Кушадасъ ол инклузив” вече не представляват интерес. Това разказа пред “Труд” управляващият съдружник от туристическа агенция “4 Сезона Травъл” Светлана Ваташка. По думите й през този сезон има значително увеличение на приходите от туризъм в сравнение с предходните години. Това потвърди и Според статистиката за периода януари-юни 2017 година общите приходи от международен туризъм у нас са 2,4 милиарда лева, което представлява 13% увеличение, отбеляза Ангелкова. С всяка изминала година се увеличава броят на чуждестранните туристи у нас. Над 30% увеличение има на туристи от Чехия и Полша, а над 20% при тези от Великобритания. С 15% повече са чужденците от Германия и с 10% тези от Русия. През първата половина на годината посещенията на чуждестранни туристи у нас е над 4,7 млн., което е увеличение с 7,7% спрямо миналата година, обявиха от Българската асоциация на туристическите агенции за “Труд”. Докато броят на туристите по родните курорти расте, българите от своя страна показват предпочитания към чуждата екзотика. Според Светлана Ваташка има купища оплаквания от български курорти. Един от фрапиращите случаи е на откраднати гуми с джантите. Клиентите са недоволни и от шума, нередовно почистване на стаите и смяна на бельото. В ресторанти на скъпи хотели трохи и остатъци от храна се избутват от сервитьорите на земята, а докато изтърсват покривките, приборите се поставят на седалката на стола, на който допреди секунди е седял клиент, разказа още Ваташка. По думите й в някои хотели персоналът е вечно нацупен, рецепционистът забива поглед в компютъра само и само да не поздрави. Стари хотелиери казват, че когато гостът поздрави пръв, а не домакинът, нещата в хотела са зле. В предишни години Турция и Гърция бяха начело в списъка на предпочитанията. Тази година обаче Турция не е сред най-търсените места за почивка. “Клиентите ни избягват Турция, въпреки че е много евтино сега там – не само заради военното положение, но и заради забраните и ограниченията в курортите, въведени от правителството. Музиката се спира в полунощ, на плажовете е забранено сервирането на алкохол. Нашите партньори в района на Чанаккале се оплакват, че разчитат основно на местния пазар и че от две-три години европеец не е стъпвал в хотелите им, които се пълнеха с германски туристи”, разказа за “Труд” Светлана Ваташка. Тя сподели още, че и тази година Гърция е по-скъпа от миналата, но въпреки това клиентите предпочитат нейните курорти. “Цяла Северна Гърция говори на български език. И не само – българите откриха Цикладите, Спорадите, Додеканезите, стъпиха в Пелопонес, Крит, от тази година се предлага активно и още един Йонийски остров – Кефалония.” През последните две-три години има много записвания за Южна Италия и Южна Испания. Топло море, хубави хотели, вкусна храна и качествено вино, почивка, съчетана с разглеждане на забележителности. Туристическият сезон вече е към своя край. Започнали са дори записванията за зимното полугодие.  “Вече започнаха ранните записвания с отстъпки. Имаме вече и офертите на наши партньори в италианските алпийски курорти, в Австрия и в Германия. Голям е интересът към западния дял на Стара планина и възможностите за ски в курорта Бабин зуб и в Копаоник в централна Сърбия.”, обясни Светлана Ваташка от “4 Сезона Травъл”.", "date": "2017.08.27", "title": " Българите  все повече търсят преживявания, не почивка\t\t\t"}
{"url": "https://trud.bg/%d0%bf%d1%80%d0%b8%d0%ba%d0%bb%d1%8e%d1%87%d0%b8-%d1%80%d0%b5%d0%bc%d0%be%d0%bd%d1%82%d1%8a%d1%82-%d0%bd%d0%b0-%d1%86%d0%b0%d1%80%d0%b8%d0%b3%d1%80%d0%b0%d0%b4%d1%81%d0%ba%d0%be-%d1%88%d0%be/", "text": "Приключи ремонтът на столичния бул. „Цариградско шосе” и трафикът по булеварда и на ключовото кръстовище при Орлов мост вече е отпушен, информира  . Пътните платна и в двете посоки на „Цариградско шосе” са изцяло подновени и заздравени със стоманена мрежа. Целта е да се избегне нагъването, което се получи след основния ремонт на шосето преди 10 години. От днес започва ремонтът на бул. „Тодор Каблешков”, който включва разширение и изграждане на нов мост. Строителните дейности са в участъка от бул. „Братя Бъкстон” до бул. „Цар Борис ІІІ” и той ще бъде затворен за движение. Срокът за завършване на обекта е три месеца – до 20 декември. Въвеждат се промени в организацията на движението в София и заради реконструкция на трамваен релсов път по бул. „Овча купел” – от ул. „Коломан” до бул. „Цар Борис Трети”. До 7 септември се забранява влизането на пътни превозни средства по северното пътно платно на бул. „Овча купел” между ул. „Коломан” и бул. „Цар Борис Трети”. Движението ще се извършва двупосочно в една лента по южното пътно платно на булеварда. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.27", "title": " Приключи ремонтът на „Цариградско шосе” в София\t\t\t"}
{"url": "https://trud.bg/%d1%83%d0%ba%d1%80%d0%b0%d0%b9%d0%bd%d0%b0-%d0%bf%d0%be%d0%b4%d0%ba%d1%80%d0%b5%d0%bf%d0%b8-%d0%bc%d0%be%d0%bb%d0%b4%d0%be%d0%b2%d0%b0-%d0%b4%d0%b0-%d0%be%d1%82%d1%81%d1%82%d1%80%d0%b0%d0%bd%d0%b8/", "text": "Украйна ще подкрепи инициативата на Молдова, да лиши руската миротворческа мисия в Приднестровската Молдовска Република от юридическа основа за оставането ѝ на територията на Молдова, заяви депутатът от „Блока на Петро Порошенко“ Ирина Фриз, цитирана от украинската „Интерфакс“. Украйна ще подкрепи инициативата на Република Молдова да лиши т.нар. руска мироопазваща мисия в Транснистрия от основания за оставане на молдовска територия. Подчертавам още веднъж: трябва да използваме всички международни механизми, за да се опитаме да прекратим присъствието на руския военен окупационен контингент в Молдова, написа депутатът във Фейсбук. Освен това, тя приветства инициативата на Виктор Морару, който е постоянен представител на Молдова за ООН и отбеляза, че Украйна е готова да даде пълната си подкрепа на молдовските партньори. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.27", "title": " Украйна подкрепи Молдова да отстрани юридически миротворческата мисия на Русия"}
{"url": "https://trud.bg/%d0%b0%d1%80%d0%bc%d0%b8%d1%8f%d1%82%d0%b0-%d0%bf%d1%80%d0%be%d0%b4%d1%8a%d0%bb%d0%b6%d0%b0%d0%b2%d0%b0-%d0%b4%d0%b0-%d0%be%d0%ba%d0%b0%d0%b7%d0%b2%d0%b0-%d0%bf%d0%be%d0%bc%d0%be%d1%89-%d0%b2-%d0%b3/", "text": "Модулни групи от състава на Сухопътните войски продължават и днес да оказват помощ в гасенето на пожара в Кресненското дефиле, съобщиха от Министерство на отбраната. От 07.00 ч. тази сутрин на терен действат 50 военнослужещи с 5 броя техника от военно формирование 54 060 – Благоевград и 37 военнослужещи с 6 бр. специализирана техника от състава на военно формирование 28 610 – София. Два хеликоптера Ми-17 от състава на ВВС са в готовност да се включат в овладяването на огнената стихия. След анализ на обстановката ще бъде взето решение за тяхното използване. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.27", "title": " Армията продължава да оказва помощ в гасенето на пожара в Кресненското дефиле"}
{"url": "https://trud.bg/%d0%bb%d0%b8%d0%b2%d0%b0%d0%bd%d1%81%d0%ba%d0%b0%d1%82%d0%b0-%d0%b0%d1%80%d0%bc%d0%b8%d1%8f-%d0%be%d0%b1%d1%8f%d0%b2%d0%b8-%d0%bf%d1%80%d0%b8%d0%bc%d0%b8%d1%80%d0%b8%d0%b5-%d1%81-%d0%b8%d1%81/", "text": "Ливанската армия обяви , че прекъсва настъплението си срещу групировката „Ислямска държава“ в планински район на границата със Сирия, за да преговаря за освобождаването на 30 нейни войници. Те са държани като заложници от джихадистите от 2014 г. От армията потвърдиха, че са започнали преговорите с помощта на посредници. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.27", "title": " Ливанската армия обяви примирие с „Ислямска държава“ на границата със Сирия"}
{"url": "https://trud.bg/%d0%bf%d1%80%d0%be%d1%82%d0%b5%d1%81%d1%82%d0%b8%d1%80%d0%b0%d1%89%d0%b8%d1%82%d0%b5-%d0%bf%d0%be%d0%b4-%d0%b0%d1%81%d0%b5%d0%bd%d0%be%d0%b2%d0%b0%d1%82%d0%b0-%d0%ba%d1%80%d0%b5%d0%bf%d0%be%d1%81/", "text": "  Ромите от квартал „Лозница” в Асеновград и региона чакат покана за втората национална кръгла маса по проблемите на малцинствата у нас, която ще се проведе през септември в града под Асеновата крепост. На първия форум на тема „Образование и трудова заетост” единственият представител на ромите бил членът на Националния съвет за сътрудничество по етническите и интеграционните въпроси Асен Колев, но той така и не успял да вземе думата. От ромския етнос искат да се чуе и техният глас, тъй като в случая дори се явявали дори нещо като „бенефициенти” на националната кръгла маса, а никой не се бил сетил дори да ги покани. Темата на второто от общо трите планирани заседания за интеграция ще е на тема здравеопазване, социална и демографска политика, разкри кметът на Община Асеновград д-р Емил Караиванов, който е и домакин на форума. По време на първото заседание на националната кръгла маса за реална политика и ефективно решаване проблемите на етническата интеграция бяха формирани основните акценти по темата „Образование и трудова заетост”, а именно: въвеждане на допълнителни работещи санкции спрямо родители, неосигуряващи присъствието на децата си в училище и детска градина, като при нужда това да става и с полагане на задължителен обществено полезен труд. Друг формулиран акцент по темата е завишаване на контрола при полагане на обществено полезен труд от лица, получаващи месечна помощ по Закона за социално подпомагане. Сред изводите от форума бе и нуждата от повече и по-строг контрол върху ежедневната посещаемост на учебни занятия с цел ликвидиране на фиктивните присъствия на ученици, както и необходимостта от създаване на нормативна база за развитие на социална икономика в страната, както и определяне на пилотни общини за развитие на социални предприятия. Всички тези мерки бяха набелязани освен в отсъствието на представители на малцинствата и в това на тези, които с протестите си, започнали на 28 юни, предизвикаха свикването на националната кръгла маса. Представителите на Инициативния комитет на протестиращите асеновградчани напуснаха форума на 24 август още в самото му начало и обявиха, че на 27 август организират ново масово шествие по улиците на града. От Инициативния комитет призоваха и медиите да „спрат да изкривяват недоволството на хората в посока етнически конфликт, саморазправа, лумпени, Петър Низамов и прочее. Протестът им бил с искане за ред, спокойствие, работещи институции, равни права и задължения за всички български граждани. „Властимащите, на вас говорим! Докога си въобразявате, че ще ви търпим да ни лъжете, размотавате и обслужвате всякакви интереси, освен тези на почтения данъкоплатец? Не се надявайте, че пак ще отшумим, мълчанието на агнетата свърши. Тази неделя ви даваме последна възможност да потърсите мирен диалог с недоволните. Постарайте се, уважаеми, защото ако не го направите, формата на диалога ще я изберем ние, и не се знае кой от вас пръв ще падне от стола”, декларираха инициаторите на протестите в Асеновград, които се събраха в неделя вечер след 19 часа край паметника на цар Иван Асен Втори. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.27", "title": " Протестиращите под Асеновата крепост декларираха, че дават последен шанс на властимащите за мирен диалог\t\t\t"}
{"url": "https://trud.bg/%d1%81%d1%82%d0%be%d1%82%d0%b8%d1%86%d0%b8-%d0%bf%d1%80%d0%be%d1%82%d0%b5%d1%81%d1%82%d0%b8%d1%80%d0%b0%d1%85%d0%b0-%d1%81%d1%80%d0%b5%d1%89%d1%83-%d0%b8%d0%b7%d1%80%d0%b0%d0%b5%d0%bb%d1%81%d0%ba/", "text": "Стотици протестиращи се събраха снощи пред дома на главния прокурор на Израел с настояване премиерът Бенямин Нетаняху да бъде обвинен в корупция. Демонстрациите, които се провеждат от месеци в началото събираха малко на брой антиправителствени активисти. Те обаче постепенно се превръщат в по-широко протестно движение, отбелязва Асошиейтид прес. Участниците в протестите обвиняват Нетаняху във финансови злоупотреби и нерегламентирани връзки с медии, международни компании и Холивуд. Самият премиер отрича и твърди, че е мишена на „лов на вещици“. Снощният протест се състоя седмица след като двама от организаторите на движението бяха арестувани и Върховният съд постанови, че демонстрациите могат да продължат само ако в тях участват до 500 души и ако не бъдат използвани високоговорители в жилищни райони. Полицията съобщи, че снощи броят на протестиращите е бил много по-голям – около 2000. Според израелските закони министър-председателят може да бъде свален от поста от парламента. Върховният съд обаче неотдавна излезе с решение, че министри и кметове, подведени под съдебна отговорност, трябва да подават оставки, ако бъдат осъдени. Министърът на правосъдието настоява, че премиерът не е задължен да прави това. Но ако все пак главният прокурор излезе с обвинение, ще има законово основание и обществен натиск върху премиера да се оттегли. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.27", "title": " Стотици протестираха срещу израелския премиер Бенямин Нетаняху\t\t\t"}
{"url": "https://trud.bg/%d0%be%d1%82%d0%ba%d1%80%d0%b8%d0%b2%d0%b0-%d1%81%d0%b5-%d0%bd%d0%b0%d1%86%d0%b8%d0%be%d0%bd%d0%b0%d0%bb%d0%bd%d0%b8%d1%8f%d1%82-%d1%82%d1%83%d1%80%d0%b8%d1%81%d1%82%d0%b8%d1%87%d0%b5%d1%81%d0%ba/", "text": "На Витоша ще бъде открит Националния туристически празник, съобщава  . Като част от проявите е предвидено изкачване на Черни връх от туристи любители от цялата страна. Те ще се отправят към върха по два лъча. Първият ще потегли от хижа „Алеко”, а вторият – от „Златните мостове”. Туристите ще поднасят цветя на барелефа на Алеко Константинов. Същевременно, в Детския екостационар „Бели Брези“ на Витоша ще се състои Горски Концерт на възглавници, подготвен от струнния оркестър „Виртуози“ с концертмайстор цигуларя Санджар Сапаев. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.27", "title": " Открива се Националният туристически празник на Витоша"}
{"url": "https://trud.bg/%d0%b8%d0%b7%d1%80%d0%b0%d0%b5%d0%bb%d1%81%d0%ba%d0%b8%d1%8f%d1%82-%d0%bf%d1%80%d0%b5%d0%bc%d0%b8%d0%b5%d1%80-%d0%ba%d0%be%d0%bd%d1%82%d0%b0%d0%ba%d1%82%d0%b8%d1%82%d0%b5-%d1%81-%d0%b2%d0%bb%d0%b0/", "text": "Министър-председателят на Израел Бенямин Нетаняху заяви, че контактите му с руския президент Владимир Путин винаги служат на интересите на двете страни и сигурността на региона. Двамата се срещнаха скоро в Сочи, предаде  . „Да кажем така: в последните години редовно се срещам с президента Владимир Путин най-вече, за да подсигуря нашите интереси и сигурност, особено на северната граница на Израел. Мога да кажа, че преговорите, които провеждаме с него, включително последната, служат на нашата сигурност, а мисля си, и на интересите на Русия, не само нашите“, заяви Нетаняху в интервю за израелски ТВ канал. Израелският премиер обясни, че е взел решение да проведе „внезапната“ среща с Путин, заради изменението на обстановката в региона. Според думите на Нетаняху, редовните срещи с руския президент не са се провеждали само за съгласуването на действията в региона, но и за да се отразят текущите изменения в регионалния баланс на силите. „През последните седмици то (положението) се измени. Тоест, съществува голяма вероятност за международна победа над Ислямска държава в Сирия. Това е прекрасно, но е лошото е, че Иран активно, явно систематично прониква там, от където си тръгва ИД“, поясни Нетаняху. Освен това, той отново обвини Иран в опит да разпали война с Израел, което, според неговото мнение, поставя под опасност сигурността, не само в отделния регион, но и на целия свят. „Иран не крие факта, че има намерение да размести там (от където си тръгва ИД) военни, въздушни, сухопътни и морски сили. И една от неговите цели е да започне война с Израел… Разбира се, че това е промяна. Промяна, която заплашва, както нас, така и други страни от региона, а според мен, заплашва мира в целия свят“, счита израелския премиер. Той повтори същата теза и на срещата с Владимир Путин в Сочи. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.27", "title": " Израелският премиер: Контактите с Владимир Путин служат на интересите на двете страни"}
{"url": "https://trud.bg/%d0%bf%d1%80%d0%b5%d1%81%d1%82%d1%80%d0%b5%d0%bb%d0%ba%d0%b0-%d0%bc%d0%b5%d0%b6%d0%b4%d1%83-%d0%b1%d1%83%d0%bd%d1%82%d0%be%d0%b2%d0%bd%d0%b8%d1%86%d0%b8%d1%82%d0%b5-%d1%85%d1%83%d1%82%d0%b8-%d0%b8/", "text": "Четирима души са загинали, а още няколко са ранени при престрелка в столицата на Йемен Сана между въстаниците от движението „Ансар Алла“ (хути) и бойците от републиканската гвардия, лоялни на бившия президента на страната Али Салех, предаде  . Конфликтът избухва след като хутите искат от охраната на един от синовете на Салех да предадат оръжие. След инцидента на място пристигат подкрепления за хутите. Ръководството на шиитската групировка „Ансар Алла“ и бившият президент Салех и лоялните му сили през последните три години водят борба срещу коалицията на арабските страни начело със Саудитска Арабия, подкрепящи президента Абд Рабу Мансур Хади. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.27", "title": " Престрелка между бунтовниците-хути и привържениците на бившия президент избухна в Йемен"}
{"url": "https://trud.bg/%d0%bf%d0%b0%d0%b4%d0%b0-%d0%be%d0%b4%d0%be%d0%b1%d1%80%d0%b5%d0%bd%d0%b8%d0%b5%d1%82%d0%be-%d0%bd%d0%b0-%d1%84%d1%80%d0%b5%d0%bd%d1%81%d0%ba%d0%b8%d1%8f-%d0%bf%d1%80%d0%b5%d0%b7%d0%b8%d0%b4%d0%b5/", "text": "Според резултата от допитване във Франция повечето избиратели не са удовлетворени от работата на президента Еманюел Макрон, предаде  . Това е обрат за Макрон, който преди по-малко от четири месеца се радваше на съкрушителната изборна победа, отбелязва агенцията.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.27", "title": " Пада одобрението на френския президент Еманюел Макрон"}
{"url": "https://trud.bg/%d0%b2%d1%82%d0%be%d1%80%d0%b0-%d0%b6%d0%b5%d1%80%d1%82%d0%b2%d0%b0-%d0%b2%d0%b7%d0%b5-%d1%83%d1%80%d0%b0%d0%b3%d0%b0%d0%bd%d1%8a%d1%82-%d1%85%d0%b0%d1%80%d0%b2%d0%b8-%d0%b2-%d1%81%d0%b0%d1%89/", "text": "Полицията в американския град Хюстън съобщи, че жена е загинала при наводнение след урагана Харви в щата Тексас. Това е втората жертва на бурите в САЩ, предаде  . По-рано беше съобщено за човек, загинал при пожар в дома си в град Рокпорт в разгара на бурята. Около 30 души с наранявания са получили медицинска помощ, а още 30 до 40 са в неизвестност, посочва ДПА, позовавайки се на местни медии. Бреговата охрана е спасила най-малко 20 души при различни инциденти, предаде АП. Само в района на град Корпъс Кристи два хеликоптера са успели да спасят трима души от рибарска лодка, четирима – от шлеп, и 11 – от два влекача, както и двама души и кучето им, блокирани близо до Рокпорт. „Харви“ е най-мощният ураган в САЩ от 2005 г. насам, когато „Катрина“ почти унищожи Ню Орлиънс. По пътя си вчера той причини големи наводнения в няколко крайбрежни района в Тексас. Възстановяването ще отнеме години, предупреди ръководителят на Федералната агенция за извънредните ситуации Брок Лонг. Той определи урагана като събитие с безпрецедентна продължителност за Тексас. Губернаторът на Тексас Грег Абът обяви, че извънредното положение е било разширено с още 20 окръга и вече обхваща общо 50. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.27", "title": " Втора жертва взе ураганът Харви в САЩ"}
{"url": "https://trud.bg/%d1%85%d0%be%d0%bb%d0%b8-%d0%b1%d0%b5%d1%80%d0%b8-%d1%81%d0%bf%d0%b5%d1%87%d0%b5%d0%bb%d0%b8%d1%85-%d0%b2%d0%be%d0%b9%d0%bd%d0%b0%d1%82%d0%b0-%d1%81-%d0%bf%d0%b0%d0%bf%d0%b0%d1%80%d0%b0%d1%86%d0%b8/", "text": "-Да, обожавам подобни роли и филми. А сценарият на „Отвличане“ ми се стори толкова суров, първичен и интуитивен. Когато го прочетох, веднага се асоциирах с главната героиня. Като майка успях много лесно да стъпя в обувките на персонажа, да се поставя на нейно място, да проникна в съзнанието и психологическия пейзаж на образа. Да отвлекат детето ти – това трябва да е най-лошото и страшно нещо за една майка. Текстът ме накара да се замисля дълбоко и за собствената си роля на родител. От какво съм направена, каква е моята майчинска природа, как аз бих действала в подобна крайно травмираща и стресова ситуация? Тези въпроси ме заинтригуваха и си помислих, че един такъв филм може да резонира сред широк кръг от хора, да привлече публика, да ангажира емоционално и интелектуално всеки родител. Смятам, че „Отвличане“ може да ги накара да се замислят. В същото време филмът има щастлив край, нашето момиче спасява положението и в крайна сметка екранното преживяване няма да е травматично като в някоя наистина отчайваща драма за обречени добри хора. Зрителите ще имат възможността да съпреживеят триумфа на главната героиня, да изпитат катарзис заедно с нея. Красотата на филма, според мен, се съдържа в начина, по който тя триумфира на финала. Интересен ми беше процесът на трансформация на тази обикновена, средностатистическа жена в героиня. -Това е страшно, веднага успях да се поставя на мястото на Клуни, когато прочетох. На мен всички ми казваха, че нямам шанс да променя закона, но вече нямах никакво желание да толерирам терора на папараците. Бях опитала да оправя проблема по други начини. Опитах да се разбера с папараците цивилизовано, звънях на всички такива списания и пробвах с разговор. После се разгневих и започнах да им крещя, да им покажа колко много ме наранява тяхното упорство да снимат децата ми, но и това не помогна. И затова реших да се опитам направо да променя закона. -Мислех да замина за Франция, където има по-строги мерки срещу снимането на деца от Калифорния, но бързо разбрах, че това не е опция. В крайна сметка реших да направя това, което всички ми казваха, че не може да бъде направено. Загубата не беше вариант за мен на този етап. Бях решена да говоря с всеки законодател и лобист. Аргументирах поцизията си на всички, от които зависеше и не приемах „не“ за отговор. И накрая сената прие закон, който рапорежда много по-строги наказания за папараци, които снимат деца на публични личности. И това се случи в Калифорния – щатът с може би най-много известни хора, които са редовна мишена на ловците на сензации. Бях в ролята на майка без полезен ход, нямах опции и трябваше да действам радикално. Волята да свършиш това е от изключително значение. И си струваше. Не може да си представите колко години и пари ми костваше борбата с папараците. Сега децата ми живеят нормален живот. Законът AB606 върна нормалността в тяхното детство. -Дъщеря ми се страхуваше да напусне къщата, за да се разходи по улицата. Излизаше с палтото през глава. Изпитваше травматичен стрес. Понякога плачеше и ме питаше дали тези хора няма да ме убият или да убият нея. Беше ужасяващо. Тя винаги е било много чувствително и емоционално хлапе, а нахалството на папараците засили тези състояния. Не желаеше да ходи на подготвително училище и не се справяше добре с уроците. Просто нямаше нормален живот. Затова съм сигурна, че промяната на закона си струваше всяка капка енергия, която изразходвах. -Да, ние кръстихме продуцентската компания на името на закона като символ на майчинската сила и свидетелство, че волята и решителността наистина могат да доведат до желания резултат. Важното е да не се предаваш. Стори ми се много подходящо, че първата продукция на компанията ни е именно по темата за силната и решена на всичко майка, която никога не се предава и накрая печели. Това е посланието на бизнеса ни. Ние искаме да разказваме истории, където жените са богати и нюансирани човешки същества. Истории от жени за жени. Мисията ни е да представим женската гледна точка. Такъв ще бъде хоризонтът на развитие на продуцентската ни къща. -Работим по няколко заглавия. Едното ще бъде с Кевин Харт и в партньорство с „Юнивърсъл“. Разработваме и телевизионен сериал и един сериозен трилър за възрастни.", "date": "2017.08.27", "title": " Холи Бери: Спечелих войната с папараците\t\t\t"}
{"url": "https://trud.bg/%d0%b1%d0%b5%d0%b7%d1%83%d0%bc%d0%bd%d0%be%d1%82%d0%be-%d0%be%d1%82%d0%bd%d0%be%d1%88%d0%b5%d0%bd%d0%b8%d0%b5-%d0%bd%d0%b0-%d0%bd%d0%be%d1%80%d0%bc%d0%b0%d0%bb%d0%bd%d0%b8%d1%82%d0%b5-%d0%ba%d1%8a/", "text": "Миналата седмица министърът на здравеопазването проф. Николай Петров публично озвучи тревогите си по повод на влошеното психично здраве на българите. Според министъра една от мерките в тази област е изграждането на единен регистър на пациентите с психични заболявания в страната. Всъщност идеята не е на проф. Петров – член 147а от приетия през 2009 г. Закон за здравето задължава Министерството на здравеопазването да създава и поддържа Национален служебен регистър на лица с психични разстройства.  Министърът споделя и идеята на текста в закона, че информацията за лицата с психични разстройства, кандидатстващи за работа с общоопасни средства, трябва да се обменя между заинтересованите служби. Мотивът му е, че “такива хора карат коли, сдобиват се с оръжие и стават бели”. Националният консултант по съдебна психиатрия проф. Петър Маринов е далеч от ентусиазма на здравното министерство, че изработването на списъци на хората с психични проблеми ще е крачка към подобряване на душевното здраве на нацията. “У нас на дневен ред е една реакционна вълна, която е взела на прицел психичноболните. Ако дословно се приложи член 147а от Закона за здравето, в регистъра на лицата с психични разстройства ще попаднат над един милион българи! Защото като психични разстройства се определят не само тежки заболявания като шизофрения и биполярно разстройство, но и безсънието, депресиите и още много състояния, нямащи нищо общо с криминалната активност. Подобен регистър ще се превърне в инструмент за тежка дискриминация и репресии върху най-слабите в обществото – болните, които не могат да се защитят сами”, категоричен е проф. Маринов. Той изтъква, че във всички страни, преживели тоталитарни режими, управниците и лекарските гилдии са крайно скептични към създаването на каквито и да било регистри по подобие на заложения в българския здравен закон проект. Много по-различно е и отношението дори към извършилите престъпления невменяеми лица. “В град Кобленц посетих прекрасен център за 500 душевно болни, настанени от съда за лечение и социализация. За тях се грижат 300 санитари. В зависимост от резултатите от лечението, задържаните в центъра преминават в зони с по-лек и дори свободен режим. В съседна Румъния видях в Букурещ и Крайова подобни учреждения, създадени по германски модел. Вместо това, в единствената психиатрична затворническа болница в България (в Ловеч – б.а.) заради липса на финанси се принудихме да съкратим болничните легла до 35. За сравнение – само за извършили престъпления болни хора в Германия те са 7000 (200 пъти повече, отколкото в България – б.а.). Понастоящем детските психиатри в българските болници са едва 18, а лекарите, които можем да изготвяме психиатрични съдебни експертизи, сме едва 14 заедно с пенсионерите. Информиран съм, че имаме немалко самоубийства дори в психиатричните болници, а също и в дните, в които пациентите им биват изписвани. Съвсем отговорно мога да заявя, че България е последната страна-членка на ЕС, където почти нищо не се е променило в отношението към хората с психични проблеми и в третирането им от страна на държавата и обществото”, изтъква проф. Маринов. Шефът на Националният център по обществено здраве и анализи доц. Христо Хинков посочва , че около 20% от българите поне веднъж в живота си са изпадали в небезопасни за здравето психични състояния. “При това в този брой (1,4 млн души – б.а.) не влизат около 7 хил. освидетелствани с шизофрения хора, както и млади и по-възрастни пациенти с проблеми като синдрома на Даун или деменция. Дори агресивните шизофреници – под 1% от населението – са много по-малко опасни за обществото в сравнение с хората с личности разстройства, които са 5%. Като председател на работната група по създаване на служебен регистър на хората с психични проблеми заедно с колегите ми предложихме или да бъде отменен като несъстоятелен член 147а от Закона за здравето, или в предвидения от него регистър да бъдат включени единствено лицата, които са били подложени на принудително лечение със съдебно разпореждане”, посочва доц. Хинков. Правозащитникът Красимир Кънев е категоричен, че поставянето на клеймото “регистриран” върху хора с най-разнообразни психични проблеми, е абсолютно недопустимо не само от гледна точка на международното и националното право. “Какво ще се случи, когато чиновници, полицаи или магистрати, които са имали достъп до подобен регистър, напуснат работните си места? Кой най-много ще се възползва от теча на информация с цел да прави компромати или да изнудва? Какъв шанс да получат работа ще имат хората, които заради някакъв психичен проблем, например тревожно състояние, са посещавали дори само веднъж психиатър в държавна болница и сега им се налага да удостоверят пред бъдещия си работодател, че са психично здрави?”- реторично пита Кънев. От три години Министерството на здравеопазването отказва да кани правозащитници при обсъждане на документи, засягащи основни човешки права. Досега няколко българи са спечелили дела в Страсбург срещу родината си заради нечовешко отношение в психиатрични болници и изолатори, където са били бити и държани с дни вързани заради липсата на персонал.  “Без всякакво съмнение, от регистъра на хората с психични проблеми ще се възползват не МВР или работодателите, а мафията. Какъв по-хубав подарък биха получили престъпниците, които се занимават с имотни измами в опитите си да открият и атакуват психично болни хора с по няколко апартамента, например”, казва проф. Маринов. “Категорично съм против прокуратурата или МВР да се опитват да възложат на психиатрите чрез наредба за обмен на информация за психични заболявания да определят кой има право да носи оръжие, да получи шофьорска книжка или да работи с общоопасни вещества. Работата на психиатрите е да лекуват, освидетелстват и консултират, а не да вършат работата на други институции”, заключава доц. Христо Хинков.", "date": "2017.08.27", "title": " Безумното отношение на нормалните към лудите\t\t\t"}
{"url": "https://trud.bg/%d0%ba%d0%be%d0%bb%d1%83%d0%bc%d0%b1%d0%b8%d0%b9%d1%81%d0%ba%d0%b8%d1%82%d0%b5-%d0%b1%d1%83%d0%bd%d1%82%d0%be%d0%b2%d0%bd%d0%b8%d1%86%d0%b8-%d1%84%d0%b0%d1%80%d0%ba-%d1%81%d0%b5-%d0%be%d1%80%d0%b3/", "text": "Колумбийската бунтовническа групировка Революционни въоръжени сили на Колумбия(ФАРК) ще се организира в политическа партия, на организирана конференция в столицата Богота, която започва днес. Това е ключова стъпка за превръщането на левичарската група в гражданска организация, след 50 години на военни действия, предаде  . Шестдневната среща на членовете на ФАРК, които предадоха повече от осем хиляди оръжия на ООН по време на демобилизацията, се очаква да завърши в петък с партийна платформа, чието име все още не е известно. Тя ще се включи в изборите, които трябва да се проведат в Колумбия догодина. Според мирния договор, който те сключиха с правителството през 2016 година, на по-голямата част от бойците на ФАРК беше гарантирана амнистия и възможност да участват в политическия живот на страната. По време на военните действия, през десетилетията, загинаха повече от 220 хиляди души. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.27", "title": " Колумбийските бунтовници ФАРК се организират в политическа партия"}
{"url": "https://trud.bg/%d0%b2%d0%b0%d0%bb%d0%b5%d0%bd%d1%82%d0%b8%d0%bd-%d1%80%d0%b0%d0%b4%d0%b5%d0%b2-%d0%be%d0%ba%d0%be%d0%bb%d0%be-15-000-%d0%b4%d0%ba%d0%b0-%d1%81%d0%b0-%d0%b7%d0%b0%d1%81%d0%b5%d0%b3%d0%bd%d0%b0%d1%82/", "text": "Около 15 000 дка са засегнатите площи от пожара в Кресненското дефиле, опасността остава. Това каза по време на брифинг вътрешният министър Валентин Радев във връзка с пожара в Кресненското дефиле. „Работи се 20-киловолтовия далекопровод да бъде пуснат. Разбрах, че захранването ще бъде пуснато в селата Сенокос и Мечкул“, обясни той относно прекъснатото електрозахранване в района. „В Стара Кресна представители на ЧЕЗ минават по къщите, има някакъв проблем. До края на деня, надяваме се в населените места, вчера обявихме, че хората се връщат, днес да се случи така, че до довечера да имат ток“, поясни Радев. „Засегнатите площи от пожарите са около 15 000 дка, допълнително ще уточним след края на оперативните действия. Загубите, ако трябва да се залесява, са около 12 млн. лв. На място работят хора от 5 министерства. Според експерти за 4 дни да се обработи такова голяма площ и да се овладее пожарът е направо геройство. Обръщам внимание, че не сме приключили. Опасността остава“, допълни вътрешният министър. Спряно е движението на влаковете в участъка при кривия тунел по Кресненското дефиле от тази сутрин, каза още Валентин Радев. „В Кризисния щаб си говорихме за това докъде е стигнала обстановката. В две от местата има все още огнища. Надяваме се днес до края на деня и евентуално утре да останат дежурни, за да доогасят пожара. Но общо взето цялата обстановка е под контрол. В далечината има един пожар и разбира се основният пожар, който започна вчера и нямаше връзка с другите. Той е над кривия тунел при жп спирката. Там ни притеснява много“, заяви Радев. „Вчера чухте от оперативното командване, че изместиха хора. Наложи се буквално да ги извадят от там. Днес продължава битката и основно е там“, добави той. По думите му два вертолета ще помагат допълнително. „Има жива сила и булдозер там. Много е стръмен теренът, говорим за 60-70 градуса буквално. Спрели сме от сутринта движението на влаковете. Надяваме се, че ще ги пуснем, но заради безопасността на спасителите, пожарникарите, тези, които работят в района, е спряно движението. Много се надявам, че всички ще внимават и днес по пътя отдолу при точно този тунел. Като се влиза от София е тъмен изведнъж, да не стане някаква катастрофа. В обратната посока е същото“, каза още министърът на вътрешните работи. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.27", "title": " Валентин Радев: Около 15 000 дка са засегнатите площи от пожара в Кресненското дефиле\t\t\t"}
