{"url": "https://trud.bg/%d0%bf%d1%80%d0%b5%d0%bc%d0%b8%d0%b5%d1%80%d1%8a%d1%82-%d0%bd%d0%b0-%d1%88%d1%80%d0%b8-%d0%bb%d0%b0%d0%bd%d0%ba%d0%b0-%d0%bf%d0%be%d0%b2%d0%b5%d1%87%d0%b5%d1%82%d0%be-%d0%b8%d1%81%d0%bb%d1%8f%d0%bc/", "text": "Силите на реда на Шри Ланка убиха или арестуваха повечето радикални ислямисти, свързани със самоубийствените атентати, извършени на католическия Великден, съобщи премиерът Ранил Викремесингхе, цитиран от Франс прес. Нападенията, при които загинаха 253 души, бяха извършени от малка, но добре организирана група, се казва в изявлението на премиера. „Повечето от членовете й са арестувани. Някои са мъртви“, добави той. „Сега сме готови да се върнем към нормалния живот“. Премиерът обяви също по-строги законови мерки срещу радикалните ислямисти, както и предстоящото експулсиране на чуждестранни религиозни учители с нередовни работни визи.  „Няколко чужденци работят като преподаватели в нашата страна без работни визи. След консултация с министерството по религиозните въпроси на мюсюлманите и вътрешното министерство решихме да ги експулсираме“, заяви той, без да уточнява броят или националността на засегнатите от тези мерки.  След нападенията бяха арестувани около 100 души. Според властите в страната има около 140 поддръжници на „Ислямска държава“. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.04.28", "title": " Премиерът на Шри Ланка: Повечето ислямисти, замесени в атентатите, са арестувани или убити"}
{"url": "https://trud.bg/%d1%81%d0%bf%d0%b0%d1%81%d0%b8%d1%85%d0%b0-%d0%b4%d0%b2%d0%b0%d0%bc%d0%b0-%d0%b8%d0%b7%d1%80%d0%b0%d0%b5%d0%bb%d1%81%d0%ba%d0%b8-%d1%82%d1%83%d1%80%d0%b8%d1%81%d1%82%d0%b8-%d0%b8%d0%b7%d0%b3%d1%83/", "text": "Планинските спасители помогнаха на двама изгубени израелски туристи, съобщи БНТ.  Те са се изгубили край Седемте рилски езера заради лошото време. Открити измръзнали, но в момента вече са добро състояние. Акцията на спасителите от дупнишкия отряд е приключила в 4 часа сутринта. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.04.28", "title": " Спасиха двама израелски туристи, изгубили се край Седемте рилски езера"}
{"url": "https://trud.bg/%d0%b2%d0%bb%d0%b8%d0%b7%d0%b0%d1%82-%d0%b2-%d1%81%d0%b8%d0%bb%d0%b0-%d0%bd%d0%be%d0%b2%d0%b8-%d1%82%d0%b5%d0%b6%d0%ba%d0%b8-%d0%b0%d0%bc%d0%b5%d1%80%d0%b8%d0%ba%d0%b0%d0%bd%d1%81%d0%ba%d0%b8-%d1%81/", "text": "Влизат в сила нови тежки американски санкции срещу Венецуела, които блокират износа на петрол, като САЩ се надяват това да бъде решителен удар в кампанията за сваляне от власт на венецуелския президент Николас Мадуро, предава AFP. От днес САЩ ще предприемат действия срещу всеки, който търгува с държавната компания Petroleos de Venezuela, или PDVSA, или всяко дружество, в което компанията притежава поне 50% дял. Това е една от стъпките на администрацията на президента Доналд Тръмп за отстраняване на Мадуро и поставяне на лидера на опозицията Хуан Гуайдо на власт, който е признат от повече от 50 страни, включително повечето в Латинска Америка. В петък администрацията на Тръмп заяви, че ще блокира всички американски активи на външния министър Хорхе Ареаза, потвърждавайки, че няма желание да преговаря с Мадуро. До кризата Венецуела изнасяше 500 хиляди барела на ден в САЩ, най-големия клиент на PDVSA, чрез собствеността на веригата за преработка и бензиностанции Citgo. Съединените щати вече са поставили Citgo под контрола на Гуайдо, който е назначил свой съвет на директорите. Въпреки че санкциите влязоха в сила в неделя, „реалността е, че търговията с петрол между Съединените щати и Венецуела е абсолютно ограничена и рязко е спаднала“, каза Мариано де Алба, базиран във Вашингтон експерт по международно право от Венецуела. Санкциите обаче ще продължат да имат ефект, като Вашингтон обещава да ги наложи срещу всяка чуждестранна компания с взаимодействия в САЩ – включително финансовата система на САЩ, която доминира в света. От неделя „няма съмнение, че санкциите са в сила и че всяка компания поема по-големи рискове, отколкото преди тази дата“, каза де Алба. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.04.28", "title": " Влизат в сила нови тежки американски санкции срещу Венецуела"}
{"url": "https://trud.bg/%d1%83%d1%82%d1%80%d0%b5-%d1%81%d0%bf%d0%b8%d1%80%d0%b0%d1%82-%d0%ba%d0%b0%d0%bc%d0%b8%d0%be%d0%bd%d0%b8%d1%82%d0%b5-%d0%bd%d0%b0%d0%b4-12-%d1%82%d0%be%d0%bd%d0%b0-%d0%bf%d0%be-%d0%b0%d0%b2%d1%82/", "text": "От 14.00 часа до 20.00 часа на 29 април се спира движението на камионите над 12 т по автомагистралите и най-натоваренитe пътища. Това съобщиха от пресцентъра на Агенция „Пътна инфраструктура“. Целта е повишаване на безопасността и увеличаване на пропускателната способност на инфраструктурата. Агенция „Пътна инфраструктура“ апелира шофьорите да карат разумно и със съобразена скорост, да спазват правилата за движение и да не използват аварийните ленти по автомагистралните участъци за по-бързо придвижване. Рисковото и емоционално шофиране не гарантира по-кратко пътуване, но застрашава живота и здравето на всички останали, които спазват правилата. Съвместната заповед за спиране на движението на камионите над 12 тона е на АПИ, ГД „Национална полиция“ и ИА „Автомобилна администрация“. Тя предвижда ограничаване на движението по следните участъци от републиканската мрежа: – автомагистралите;  – път I-1 с. Ребърково – Ботевград, като движението се пренасочва по път II-16 Ребърково – Своге – Софийски околоврестън път в посока София;  – път I-1 – от Благоевград до ГКПП „Кулата“;  – път I-4 п. в. „Коритна“ – Велико Търново – Шумен;  – път I-5 Русе – Велико Търново;  – път I-8 ГКПП „Калотина“ – София;  – път I-9 Варна – Бургас;  – път II-18 Околовръстен път на град София;  – път II-99 Бургас – Царево. Забраната не важи за МПС, превозващи бързоразвалящи се хранителни продукти и товари на температурен режим, живи животни и опасни товари (ADR). За улеснение на трафика и повишаване безопасността на движение от 10.00 часа днес до 10.00 часа на 30 април, когато много хора ще пътуват към столицата, в участъците с ремонт на АМ „Хемус“ и „Тракия“ ще има две ленти за София и една за Бургас или Варна. Целта е по-лесно предвижване в пиковите дни и часове. Обновяването на съоръженията, изграждани преди повече от 30 години, е наложително и трябва да бъде направено, за да се пътува след това много по-удобно и безопасно. На АМ „Тракия“ се ремонтира платното за Бургас на виадуктите – при 13-ти, 15-ти и 20-ти километър и над река Елшишка при 89-ти км на автомагистралата. За да се избегне отсечката в ремонт над река Елшишка при 89-ти км на АМ „Тракия“ шофьорите могат да ползват и следните алтернативни маршрути: – пътен възел „Церово“ на АМ „Тракия – път III-8402 (Виноградец – Карабунар – Злокучене – Септември) – път I-8 (Лозен – Звъничево – Пазарджик) – път II-37 (Пазарджик) – пътен възел „Пазарджик“ на АМ „Тракия“;  – пътен възел „Церово“ на АМ „Тракия – път III-8402 (Виноградец – Карабунар – Злокучене – Септември) – път I-8 (Лозен – Звъничево – Пазарджик) – пътен възел „Цалапица“ на АМ „Тракия“;  – пътен възел „Калугерово“ – път III-803 (Динката – Драгор) – път II-37 – пътен възел „Пазарджик“ на АМ „Тракия“.  На АМ „Хемус“ на територията на Софийска област се ремонтират виадуктите при 19-ти, 36-ти, 37-ми и 51-ви километър и тръбата за София на тунел „Витиня“. В участъците при 19-ти км (виадукт „Потоп“) и при 36-ти и 37-ми км (виадукт „Коренишки дол“) от 10.00 часа днес до 10.00 часа на 30 април ще има две ленти за София и една за Варна. На виадукта при 51-ви километър трафикът преминава двупосочно в платното за София. Поради ремонт на тръбата за София на тунел „Витиня“ на АМ „Хемус“ движението се осъществява двупосочно в основно обновената тръба за Варна, която е с вентилационни, пожароизвестителни и осветителни системи. След ремонта и тръбата в посока столицата ще бъде в същия вид и със същите системи за безопасност. В отсечките с ремонт шофьорите е необходимо да предвидят повече време за пътуване, поради по-ниската скорост на движение при извършването на строителни работи и въведените временни организации или да използват алтернативни маршрути. Алтернативен маршрут на АМ „Тракия“ в посока Бургас е Подбалканският път I-6, а на АМ „Хемус“ в посока Монтана и Видин – проходът „Петрохан“ и Искърското дефиле. За улеснение на трафика през Владая и повишаване на пътната безопасност на 29 април /вторник/ ще има две ленти за влизащите в София по път I-1 (Е-79). По този начин пристигащите в столицата шофьори ще могат да пътуват по-удобно и безопасно. Алтернативен маршрут на първокласния път през Владая е АМ „Люлин“. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.04.28", "title": " Утре спират камионите над 12 тона по автомагистралите"}
{"url": "https://trud.bg/%d1%81%d0%b5%d1%80%d0%b8%d0%b9%d0%bd%d0%b8%d1%8f%d1%82-%d1%83%d0%b1%d0%b8%d0%b5%d1%86-%d0%be%d1%82-%d0%ba%d0%b8%d0%bf%d1%8a%d1%80-%d0%b5-%d0%b1%d1%8a%d0%bb%d0%b3%d0%b0%d1%80%d0%b8%d0%bd/", "text": "Майката на 35-годишният Нико Метакса е българка, баща му кипърец, научи есклузивно „Труд“. В момента кипърските власти проверяват дали кипърския му родител е биологичен баща или Метакса е доведен син. Новината взриви обществеността в Кипър, а социалните мрежи са залети с упреци към медиите, че не съобщават официално българския произход на килъра. Официално бе потвърдено, че   е имал контакти и с български фотомодел, която е позирала в дома му. Същият се е представил за професионален фотограф. Младият модел от български произход се запознава с Никос Метаксас преди месец и позира за него във видеоклип на леглото на 35-годишния военен, където според признанието му пред полицейските следователи на същото легло е имал сексуален контакт с Ариан Паланас Розано от Филипините, която после е убил. Българката се запознава с килъра през Фейсбук. Очаквайте подробности! АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.04.28", "title": " Серийният убиец от Кипър е българин?"}
{"url": "https://trud.bg/39-%d0%b3%d0%be%d0%b4%d0%b8%d1%88%d0%b5%d0%bd-%d0%bc%d1%8a%d0%b6-%d0%b7%d0%b0%d0%b3%d0%b8%d0%bd%d0%b0-%d1%81%d0%bb%d0%b5%d0%b4-%d0%ba%d0%b0%d1%82%d0%be-%d1%81%d0%b5-%d0%b1%d0%bb%d1%8a%d1%81%d0%bd/", "text": "39-годишен мъж загина, след като се блъсна в електрически стълб в село Есеница, съобщиха от ОДМРВ-Варна. Инцидентът е станал тази нощ около 22.50 часа. Мъжът е управлявал лек автомобил „Фолксваген“, но загубил контрол над колата и се блъснал в електрически стълб. В резултат на това стълбът е паднал върху автомобила. Мъжът е настанен в болнично заведение с тежки травми и по-късно е починал. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.04.28", "title": " 39-годишен мъж загина, след като се блъсна в електрически стълб във варненско село"}
{"url": "https://trud.bg/%d1%80%d0%b8%d0%b1%d0%b5%d0%bd%d0%be%d1%82%d0%be-%d0%bc%d0%b0%d1%81%d0%bb%d0%be-%d0%bc%d0%be%d0%b6%d0%b5-%d0%b4%d0%b0-%d0%b7%d0%b0%d1%81%d1%82%d1%80%d0%b0%d1%88%d0%b8-%d0%b6%d0%b8%d0%b2%d0%be%d1%82/", "text": "След почивка в Тайланд 54-годишен канадец търси лекарска помощ заради бъбречни проблеми. Джипито го съветва да прекрати приема на диуретици и лекарства срещу подагра, за да възстанови баланса на течности в организма. Независимо от това само след месец анализите показват, че бъбреците му скоростно се влошават и човекът е на границата между живота и смъртта. Налагат се изследвания при нефролог, които показват неочаквани резултати. Изяснява се, че бъбреците са здрави, но не работят. В кръвта на болния се откриват ненормално високи нива на калций и паратирин – хормон, който регулира калциево-фосфорната обмяна. Подобен ефект се получава при прием на големи количества витамин D. Оказва се, че пациентът е поглъщал огромни дози рибено масло в продължение на последните 3 години. При това той не е изпитвал проблем с липсата на витамини, а се е доверил на натуропат, който го лекувал единствено с природни продукти. Алтернативният доктор му предписал прием на рибено масло 5 пъти над нормата. На всичкото отгоре канадецът сгрешил и си купил друг вариант от цяра, което повишило двойно дозата. Ситуацията се усложнила след плажния отдих на силно слънце, тъй като човешкият организъм произвежда витамин D под действието на ултравиолетовото лъчение. В случая човекът оживял, но е ярък пример за необходимостта от балансирано хранене.", "date": "2019.04.28", "title": " Рибеното масло може да застраши живота"}
{"url": "https://trud.bg/%d0%b1%d0%b5%d0%bd%d1%8f%d0%bc%d0%b8%d0%bd-%d0%bd%d0%b5%d1%82%d0%b0%d0%bd%d1%8f%d1%85%d1%83-%d0%be%d1%81%d1%8a%d0%b4%d0%b8-%d0%bd%d0%b0%d0%bf%d0%b0%d0%b4%d0%b5%d0%bd%d0%b8%d0%b5%d1%82%d0%be-%d0%b2/", "text": "Израелският премиер Бенямин Нетаняху осъди в неделя атака срещу синагога в Калифорния и призова международната общност да засили борбата срещу антисемитизма, предава TACC. „Осъждам криминалната атака в синагогата в Калифорния, това е удар за сърцето на еврейския народ. Изказваме нашите съболезнования на семейството на Лори Гилбърт Кей и желаем бързо възстановяване на ранените. Международната общност трябва да засили борбата срещу антисемитизма“, написа Нетаняху в социалната мрежа „Туитър“. В събота, около 11:30 часа местно време (21:30 часа българско време), 19-годишният Джон Ърнест   в синагогата на калифорнийския град Поуей (в района на Сан Диего). В резултат на това един човек загина, а няколко бяха ранени. Полицията задържа заподозряния скоро след инцидента. Кметът на града нарече атаката престъпление от омраза. Офисът на Нетаняху заяви в неделя, че „във връзка с интензифицирането на антисемитските атаки по света, министър-председателят ще проведе специално заседание на кабинета тази седмица. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.04.28", "title": " Бенямин Нетаняху осъди нападението в синагога в САЩ"}
{"url": "https://trud.bg/%d0%bf%d1%83%d1%82%d0%b8%d0%bd-%d0%bf%d0%be%d0%b7%d0%b4%d1%80%d0%b0%d0%b2%d0%b8-%d0%bf%d1%80%d0%b0%d0%b2%d0%be%d1%81%d0%bb%d0%b0%d0%b2%d0%bd%d0%b8%d1%82%d0%b5-%d1%85%d1%80%d0%b8%d1%81%d1%82%d0%b8-2/", "text": "Руският президент Владимир Путин поздрави за Великден православните християни и всички руснаци, които отбелязват Светлото Христово Възкресение. Това съобщава пресслужбата на Кремъл, която публикува на сайта си празничното обръщение на държавния глава, цитирана от БНР. „В продължение на столетия този древен християнски празник изпълва сърцата на хората с радост и надежда, с вяра в тържеството на живота и любовта. Символизира неразривната връзка на времената и духовните традиции, които служат на единенията на нашия народ“, пише в празничното обръщение. Президентът Путин подчертава, че Руската православна църква и всички християнски конфесии играят голяма роля в опазването на богатото културно и историческо наследство, с което се слави Русия, искрено се грижат за укрепването на семейните ценности и възпитанието на подрастващото поколение. В компанията на премиера Дмитрий Медведев и на кмета на Москва Сергей Собянин Владимир Путин присъства на отслуженото от руския патриарх Кирил празнично богослужение в главния православен храм на Русия – Христос Спасител. Патриархът на Москва и на цяла Русия Кирил призова в обръщението си по повод Възкресение Христово хората да се научат да побеждават злото и да не се поддават на неговата сила. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.04.28", "title": " Путин поздрави православните християни за Великден"}
{"url": "https://trud.bg/%d1%87%d0%b5%d1%82%d0%b8%d1%80%d0%b8%d0%bc%d0%b0-%d0%b3%d0%b5%d1%80%d0%bc%d0%b0%d0%bd%d1%81%d0%ba%d0%b8-%d0%bf%d0%bb%d0%b0%d0%bd%d0%b8%d0%bd%d0%b0%d1%80%d0%b8-%d0%b1%d1%8f%d1%85%d0%b0-%d0%bf%d0%be/", "text": "Четирима германски планинари бяха пометени от лавина в швейцарските Алпи, съобщава АФП, позовавайки се на полицията в южния кантон Вале. Инцидентът е станал в петък край градчето Фиесчертал. Лошото време в района е възпрепятствало спасителните операции. Поради тази причина телата на жертвите са открити късно в събота, уточняват от полицията. Загиналите са локализирани по специалните предаватели, които носели със себе си преди да ги удари лавината. Започнато е разследване по случая. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.04.28", "title": " Четирима германски планинари бяха пометени от лавина в Алпите"}
{"url": "https://trud.bg/%d0%b4%d0%b6%d0%b5%d0%b9%d0%bc%d1%81-%d0%b1%d0%b0%d1%83%d1%87%d0%b5%d1%80-%d0%b8%d0%b7%d0%b1%d0%b8%d1%80%d0%b0-%d1%80%d0%b8%d0%bb%d1%81%d0%ba%d0%b8%d1%8f-%d0%bc%d0%b0%d0%bd%d0%b0%d1%81%d1%82%d0%b8/", "text": "Неговият файтонджия е от село Бистрица. Вероятно той е завел дружината на Баучер в кръчмата на родното си село, в която по същото време са Мърквичка и генерал Вазов. Вторият вариант на картината „Ръченица“, в която основна фигура е образът на Джеймс Баучер, е от 1906 г. Сюжетът е тъкмо от обстановката в бистришката кръчма, където често се отбивали художникът и кореспондентът. За Баучер се знае, че Той е отлично подготвен в обучението си по класически езици и музика. Принуден е да изостави музиката, защото страда от прогресивна глухота. Но езиците му се отдават с голяма лекота и той скоро се ориентира към преподаването в известния колеж Итън. Но повече го влече списването във вестници и постепенно се преориентира към журналистиката. Няколко негови първи статии правят впечатление и „Таймс“ започва да му възлага задачи. Джеймс владее старогръцки и младогръцки, затова вестникът го изпраща като кореспондент в Югоизточна Европа. Баучер обикаля Балканите цели 15 години, среща се с крале, министри, генерали, но и с обикновени хора, войници, пощальони, с богати земевладелци и обикновени, бедни селяни. Става известна личност, канят го навсякъде из светските събирания, както и в скромните планински хижи. Той е добър разказвач, притежава силно въображение и детско любопитство. Дами се интересуват активно от него. Където и да отиде, прави остроумни политически коментари, украсени с подходящи анекдоти. Това просто му се отдава с лекота. Но има и свои слаби страни – става пословичен с разсеяността си. Не забелязва закъснението си от час или два на важно събитие, или пък веднъж говори за отсъствието на мадам Смит на поредния бал, докато тя е в непосредствена близост до него. В статиите му в „Таймс” се забелязва добра осведоменост и умение за тънък проникновен анализ, докато представя интересите на младите балкански страни, съпоставени с амбициите на великите сили, особено на Великобритания. Държавниците на Балканите нямат високо самочувствие по онова време и често търсят подкрепата за своите политически решения от кореспондента на влиятелния английски вестник. „Винаги се отправям към най-високостоящия експерт, когото познавам – министър-председателя, външния министър, главнокомандващия, изпращам си визитката и смея да твърдя, че никога не ме карат да ги чакам“, твърди той. Така се превръща в журналиста, пред когото няма затворени врати из размирните Балкани. С охота го допускат до важните разговори с политици и държавници. Той е изключителен журналист у нас и на Балканите. В статиите си подлага на тежка критика Букурещкия договор от 1913 г., както и Ньойския договор от 1918 г., които смята за несправедливи и ощетяващи България. Известният журналист е радетел за българската кауза през войните. Понякога попада в комични ситуации – събеседникът се опитва да говори на висок глас пред полуглухия кореспондент, от което журналистическата тайна просто изчезва и става достояние на всички. Сред любимите места за почивка на Джеймс Баучер бил Рилският манастир. На 18 април 1903 г. той посочва на слугата си къде би искал да бъде погребан – пред входа на обителта. Там, където е прекарвал часове наред в съзерцание и размисли. Умира в България на 30 декември 1920 г. – само две седмици след като навършва седемдесет години. След смъртта му е погребан край входа на Рилския манастир — чест, оказана единствено на този чужденец. Обвиняван от гърци и сърби, че е подкупен от българите, той до края на живота си не успява да купи дори собствен дом в България, а живее в стая в хотел „България“. Умира както подобава на журналист – няколко часа след вечеря с дипломати, на която събира материал за поредната си статия.", "date": "2019.04.28", "title": " Джеймс Баучер избира Рилския манастир за място на своя вечен покой"}
{"url": "https://trud.bg/%d0%bf%d0%be%d1%82%d0%b2%d1%8a%d1%80%d0%b4%d0%b5%d0%bd%d0%be-%d0%ba%d0%b8%d0%bb%d1%8a%d1%80%d1%8a%d1%82-%d0%be%d1%82-%d0%ba%d0%b8%d0%bf%d1%8a%d1%80-%d0%b5-%d0%b8-%d0%b1%d1%8a%d0%bb%d0%b3%d0%b0%d1%80/", "text": ".  Майка му е българка от Стара Загора, а баща му кипърец, научи есклузивно „Труд“. Двамата родители се запознават в България като състуденти. Сключват брак от който имат две деца, Никос и една дъщеря по-малка от него. Преди около 20 години се развеждат и Никос остава да живее с баща си, а сестра му Лени с майката. Разводът протича много бурно и със скандали. Според психолози, една от вероятните причини за отключване на това маниакално поведение да убива чужденки може да е свързана и с този развод, ако в пубертетска възраст бащата е натяквал на сина си, че чужденките са проблемни жени. 35-годишният е женен за кипърка и има две деца на 10 и 6 години. Преди няколко години жена му го напуска, но нямат официален развод. Проверява се дали времето през което е започнал да убива има връзка и с раздялата с жена му. Според официална информация на кипърската полиция през последните 3-4 години изчезналите чужденки-жени на острова са над 30 като между тях има има и три българки. Установено е, че килъра е посещавал и турската част на острова, където също има изчезнала виетнамка. До момента обвинения няма адвокат, тъй като всички служебно назначавани дават отвод. Никос Метаксас е от известна кипърска фамилия, търгуваща със злато и и притежава верига от златарски магазини на острова. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.04.28", "title": " Потвърдено: Килърът от Кипър е и българин"}
{"url": "https://trud.bg/%d0%bb%d0%b8%d0%ba%d0%b2%d0%b8%d0%b4%d0%b8%d1%80%d0%b0%d1%85%d0%b0-%d1%82%d1%80%d0%b8%d0%bc%d0%b0-%d0%b4%d1%83%d1%88%d0%b8-%d0%be%d1%82-%d1%81%d0%b5%d0%bc%d0%b5%d0%b9%d1%81%d1%82%d0%b2%d0%be%d1%82/", "text": "Бащата и двама братя на заподозрения организатор на бомбените нападения в Шри Ланка на католическия Великден са били убити, след като силите за сигурност щурмували скривалището им преди два дни. Това съобщиха полицейски източници и роднини на атентаторите самоубийци, цитирани от БТА. Зайни и Рилван Хашим и баща им Мохамед Хашим, заснети на разпространявано в социалните медии видео да призовават за тотална война срещу неверниците, са сред 15-те убити в петък при ожесточена престрелка с военните на източното крайбрежие на островната държава, съобщи полицията. Нияз Шариф – зет на Захран Хашим, който е заподозреният ръководител на вълната от бомбени нападения, убили над 250 души в църкви и хотели в Шри Ланка, каза за Ройтерс, че на видеото са двамата братя и бащата на Захран. След бомбените нападения на католическия Великден в Шри Ланка бяха разположени близо 10 000 войници, за да извършват претърсвания и да преследват членове на две местни ислямистки групи, смятани за извършители на атаките. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.04.28", "title": " Ликвидираха трима души от семейството на предполагаем атентатор в Шри Ланка"}
{"url": "https://trud.bg/%d0%b0%d0%bd%d1%81%d0%b0%d0%bc%d0%b1%d1%8a%d0%bb%d1%8a%d1%82-%d0%bd%d0%b8-%d0%bf%d0%be-%d1%85%d1%83%d0%b4%d0%be%d0%b6%d0%b5%d1%81%d1%82%d0%b2%d0%b5%d0%bd%d0%b0-%d0%b3%d0%b8%d0%bc%d0%bd%d0%b0%d1%81-3/", "text": "Ансамбълът ни по художествена гимнастика спечели златен медал във финала с три обръча и два чифта бухалки на Световната купа в Баку. За българския ансамбъл това е втори медал от Баку след бронза в многобоя снощи. На финала на пет топки българските грации останаха на четвърто място с оценка 23.950 точки. На топки шампион стана Русия с 24.850 точки, а на второ и трето място са съответно Япония с 24.450 и Украйна с 24.350. На обръчи и бухалки сребърните отличия завоюва Русия с 25.250 точки, а на трето място е Украйна с 25.150 точки.", "date": "2019.04.28", "title": " Ансамбълът ни по художествена гимнастика спечели златен медал на Световната купа в Баку"}
{"url": "https://trud.bg/%d0%bf%d1%80%d0%be%d0%b2%d0%b5%d1%80%d1%8f%d0%b2%d0%b0%d1%82-%d1%81%d1%82%d1%80%d0%b5%d0%bb%d0%b5%d1%86%d0%b0-%d0%be%d1%82-%d1%81%d0%b0%d0%bd-%d0%b4%d0%b8%d0%b5%d0%b3%d0%be-%d0%b7%d0%b0-%d1%81%d0%ba/", "text": "Полицията и разследващите органи проверяват   за скорошен палеж на близка джамия и предприемат допълнителни мерки за охрана на храмовете на различни вероизповедания, предава CNN. Един човек загина, а поне още трима души са ранени при стрелба в синагога в Поуей, на около 22 мили северно от Сан Диего, съобщиха властите. От департамента на шерифа в Сан Диего казаха, че през уикенда е разпоредил охрана на религиозни центрове. Макар сигурността да се засилва, властите заявиха, че това не е индикация за по-голяма заплаха. „Насърчаваме нашите общности да продължат с нормалните събития и други дейности“, се казва в изявление на отдела. „Заподозреният в инцидента в Поуей днес е заловен и ние вярваме, че е действал сам.“ Заподозряният в ареста е идентифициран като Джон Ърнест, 19-годишен студент в Калифорнийския държавен университет Сан Маркос. Властите разследват дали е свързан с палеж в джамия в близкия град Ескондидо миналия месец, каза шерифът на окръг Сан Диего Бил Гор. Отделът на шерифа в Сан Диего изпълнява заповеди за претърсване в дома и в колата на заподозряния, както и в синагогата, според съобщение на полицията. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.04.28", "title": " Проверяват стрелеца от Сан Диего за скорошен палеж на джамия"}
{"url": "https://trud.bg/%d0%bf%d0%b0%d1%82%d1%80%d0%b8%d0%b0%d1%80%d1%85-%d0%bd%d0%b5%d0%be%d1%84%d0%b8%d1%82-%d0%be%d0%b3%d0%bb%d0%b0%d0%b2%d0%b8-%d1%82%d1%8a%d1%80%d0%b6%d0%b5%d1%81%d1%82%d0%b2%d0%b5%d0%bd%d0%b0%d1%82/", "text": "Патриарх Неофит оглави днес богослужението за т.нар. Второ Възкресение Христово, което се състоя в митрополитската катедрала „Св. Неделя“. На празничната служба бяха четени текстове от Евангелието на различни езици. В храма главният секретар на Светия синод на БПЦ Мелнишкият епископ Герасим прочете Патриаршеското и Синодално пасхално послание за Великден, в което се казва: Тържествувайки с радостта от Христово Възкресение, нека пребъдваме в неговата светлина и да бъдем носители на тази светлина свидетели и апостоли Христови, които с живота и делата си и днес благовестят на всички за победата на Спасителя и за изгрялата в утрото на Пасха светлина на живота. Нека всяко наше слово и дело бъдат потвърждение на това спасително благовестие и свидетелство за него, защото това е нашето призвание – да освещаваме и да преобразяваме самите себе си и да разпръсваме чудната светлина на Възкресението, възсияла в третия ден от празния гроб, защото затова дойде Христос, „за да просвети ония, които са в тъмнина и сянка смъртна, и да насочи нозете ни в пътя на мира“ (Лука. 1:79). Патриархът и митрополите от БПЦ пожелават на всички вярващи „да бъдем вестители на радостната вест за Възкресението и носители на Божия мир и на Божията всеопрощаваща любов. На всички „да кажем: „Братя“ и всичко да простим заради Възкресението“ (из Пасхалните стихири). Защото Христовата жертва бе принесена за всеки и спасителните плодове от Христовата победа над злото и смъртта са плодове на „истинската светлина, която просветява всеки човек, идващ на света“ (Йоан. 1:9). Тази светлина днес огрява всекиго от нас и целия свят, и тя е, която трябва да свети и от самите нас, та чрез нас да се прослави Небесният наш Отец (вж. Мат. 5:16). Като поздравяваме и приветстваме с радостта от Христовото Възкресение всички верни чеда на Светата ни Църква в Родината и далеч от нейните предели,н пожелаваме на всички мир и светлина в душите и сърцата, „благодат и познаване на Господа нашего и Спасителя Исуса Христа“ (2 Петр. 3:18), светла пасхална радост и единство във вярата и в нашата надежда, защото едно тяло сме всички ние и към една надежда сме призвани, надежда за вечен живот, който неизменният в словото Си Бог обеща преди вечни времена“, пожелават патриарх Неофит и архиереите.  Благодатта и мирът на Възкръсналия от мъртвите Господ наш Исус Христос да бъдат с всички нас, благослови Негово светейшество. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2019.04.28", "title": " Патриарх Неофит оглави тържествената служба за Второ Възкресение"}
