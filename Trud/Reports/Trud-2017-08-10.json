{"url": "https://trud.bg/%d1%80%d0%b8%d0%b1%d0%b0%d1%80%d0%b8-%d1%85%d0%b2%d0%b0%d0%bd%d0%b0%d1%85%d0%b0-%d1%81%d0%b8%d0%bd%d1%8f-%d0%b0%d0%ba%d1%83%d0%bb%d0%b0-%d1%81-%d0%b4%d1%8a%d0%bb%d0%b6%d0%b8%d0%bd%d0%b0-220-%d0%bc/", "text": "Черногорски рибари уловиха синя акула с дължина 2,20 м. край остров „Св. Неделя“, в близост до Будва, предаде белградското електронно издание Blic. Според изданието акулата е от вида „модрул“, който обитава Адриатическо и Средиземно море, както Атлантическия океан до северните брегове на Норвегия. Въпреки уверенията на властите, че акулата е безопасна за плажуващите, тъй като се храни предимно с морски мекотели, появата й предизвика страх и паника по крайбрежието на Будва. Черногорските медии припомнят, че единственият регистриран случай с нападение на акула срещу туристи е бил на 13 юли 1995 г., когато 21-годишен студент от Чачак, Стефан Томашевич, е бил нахапан смъртоносно при скалите на нос Могрена, край Будва. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.10", "title": " Рибари хванаха синя акула с дължина 2,20 м. край Будва"}
{"url": "https://trud.bg/%d0%bf%d1%80%d0%be%d1%82%d0%b5%d1%81%d1%82-%d0%b1%d0%bb%d0%be%d0%ba%d0%b8%d1%80%d0%b0-%d0%bf%d1%8a%d1%82%d1%8f-%d0%bf%d0%bb%d0%b5%d0%b2%d0%b5%d0%bd-%d1%80%d1%83%d1%81%d0%b5-%d1%81%d0%bb%d0%b5%d0%b4/", "text": "Служители на охранителна фирма са пребили жестоко мъж от Славяново, уличен в кражба. Близките му блокираха пътя Плевен – Русе за час. Блокадата падна след намесата на полицията. Без предупреждение около 120 души излязоха на главния път и бойкотираха движението във всички посоки, съобщи  . Младият мъж е пребит от охранителите вчера следобед. Заедно с трима съседи влезли в ожъната царевична нива за силаж. Тогава охранителите са накарали потърпевшия да легне и са го били. Протестиращите настояваха за среща с охранителната фирма. Близо час след като затвориха пътя се намеси полицията и блокадата падна. И двете страни в конфликта са привикани в прокуратурата за разпит. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.10", "title": " Протест блокира пътя Плевен-Русе, след като охранители пребиха мъж от Славяново"}
{"url": "https://trud.bg/80313-%d0%bb%d0%b2-%d0%b5-%d1%81%d1%80%d0%b5%d0%b4%d0%bd%d0%b8%d1%8f%d1%82-%d0%be%d1%81%d0%b8%d0%b3%d1%83%d1%80%d0%b8%d1%82%d0%b5%d0%bb%d0%b5%d0%bd-%d0%b4%d0%be%d1%85%d0%be%d0%b4-%d0%b7%d0%b0-%d1%8e/", "text": "Размерът на средния осигурителен доход за страната за месец юни 2017 г. е 803,13 лв., обявиха от Националния осигурителен институт. Средномесечният осигурителен доход на годишна база, за периода от 01.07.2016 г. до 30.06.2017 г., е 793,55 лв. Определеният средномесечен осигурителен доход за страната за посочения период служи при изчисляване размерите на новоотпуснатите пенсии през месец юли 2017 г., съгласно чл. 70, ал. 2 от Кодекса за социално осигуряване. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.10", "title": " 803,13 лв. е средният осигурителен доход за юни"}
{"url": "https://trud.bg/%d0%bd%d0%b0-12-%d0%b0%d0%b2%d0%b3%d1%83%d1%81%d1%82-%d1%81%d0%b5-%d0%be%d1%82%d0%ba%d1%80%d0%b8%d0%b2%d0%b0-%d0%bb%d0%be%d0%b2%d1%8a%d1%82-%d0%bd%d0%b0-%d0%bf%d1%80%d0%b5%d0%bb%d0%b5%d1%82%d0%b5/", "text": "Откриването на ловния сезон на пъдпъдъци, гургулици, гривяк, горски бекас и обикновена бекасина ще бъде тази събота – 12 август 2017 г. Ловуването се извършва само с писмени разрешения (по образец), в които се вписват датата, имената на ловците, името на ръководителя на лова, номерата на ловните билети и членските карти, начинът и мястото на ловуване, видът и броят на разрешения за отстрел дивеч. Групово и индивидуално ловуване на дребен дивеч се извършва в събота, неделя и в дните обявени за официални празници, а на водоплаващ дивеч – след 01 януари и в сряда, съобщиха от Министерство на земеделието, храните и горите. Груповото ловуване и лов на мигриращ дивеч се извършва само през деня – един час преди изгрева и един час след залеза на слънцето. Задължително е спазването на установените норми за отстрел от един ловец за един ловен излет, съгласно Правилника за прилагане на Закона за лова и опазване на дивеча. Разрешен е ловът на пъдпъдъци до 15 бр., на гривяк и гургулица – до 10 бр., на горски бекас и обикновена бекасина – до 10 бр. Забранява се използването на електрически звуковъзпроизвеждащи устройства, живи птици за примамка, ловни соколи и други грабливи птици, независимо от вида и произхода им, както и ловни хрътки и други забранени средства и методи за ловуване. Във връзка със зачестилите в последните години смъртни случаи и наранявания на ловци при ловните излети Изпълнителна агенция по горите (ИАГ) призовава за стриктно спазване на нормативната уредба и правилата за безопасност при ловуване. ИАГ е в пълна готовност за извършване на засилени проверки за спазването на Закона за лова и опазване на дивеча. Всички ловци в страната ще бъдат проверявани във връзка с използването електрически звуковъзпроизвеждащи устройства, превишаване на дневните отстрелни норми, ловуване без ловен билет или с нередовни документи, ловуване без сигнален цвят в облеклото, ловуване в забранено място и в забранено време, отстрел на неразрешен за лов дивеч. Забранява се използването на алкохол и наркотични вещества по време на лов. Във връзка с изключително високите среднодневни температури тази година и повишената опасност от възникване на горски пожари, Министерството апелира за спазване на противопожарните правила за опазване и защита на горските територии. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.10", "title": " На 12 август се открива ловът на прелетен дивеч"}
{"url": "https://trud.bg/%d0%b5%d1%80%d0%b4%d0%be%d0%b3%d0%b0%d0%bd-%d0%b0%d0%ba%d0%be-%d0%b8%d0%bc%d0%b0-%d0%b8%d0%b7%d0%be%d1%81%d1%82%d0%b0%d0%b2%d0%b0%d0%bd%d0%b5-%d1%82%d0%be-%d0%b5-%d0%b7%d0%b0%d1%80%d0%b0%d0%b4%d0%b8/", "text": "„Ако има някакъв застой и изоставане, особено напоследък, това за съжаление е в резултат на направени от нас грешки. Отсега нататък никой не може да кандидатства за ръководна позиция в ПСР, ако държи личните си интереси пред тези на партията и на страната. Това е категорично. Сърцата и ръцете ни са отворени за всеки, който ще работи за делото и за страната си; ще прегърне нацията и ще инициира положителни проекти. При нас има място за всеки, който служи на нашата партия и на страната си, при условие, че не е замесен в предателство.”, Това каза президентът на Турция и генерален председател на управляващата Партия на справедливостта и развитието Реджеп Тайип Ердоган, цитиран от ДХА. Той присъства вчера след обяд на среща на ръководния състав на партията в черноморската провинция Гиресун. В изказването си Ердоган подчерта, че в партията са твърдо решени да се отиде към едно ново структуриране и извърши лично поименна проверка на присъстващите в салона. След като чуваха имената си партийците скачаха на крака, заставаха мирно и скандираха модния партиен лозунг: „Тази нация стои твърдо с Вас без никакво огъване”. Междувременно президентът и лидер на управляващата партия разбра и се разгневи, че в салона присъстват само 4 от всичките 12 общински съветници на ПСР в община Гиресун. Разпореди се веднага да бъдат издирени и докарани на срещата. Междувременно стана ясно, че турските власти са издали заповеди за арест на 36 служители на медийни групи по подозрение за връзки с организацията „Фето“, която според Анкара е ръководила опита за преврат миналата година. Деветима души са арестувани до момента. Заподозрените са обвинени, че са използвали приложение, чрез което Фетхуллах Гюлен е привличал поддръжници и членове на „терористичната“ групировка. По този повод екипи на органите за сигурност са започнала рано тази сутрин едновременни операции на територията на целия град. Досега са заловени 9 лица, продължава локализирането и задържането на останалите 26 души.     АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.10", "title": " Ердоган: Ако има изоставане, то е заради направени от нас грешки"}
{"url": "https://trud.bg/%d0%bd%d0%b0%d0%bf-%d1%82%d0%b0%d0%ba%d1%81%d0%b0%d1%82%d0%b0-%d0%bf%d1%80%d0%b0%d0%b7%d0%b5%d0%bd-%d1%81%d1%82%d0%be%d0%bb-%d0%b2-%d1%81%d0%be%d0%b7%d0%be%d0%bf%d0%be%d0%bb-%d1%89%d0%b5-%d0%b1%d1%8a/", "text": "„За цялата сметка е издадена касова бележка, включително и любопитната, така наречена таксата празен стол, тя е отбелязана, тя фигурира. Тоест това, което е направено като сметка, то е отбелязано във фискалната памет и ще бъде обложено с данък.“ Това заяви пред   говорителят на НАП-Бургас Христо Узунов по повод   от луксозен ресторант на пристанището в Созопол, в която са таксувани 4 „резервирани“ стола, на обща стойност 80 лв. По разпореждане на Бойко Борисов министърът на туризма Николина Ангелкова назначи   за категоризацията на заведението.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.10", "title": " НАП: Таксата празен стол в Созопол ще бъде обложена с данък"}
{"url": "https://trud.bg/%d0%be%d1%82%d0%ba%d1%80%d0%b8%d1%85%d0%b0-%d0%bd%d0%b5%d0%b8%d0%b7%d0%b1%d1%83%d1%85%d0%bd%d0%b0%d0%bb%d0%b0-%d0%b1%d0%be%d0%bc%d0%b1%d0%b0-%d0%be%d1%82-%d0%b2%d1%82%d0%be%d1%80%d0%b0%d1%82%d0%b0/", "text": "Неизбухнала бомба от Втората световна война е била намерена в близост до японската атомна електроцентрала „Фукушима“. Строителни работници съобщили, че са намерили обект с дължина 85 см, който се предполага, че е неизбухнала американска бомба от войната.  От компанията оператор „Токио електрик пауър“ (Tokyo Electric Power – TEPCO) веднага са съобщили в полицията, а строителните дейности са преустановени. Районът е отцепен на разстояние един километър от реакторите. Сапьори от японската армия ще трябва да неутрализират взривното устройство. Неексплодирали бомби все още се срещат в Япония, повече от 70 години след приключването на войната през 1945 г., особено на южния остров Окинава. Японско военно летище е съществувало в района около площадката на „Фукушима” в североизточната част по време на войната, а районът е бил цел на американските бомбардировки. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.10", "title": " Откриха неизбухнала бомба от Втората световна война край АЕЦ „Фукушима“"}
{"url": "https://trud.bg/%d0%b4%d0%b2%d1%83%d0%b5%d1%82%d0%b0%d0%b6%d0%b5%d0%bd-%d0%b0%d0%b2%d1%82%d0%be%d0%b1%d1%83%d1%81-%d1%81%d0%b5-%d0%b7%d0%b0%d0%b1%d0%b8-%d0%b2-%d0%bc%d0%b0%d0%b3%d0%b0%d0%b7%d0%b8%d0%bd-%d0%b2-%d0%bb/", "text": "В четвъртък сутринта британските служби за спешна помощ съобщиха, че двама души са блокирани, а няколко други са ранени, след като двуетажен автобус се е врязал във витрина на магазин, намиращ се на натоварена лондонска улица, предава ABC News. Шестима души са пострадали, но тяхното състояние не е животозастрашаващо. Шофьорът на превозното средство е приет в болница. Един от пътниците съобщи, че шофьорът е „припаднал преди автобусът да спре“. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.10", "title": " Двуетажен автобус се заби в магазин в Лондон, има пострадали (ВИДЕО)"}
{"url": "https://trud.bg/%d0%bf%d0%b8%d0%ba%d1%8a%d1%82-%d0%bd%d0%b0-%d1%81%d0%b5%d0%b7%d0%be%d0%bd%d0%bd%d0%b0%d1%82%d0%b0-%d0%b7%d0%b0%d0%b5%d1%82%d0%be%d1%81%d1%82-%d0%b2-%d1%82%d1%83%d1%80%d0%b8%d0%b7%d0%bc%d0%b0-%d1%81/", "text": "Средната брутна работна заплата за месец април е 1060 лв., за май – 1035 лв., и за юни – 1027 лева. Това съобщиха от Националния статистически институт. В същото време броят на наетите лица към края на юни 2017 г. нараства с 63.4 хил., или с 2.8%, спрямо края на март, като достига 2.34 милиона. Ръстът идва основно от икономическите дейности със сезонен характер „Хотелиерство и ресторантьорство” – с 44.9%, „Култура, спорт и развлечения”- с 11.9%, и „Селско, горско и рибно стопанство” – със 7.3%. През второто тримесечие средната месечна работна заплата e 1 040 лв. и нараства спрямо първото с 3.4%. Най-голямо увеличение е регистрирано в секторите: „Финансови и застрахователни дейности ” – със 7.6%, и „Строителство” и „Добивна промишленост” – по 7.3%. През второто тримесечие средната месечна работна заплата нараства с 9.9% спрямо същия период на миналата година, като най-голямо e увеличението в икономическите дейности  „Операции с недвижими имоти” – с 16.0%, „Административни и спомагателни дейности” – с 13.4%, и „Професионални дейности и научни изследвания” – с 13.2%. С най-високо средномесечно трудово възнаграждение остават работещите в сектора на информационните технологии – 2 306 лева и финансите – 1 815 лева, а най-нископлатени са кадрите в туризма – 635 лева и строителството – 796 лева. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.10", "title": " Пикът на сезонната заетост в туризма смъкна средната заплата"}
{"url": "https://trud.bg/%d0%b7%d0%b0%d0%bf%d0%be%d1%87%d0%bd%d0%b0-%d1%80%d0%b0%d0%b7%d1%88%d0%b8%d1%80%d0%b5%d0%bd%d0%b8%d0%b5%d1%82%d0%be-%d0%bd%d0%b0-%d0%bf%d1%8a%d1%82%d1%8f-%d0%bf%d0%bb%d0%be%d0%b2%d0%b4%d0%b8%d0%b2/", "text": "Започна реконструкцията на 10-километровия участък от път II-86 Пловдив – Асеновград. Със средства от ОП „Региони в растеж“ 2014-2020 г. ще се изгради второ пътно платно и ще се направи рехабилитация на съществуващото, с което отсечката ще се разшири до автомагистрален габарит. Предстои да бъде изграден 11-километров четирилентов път. Реконструкцията на пътя Асеновград – Пловдив е сред най-стойностните проекти по Оперативна програма „Региони в растеж“, каза министърът на регионалното развитие и благоустройството Николай Нанков, след като бе направена символичната първа копка. 15 месеца е срокът за изпълнение на дейностите по натоварения пътен участък. „Догодина със сигурност ще имаме рехабилитирана отсечка и ще разширим лентите за движение до габарити на магистрала. Ще има 2 активни ленти за движение и една аварийна, като 2 метра ще бъде разделителната ивица между двете платна“, подчерта Нанков. По думите му, ще бъде изградено ново платно от източната страна на съществуващия път и две кръгови кръстовища – при разклона за село Крумово и при разклона за Куклен. Първо ще бъде изградена новата лента с две платна в източна посока, а след това ще бъде рехабилитиран и старият участък от пътя. „С новите габарити на пътя ще бъде решен и проблемът със сигурността и безопасността на преминаване“, каза още Николай Нанков. Статистиката сочи, че само за последните 5 години в тази 10-километрова отсечка са възникнали 396 катастрофи, при които са ранени 117 души, а 7 са загинали. Трасето се ползва от пътуващите към областите Кърджали, Смолян и Хасково. Свързва Пловдив с Асеновград, но прави и основните връзки с летището, с Бачковския манастир и с курорта Пампорово. Министърът на регионалното развитие Николай Нанков се ангажира скоро да започне и големият пътен проект през Кресненското дефиле. Той отхвърли категорично идеята за строеж на голям тунел и заяви, че ако проектът не започне до средата на 2019 г., България ще загуби цялото финансиране от Европа, предвидено за магистрала „Струма“. „Реалното му строителство трябва да започне най-късно в средата на 2019 г. Нямаме ли строително разрешително и избран изпълнител, означава, че проектът няма да може да се реализира с европейско финансиране. Което ни изправя пред угрозата да изгубим европейското финансиране за всички останали изградени лотове от автомагистрала „Струма“, каза Нанков. Изпълнител на строително-монтажните работи на лот 6 от ОПРР е „ИСА 2000“ ЕООД. Строителният надзор ще осъществява ДЗЗД „ПЪТКОНСУЛТ 2000 – ИРД“, в което участват „Пътконсулт 2000“ ЕООД и „ИРД-Инженеринг“ (Италия). Авторският надзор ще е на „Пътпроект“ ЕООД. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.10", "title": " Започна разширението на пътя Пловдив – Асеновград\t\t\t"}
{"url": "https://trud.bg/%d0%bb%d0%be%d0%b2%d1%86%d0%b8-%d0%bd%d0%b0-%d0%ba%d0%b0%d0%b1%d0%b5%d0%bb%d0%b8-%d0%b7%d0%b0%d1%80%d1%8f%d0%b7%d0%b0%d1%85%d0%b0-%d0%bb%d0%be%d0%bf%d0%b0%d1%82%d0%b8-%d0%b8-%d1%83%d1%80%d0%b5/", "text": "Неизвестни „ловци“ на стари телефонни кабели усърдно разкопаха централния парк на шуменското село Ивански, но си тръгнаха с дребна плячка и без инструменти. Успели да отмъкнат към 25 метра комуникационен кабел, съобщават от полицията. Групата действала в малките часове в сряда, като смятали, че по това време всички спят. За техен лош късмет били усетени от домашно куче, което се разлаяло. Чул го мъж, а той веднага уведомил съседа си. Според селската мълва те отишли с автомобил до мястото, а апашите като видели чуждото присъствие, побързали да изчезнат. В суматохата зарязали лопати и помощен уред със слушалка. Криминалисти са извършили оглед на място. Извършителите се издирват. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.10", "title": " „Ловци“ на кабели зарязаха лопати и уред\t\t\t"}
{"url": "https://trud.bg/10-%d0%bc%d0%b5%d1%82%d1%80%d0%be%d0%b2%d0%be-%d0%bd%d0%b0%d0%b4%d1%83%d0%b2%d0%b0%d0%b5%d0%bc%d0%be-%d0%bf%d0%b8%d0%bb%d0%b5-%d1%81-%d0%bf%d1%80%d0%b8%d1%87%d0%b5%d1%81%d0%ba%d0%b0%d1%82%d0%b0-%d0%bd/", "text": "Надуваемо пиле с прическа като президента на САЩ Доналд Тръмп се появи на поляната зад Белия дом, съобщи  .  „Пилето Дон” се намира между най-известната сграда в САЩ и Вашингтонския монумент. Поставено е така, че да бъде във фокуса на всички възможни наблюдателни и охранителни камери на Белия дом. Идеята за оригиналния протест е на Таран Синг Брар, режисьор на документални филми. Той използва пилето за първи път през април тази година, когато Доналд Тръмп отказа да направи публична данъчната си декларация. „Събрали сме се тук, защото смятаме, че президентът слаб и неефективен”, обяви Брар. „Той беше твърде страхлив, за да оповести данъчната си декларация, твърде страхлив, за да се противопостави на Путин, а сега си играе като кокошка със Северна Корея”, допълни той. На Брар му отнема няколко месеца за да получи разрешение за необичайния протест. След поставянето 10-метровото надуваемо пиле много бързо се превърна в интернет сензация. „Малко се разочаровах, когато президентът излезе във ваканция”, коментира Брар по повод 17-дневната почивка, на която в момента е Тръмп. „После се замислих, че така е всъщност по-добре. Символизмът е по-добър (страхливото пиле, което се крие – бел. ред.), а пък и специалните служби са по-спокойни”, смята той. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.10", "title": " 10-метрово надуваемо пиле с прическата на Тръмп „кацна” пред Белия дом"}
{"url": "https://trud.bg/%d0%b4%d0%be%d0%b1%d1%80%d0%be%d0%bc%d0%b8%d1%80-%d0%b1%d0%be%d1%80%d0%b8%d1%81%d0%bb%d0%b0%d0%b2%d0%be%d0%b2-%d0%b4%d0%b8%d1%80%d0%b5%d0%ba%d1%82%d0%be%d1%80-%d0%bd%d0%b0-%d1%81%d1%82%d0%be%d0%bb/", "text": "  – Жираф ще дойде в зоопарка веднага, когато построим негов дом. В рамките на генералния план за обновяване на зоопарка има заложена сграда „жирафарник“. Той трябва да отговаря на всички изисквания на Европейската агенция за зоопарковете и аквариумите, така че веднага след като започнем реализацията на генералния проект, ще има дом за жирафа и ще има жираф в зоологическата градина. Не мога да се ангажирам със срокове, но вече се работи по този въпрос. – Съвсем скоро, преди една седмица донесохме и три лемура от зоопарк в Торино, които събрахме заедно с нашите, защото искаме да създадем по-голяма група, за да си имаме малки лемурчета. В момента водим преговори за получаване на още една женска камила, за да може да направим там двойка и в бъдеще време да имаме и малко камилче. – Това са замразени храни вътре в плодчета. Раздават се на животните, защото и те като хората страдат от горещините и когато им се даде такава специална храна те се чувстват изключително добре. Лакомствата, които те получават при различните видове могат да бъдат риба, плодове и всички храни съобразени с хранителния режим на съответния вид. – Върви много добре, изключително сме обнадеждени, защото независимо, че се оказа, че градът е празен, в събота, когато се прави показното хранене, идват все повече хора. Интерес има, защото от нещо, което ние правим стандартно за животните и е задължителна част от програмата им, ние се опитваме да създадем емоция на посетителите. Това е емоция, която да им даде освен приятни преживявания и полезна информация за животните. Повярвайте, хората, които ги гледат и са най-тясно свързани с тях, могат да споделят толкова факти за тяхното битие, че това провокира истински интерес от страна на посетителите. Гледачите споделят данни за храната, играта, почивката на животните, за техния произход, откъде са дошли, къде обитават, какво се случва с вида в естествените му местообитания по света. Всичко това се научава по време на храненето. То е различно при различните видове. „Споделено хранене“ се прави както за маймуните, така и за големите котки и влечугите. Интересно е и смятам тази инициатива да се превърне в постоянна атракция и хората да могат да го наблюдават всеки уикенд. – В момента инициативата е само в събота заради редуцирания състав и отпуските, но след като влезем в нормален работен режим, ще бъде и в събота, и неделя. – Това с къпането на слона беше изкривено от медиите, няма как детенце да къпе слона. Най-малкото защото то се прави в служебните помещения, а зрителите го гледат от другата страна. Няма как да позволим на деца да къпят слона, защото това е голямо животно и миг на невнимание може да доведе до инцидент. Слоницата Тайди като една истинска жена има непредсказуем характер и дори гледачите не знаят в какво настроение ще се събуди. Но пък съвсем нормално е дечица да влязат при камилата и да й дадат морков, както може да се случи и с маймуните или с някои от малките влечуги, или някои от птиците. Гледачите преценяват, тъй като в зависимост от броя на хората, те по свое усмотрение дават възможност на децата да хранят животните с наша храна. Освен това, веднага след езерото по посока към маймунарниците оформихме и една контактна зона, където имаме тревопасни, магаренца, понита, които са в непосредствен контакт с хората. Децата могат да ги галят и хранят в присъствието на гледач. – Имаме инициатива, с която ще има възможност за хората със смартфони през седмицата, когато няма демонстративно хранене, след инсталирането на мобилно приложение да го наблюдават на телефоните си. Те ще получават и полезна информация за животните в клетките. В края на септември ще се случи това. – Беше много успешно и ще бъде много хубаво уикендите да има една такава инициатива и да се продължи постоянно през топлия сезон. Защото кино на открито с филми, които са за любителите на животни, ще е изключително полезно и модерно. – Единият етап е изпълнение на вече планирани дейности по реконструкцията като подобряване на местообитанията на приматите – проект, който вече е изработен, остойностен и има избран изпълнител. Предстои до края на годината и осигуряване на финансиране от Столична община. Това е едната линия. По втората линия разработваме генерален план за реконструкция на зоопарка. Той включва както ремонти освен тези, които споменах – новите обиталища на големите котки, също и обновяването на домовете на приматите. Големият идеен проект за реконстркуция на зоологическата градина включва проектиране, което ще предположи експозицията да бъде правена на географски признак, а не на таксономичен. Това значи, че зоопарка се разделя условно на няколко зони: Зона „Европа“, зона „Северна Америка“ зона „Южна Америка“, зона „Австралия“, зона „Африка“, зона „Евразия“. В тези зони се групират животните за да може от една страна да обитават повече пространство, отделно да бъдат в смесени композиции, така както е в природата. Например, в зона „Африка“ на едно място без проблем могат да обитават жирафи, антилопи, зебри – видове, които в природата също живеят заедно. Вместо, както в момента, да има за всеки един от тях обособени площи, всички ще обитават на едно място, естествено лъвът няма как да обитава там. – Към момента проектът е в идейна фаза и колкото и да има различни предположения за себестойността му тя ще излезе, когато всяка от отделните зони бъде разработена на ниво техническо проектиране. Предварителните прогнози са, че този проект ще е сравнително скъп защото той освен че запазва съществуващите сгради, реформира ги, реконструира ги, изгражда се изцяло нова инфраструктура. Всичко това ще бъде в диапазона около 10 млн. лв., защото Зоологическата градина е огромен обект, заемащ на 235 дка. площ. Проектът ще обхване основно цялата територия с изключение на настоящите обиталища на големите котки и на маймуните. Те са изключени от този разход. – Проектът ще представлява цялостна концепция за визията на зоопарка в следващите 10-15-20 години. Това означава, че освен цялото зониране, вътре трябва да се разреши проблемът с паркирането, въпросът с обслужващите дейности, които са свързани с услуги за посетителите. Необходимо е още малко време, за да бъде финализиран проектът и уточнено по такъв начин, че наистина да разрешава проблеми, а не да създаде нови. В плана трябва да се обособят и зони за поемане на дейности като обществено хранене – трябва да има ресторант. Трябва да се доуточни въпросът с паркирането, който е много сериозен в момента. Смятам, че към края на годината този цялостен идеен проект ще бъде официално завършен. Освен ресторант има нужда от зона за обществено обслужване: книжарница, магазин за сувенири, заведения за обществено хранене, които да са не разпръснати, както в момента Важна е подмяната на топлопреносната инфраструктура, която вече е към края на експлоатационната си годност. Ще се направят подобрения на композицията на градината, защото независимо от всичко, това е все пак един парк, в който има изключително много декоративна растителност. Тя ще бъде запазена а нейното състояние ще бъде подобрено и обогатено. Това са основните проблеми в момента. Давам ви един пример: Мечкарникът в момента, колкото и да не искам да е така, изглежда изключително неприветливо. Той е в един сиви цветове заради огромната стоманобетона конструкция. Този мечкарник ще бъде напълно реконструиран, предвижда се покривът да бъде зелен, да се изградят панорамни площадки, да бъдат декорирани, да бъдат облагородени зоните с водни ефекти и т.н. – Новият проект планира специална сграда – изключително модерно съоръжение. – Не. Запазваме всичко съществуващо и изграждаме само това, което е необходимо, за да поеме новите функции. Това е може би елементът, който ще предизвика оскъпяване на обновяването на зоопарка, защото има огромни конструкции и съоръжения, които са вече морално и технически остарели, но реално погледнато са активни и извършват своята работа. Те ще бъдат запазени до такава степен, че да бъдат нагласени към изискванията на Европейската организация на зоопарковете и аквариумите, специалисти от която консултират разработването на този генерален план. В момента целта на зоопарка е да стане член на тази организация и те имат много стриктни изисквания. С този проект се опитваме да им отговорим. – Искаме да станем членове на организацията, за да можем да бъдем бенефициенти на различни продукти като размяна на животни, база данни, получаване на професионална ветеринарна зоотехническа и зооложка помощ. Въобще, искаме да станем членове на голямото европейско семейство на зоопарковете. -Отделните зони ще бъдат изградени с декоративни материали, за да приличат на тези хабитати. Ще има изкуствени скали, езера и дървета, но няма как да докараме жива растителност, която е типична за друг континент. – Ще бъдат запазени като композиция. Основната идея е да бъдат разделени на две зони – бърза зона, която дава възможност да се видят най-големите акценти в зоопарка в рамките на два часа и между основната циркулираща алея да има т. нар „примки“ – приключенски маршрути. Който разполага с повече време, ще може да влезе навътре в дадена зона и да види още повече неща. Настилките ще бъдат с различни цветове, за да могат посетителите да се ориентират по-лесно.   Директорът на столичния зоопарк Добромир Бориславов е на 38 г, по професия е ландшафтен архитект, има и магистърска степен по бизнес администрация. От 2008 г. е член на съвета на директорите на „Софийски имоти“, а по-късно и негов зам.-председател. В началото на 2012 г. става част и от управата на „Озеленяване“. Член е на гражданското сдружение „Право на избор“.", "date": "2017.08.10", "title": " Добромир Бориславов, директор на столичния зоопарк, пред „Труд“: Строим „жирафарник“ по европейски"}
{"url": "https://trud.bg/%d0%b3%d1%80%d0%b5%d1%88%d0%b5%d0%bd-%d0%bf%d1%80%d0%b5%d0%b2%d0%be%d0%b4-%d0%bd%d0%b0-%d0%b5%d0%b2%d1%80%d0%be%d0%b4%d0%b8%d1%80%d0%b5%d0%ba%d1%82%d0%b8%d0%b2%d0%b0-%d0%b7%d0%b0%d0%b1%d1%8a%d1%80/", "text": "Погрешен превод на български език на Европейската директива за местообитанията и видовете забърква цялата каша с очертаване на зоните в „Натура 2000“. Това става ясно от декларация на Национална асоциация „Българско Черноморие“, която беше разпространена вчера. Документът е изпратен до премиера Бойко Борисов, до заместника му Валери Симеонов, до екоминистъра Нено Димов и до всички участвали в срещата в Министерския съвет във вторник в София. Декларацията е подписана от Димитър Канариев, председател на управителния съвет на Национална асоциация „Българско Черноморие“ (НАБЧ). Членовете на НАБЧ, като физически лица или като членове на предходни НПО от 2005 г., поставят пред обществото въпроса за неправилния начин за създаването на защитените зони в България, които са част от Европейската мрежа от защитени зони „Натура 2000“. От 2013 г., след учредяването на НАБЧ, до момента НАБЧ е информирала обществото и различните правителства за това, че документираната от „природозащитни“ НПО мрежа от защитени зони „Натура 2000“ в България, създава предпоставки за конфликт между природата и човека, природата и устойчивото развитие, природата и развитието на регионите. Конфликтите са заложени, може би умишлено още при създаването на Закона за биологичното разнообразие (ЗБР), който транспонира в българското законодателство Директивата за птиците и Директивата за местообитанията и видовете. Погрешен е преводът на български език на чл. 2, ал. 3 от Директивата за местообитанията и видовете: ,,Мерките, взети въз основа на настоящата Директива, вземат предвид икономическите, обществените и културните изисквания, както и регионалните и местните особености”. Оригиналният превод на чл. 2, ал. 3 е: ,,Мерките, взети въз основа на настоящата Директива, се съобразяват с икономическите, обществените и културните изисквания, както и регионалните и местните особености”, се казва в документа. Това довежда до изкривяване на основен принцип при създаването и управлението на екологична мрежа „Натура 2000“. По този начин при създаването на ЗБР се изключват, като фактор живеещите, притежаващи или стопанисващи имоти на територията на бъдещата зона „Натура“. Защо „консултантите” на законотворците, които са внесли закона, са постъпили по този начин, дава отговор ,,чл.10 ал.6 от ЗБР (Нова – ДВ, бр. 52 от 2007 г.) Министерството на околната среда и водите изпраща на Европейската комисия за одобрение списъка на защитените зони по чл. 6, ал. 1, т. 1 и 2, приет от Министерския съвет. На Европейската комисия се изпраща за одобрение и финансова оценка за необходимото съфинансиране от Европейската общност на предвидените мерки за опазване и/или възстановяване на благоприятното състояние на природни местообитания и видове в защитените зони по чл. 6, ал. 1, приети с решението по ал. 4.”, става ясно от декларацията. Колкото повече обявени квадратни километри за защитени зони (тогава през периода 2005-2007 г), толкова повече пари в бюджета и за ,,природозащитните” НПО, участвали в правенето на ЗБР и обявяването на зоните. За да имат тотална власт върху бъдещите защитени зони ,, консултантите’’ на ЗБР, въвеждат и чл. 12, ал.7 от ЗБР: ,,Заповедта по ал. 6 е окончателна и не подлежи на обжалване.’’. Това, въпреки че противоречи на Орхуската конвенция, не само изключва, но и забранява на обществеността достъпа на правосъдие по екологични въпроси свързани със създаването на защитените зони. Такава разпоредба не съществува в нито една държава от ЕС. След като, ,,консултантите” и създателите на ЗБР, създават идеални условия за безпрепятствено ,,миниране’’ на 38,5 % от територията на България, започват създаването и на самите ,,минни полета’’, наречени ЗЗ от „Натура 2000“. Първата мина гръмна в трите общини Шабла, Каварна и Балчик. Ще гръмнат още стотици мини, които са вече заложени и активирани. Това гротескно изкривяване на добрата идея за създаване на мрежата от защитени зони „Натура 2000“, води не до опазване на природата, а до получаване на абсолютна власт от групичка ,,природозащитни” НПО за разпореждане с правата, произтичащи от собствеността на имотите попадащи в 38,5 % от територията на България. Такъв тип отнемане на право, произтичащо от недвижима собственост- имоти, се осъществява и от наличието на чл.24, ал. 5, т.2 и 3 от Закона за опазване на земеделските земи (ЗОЗЗ). Отнемането на правото за притежаване на имоти с трайно предназначение- урбанизирани от тези, които са урбанизирали селско стопански имоти преди 2011 г. (тогава когато са приети разпоредбите на чл.24, ал.5, т.2 и 3 от ЗОЗЗ) и не са изпълнили инвестиционното си намерение. Те са следващите мини, които ще взривяват, не на територия от 38,5% от България, а върху цялата нейна територия, заявява Димитър Канариев в декларацията.   Ние сме готови да споделим своя опит с правителството на България и да помогнем за минимизиране на щетите от взривове от минното поле България, като: 1. Предложим рационални спешни мерки за неутрализиране на щетите в общините Шабла, Каварна и Балчик. Щети предизвикани от ,,активната” работа на ,,природозащитни’’ НПО. 2. Изготвяне на предложение за промяна на ЗОЗЗ, с цел отстраняване негативните последствия върху социалния статус на българите от съществуването на чл.24, ал.5, т.2 и 3. 3. Предложения за промяна на ЗБР и ЗООС техните подзаконови нормативни актове, в съответствие с доклада на ЕК за действие за природата, хората и икономиката; 4. Стартиране на процедури по досегашния чл.16 от ЗБР, с цел превеждане на ЗЗ в България в съответствие с разпоредбите на чл.2, ал.3 от Директивата за видове и местообитания, след коригиране на превода от оригиналния английски език на български език, завършва декларацията.", "date": "2017.08.10", "title": " Грешен превод на евродиректива забърква кашата с “Калиакра”"}
{"url": "https://trud.bg/%d0%b8%d0%b7%d0%b2%d0%b5%d1%81%d1%82%d0%bd%d0%b8-%d0%bc%d0%b0%d1%80%d0%b0%d1%82%d0%be%d0%bd%d1%86%d0%b8-%d1%81%d0%b5-%d0%b2%d0%ba%d0%bb%d1%8e%d1%87%d0%b2%d0%b0%d1%82-%d0%b2-%d0%bf%d0%bb%d0%b0%d0%bd/", "text": "За втора поредна година в Еленския балкан ще се проведе планинско бягане. Маршрутът с дължина 7 км е по пътеката между двете хижи – „Буковец“ и „Чумерна“ с разлика в надморската височина 400 метра. Стартът на спортното състезание е в събота, 12 август, в 12 часа, от хижа „Буковец“. Планинското бягане се организира от Българска федерация по лека атлетика, Община Елена и СК „Атлетик 91“ с цел да популяризира този спорт сред младите и помогне за приобщаването на повече хора към активен туризъм. Живописният маршрут пък предлага интересни природни забележителности. В събота на старта ще застанат близо 30 картотекирани състезатели – жени, мъже, девойки и юноши. Сред тях са Мустафа Шабан и Маринела Нинова – най-титулуваните ни днес атлети в дългите разстояния. В бягането ще участват също известните наши маратонци Румяна и Владимир Пановски, многократни носители на титли и медали от български и международни състезания, които са инициаторите на тази надпревара. Румяна Пановска е дъщеря на еленчанина Атанас Бибев, първият хижар на „Чумерна“, също спортист, ориентировач, скиор и планинар, от когото лекоатлетката е наследила от всичко. Днес съдбата й отреди да поеме щафетата на хижарството. В планинския дом „Чумерна“ в Еленския балкан тя се чувства толкова добре и сигурна, както по терените на маратоните. Освен картотекираните състезатели в бягането между двете хижи могат да се надпреварват и любители. Записването им е един час преди старта, който за тях е от 11.30 часа. Организаторите са осигурили парични награди за първите три места при жените и мъжете, а за останалите състезатели – спортна екипировка. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.10", "title": " Известни маратонци се включват в планинско бягане в Еленския балкан"}
{"url": "https://trud.bg/%d0%ba%d0%b0%d0%b7%d0%b0%d1%88%d0%ba%d0%be-%d1%87%d0%b5%d1%81%d1%82%d0%b2%d0%b0-%d0%b4%d0%b5%d0%bd%d1%8f-%d0%bd%d0%b0-%d0%bc%d0%be%d1%80%d1%8f%d0%ba%d0%b0-%d0%b8-%d1%80%d0%b8%d0%b1%d0%b0%d1%80%d1%8f/", "text": "Наследниците на старите руски заселници във варненското село Казашко честват в неделя Деня на моряка и рибаря. Вече 18 години тържествата са посветени на най-древния поминък на староверците, сред които има не само много рибари, но и няколко капитани на кораби. Обичаят е сутринта жените да посрещнат лодките – липованки с улова, припомни кметицата на Казашко Гергана Петкова. Преди много години рибарите от селото са тръгвали ранна пролет към Южното Черноморие и са се прибирали с риба и спечелени пари от нея. Денят на моряка и рибаря се превръща в събор на селото, редят се сергии със сладки изкушения, идват гости на казаците. А те на масата във всяка къща слагат ритуалния рибник и приготвеният пресен улов от езерото, който в момента е от кефал, хамския, кая и цаца. Вечерта отново се събират всички на мегдана на концерт. Празникът започва и със сутрешна служба в местната църква „Покров Богородичен“. Вече няма майстори на лодки, младите не са наследили занаята на двамата братя Даниил и Фома Кондратиевич, вече покойници. Легендарната славянска ладия“Перун“е била дело на дядо Фома и сина му Иван, които са я сковали само за два месеца. В селото още припомнят, че цар Борис III обичал да идва на гости при казаците и да лови риба с тях. Той е наредил да се изгради шосето и железницата край селото. При майстор Кондрат, бащата на дядо Фома, държавникът си е поръчал да му изработи лодка и да му я донесе в резиденцията в Евксиноград, като за добре свършената работа му дал царско свидетелство за правоспособност като майстор-лодкар. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.10", "title": " Казашко чества Деня на моряка и рибаря\t\t\t"}
{"url": "https://trud.bg/17-%d0%b3%d0%be%d0%b4%d0%b8%d1%88%d0%bd%d0%be-%d0%bc%d0%be%d0%bc%d1%87%d0%b5-%d0%b5-%d1%81-%d0%be%d0%bf%d0%b0%d1%81%d0%bd%d0%be%d1%81%d1%82-%d0%b7%d0%b0-%d0%b6%d0%b8%d0%b2%d0%be%d1%82%d0%b0-%d1%81/", "text": "Съобщение за катастрофа по пътя от град Балчик в посока град Добрич, на около 1 км. преди с. Приморци, е получено около 02:45 часа, съобщиха от ОДМВР-Добрич. На място е установено, че лек автомобил „Фолксваген” с добричка регистрация, управляван от П. Т. (18 г.), навлиза в лентата за насрещно движение и се блъска челно в насрещно движещия се автомобил „Фолксваген” с добричка регистрация. От извършената справка в информационните масиви на МВР е установено, че водача на другия автомобил Д.Ю. (18 г.) от град Добрич е неправоспособен. Вследствие на инцидента са пострадали водачите на МПС П. Т., който е с фрактура на ляво бедро, Д. Ю. с фрактура на дясна предмишница и прешлени. Пострадали са и Й. Д. (17 г.), с мозъчно сътресение, Д. Д. (17 г.) е с мозъчно черепна травма, с опасност за живота, и двамата пътници са се возели в управлявания от неправоспособни водач лек автомобил „Фолксваген”. На двамата водачи са взети кръвни проби за изследване за употреба на алкохол. По случая е образувано досъдебно произовдство. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.10", "title": " 17-годишно момче е с опасност за живота след катастрофа край Добрич\t\t\t"}
{"url": "https://trud.bg/%d0%b2%d1%8a%d1%82%d1%80%d0%b5%d1%88%d0%bd%d0%b8%d1%8f%d1%82-%d0%bc%d0%b8%d0%bd%d0%b8%d1%81%d1%82%d1%8a%d1%80-%d1%89%d0%b5-%d0%bf%d1%80%d0%b5%d0%b4%d1%81%d1%82%d0%b0%d0%b2%d0%b8-%d1%83%d0%bf%d1%80/", "text": "Вътрешният министър Валентин Радев ще даде брифинг в сградата на МВР. Той ще говори за Управленската програма на правителството на в частта „Обществен ред и сигурност“, съобщиха от пресцентъра на министерството В приетата преди седмица управленската програма на правителството за периода 2017-2021 година, повишаването на сигурността в страната е посочено като една от основните цели. Предстои да бъде актуализирана Стратегията за национална сигурност, ще се подготвят правилници за прилагане на приетият закон за службите, както и годишни планове срещу радикализацията на тероризма и за повишаване на киберсигурността.За справяне с мигрантския натиск се предвижда засилване на охраната по границите, осигуряване на екипировка и модерна техника на служителите. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.10", "title": " Вътрешният министър ще представи управленската програма на кабинета в сферата на сигурността"}
{"url": "https://trud.bg/%d0%b5%d1%81%d0%be-%d0%bd%d1%8f%d0%bc%d0%b0-%d0%b7%d0%b0%d0%bf%d0%bb%d0%b0%d1%85%d0%b8-%d0%b7%d0%b0-%d0%b5%d0%bb%d0%b5%d0%ba%d1%82%d1%80%d0%be%d0%bf%d1%80%d0%b5%d0%bd%d0%be%d1%81%d0%bd%d0%b0%d1%82/", "text": "Няма заплаха за електропреносната мрежа, въпреки че потреблението на ток е по-високо заради горещините. Това заяви изпълнителният директор на Електроенергийния системен оператор Иван Йотов. „Товарите са нормални. Има износ на електроенергия. Мрежата е добре. Няма никакви предпоставки за каквото и да е притеснение“, каза Йотов по време на обществено обсъждане в КЕВР. „Миналото лято, доколкото си спомням, износът беше малко по-малък. Сега е по-голям. Има голямо търсене в региона на електроенергия. Цените на електроенергията явно са по-високи. Колегите от съседните оператори изпитват затруднение по отношение на горещините, но ние се справяме добре“, увери шефът на ЕСО. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.10", "title": " ЕСО: Няма заплахи за електропреносната мрежа въпреки повишението потребление на ток"}
