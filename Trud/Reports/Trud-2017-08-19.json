{"url": "https://trud.bg/%d0%b0%d0%bb%d0%b1%d0%b0%d0%bd%d1%81%d0%ba%d0%b8%d1%82%d0%b5-%d0%bc%d0%b8%d0%b3%d1%80%d0%b0%d0%bd%d1%82%d0%b8-%d0%b2%d1%8a%d1%80%d1%82%d1%8f%d1%82-32-000-%d0%b1%d0%b8%d0%b7%d0%bd%d0%b5%d1%81%d0%b0/", "text": "Албанските мигранти въртят 32 000 бизнеса в Италия, оповести местният съюз на италианските търговски камари, предаде  . Общо в страната чужденци имат над 580 000 бизнеса. Първи в Италия са мароканците с 68 000 бизнеса, следвани от китайците с 51 000 бизнеса, румънците с 49 000 и албанците с 32 000. Тиранската телевизия Топ Ченъл твърди, че албанците се занимават най-вече със строителство и търговия. 32-та хиляди бизнеса на албанските собственици представлява почти 20% от всички бизнес дейности в Италия. В страната живеят 450 000 граждани на Албания. Значителен дял от тях, които са емигрирали през 90-те години, сега са утвърдени бизнесмени и са се превърнали в активна част от икономическия живот в Италия. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.19", "title": " Албанските мигранти въртят 32 000 бизнеса в Италия"}
{"url": "https://trud.bg/%d0%b8%d1%81%d0%bb%d1%8f%d0%bc%d1%81%d0%ba%d0%b0-%d0%b4%d1%8a%d1%80%d0%b6%d0%b0%d0%b2%d0%b0-%d0%bf%d0%be%d0%b5-%d0%be%d1%82%d0%b3%d0%be%d0%b2%d0%be%d1%80%d0%bd%d0%be%d1%81%d1%82-8/", "text": "Терористичната групировка „Ислямска държава“ пое отговорност за   с нож в руския град Сургут, при което в събота осем души бяха ранени, предава  . Това беше съобщено от информационната агенция „Амак“, която е свързана с екстремистката организация. По-рано руските правоприлагащи органи уточниха, че са убили нападателя и разследват инцидента като опит за убийство. Руските власти до момента твърдят, че не става дума за терористичен акт.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.19", "title": " „Ислямска държава“ пое отговорност за нападението с нож в руския град Сургут"}
{"url": "https://trud.bg/%d0%ba%d0%b8%d1%82%d0%b0%d0%b9%d1%81%d0%ba%d0%b8-%d0%bb%d0%b5%d0%ba%d0%b0%d1%80%d0%b8-%d0%b8%d0%b7%d0%b2%d0%b0%d0%b4%d0%b8%d1%85%d0%b0-%d0%b6%d0%b8%d0%b2-%d0%b3%d1%83%d1%89%d0%b5%d1%80-%d0%be%d1%82/", "text": "Китайски лекари извадиха жив гекон от ухото на пациент, който отишъл на преглед със силни болки, съобщава агенция             В пуснато в мрежата видео се вижда как докторите от болницата на Гуанджоу в провинция Гуандун показват изкарания жив гущер от ушния канал на китаеца. Болката при него започнала още сутринта, когато се събудил. Оказало се, че животинчето е успяло да пропълзи в ушния канал на мъжа, докато бил заспал. За извършване на процедурата геконът бил успокоен с анестетик, след което лекарите го издърпали с помощта на пинсета. Манипулацията продължила пет минути.        ", "date": "2017.08.19", "title": " Китайски лекари извадиха жив гущер от ухото на пациент (СНИМКИ)"}
{"url": "https://trud.bg/%d1%81%d1%8a%d1%81%d1%82%d0%b0%d0%b2%d0%b8%d1%85%d0%b0-%d0%b0%d0%ba%d1%82-%d0%bd%d0%b0-%d0%b1%d0%be%d0%b1%d0%b8-%d0%b2%d0%b0%d0%ba%d0%bb%d0%b8%d0%bd%d0%be%d0%b2-%d0%b2-%d0%b4%d0%b8%d1%81%d0%ba%d0%be/", "text": "Репортерът на „Господари на ефира“ Боби Ваклинов, който е известен с връчването на „отличието“ за гафове Златен скункс, се сдоби с акт в Слънчев бряг по време на полицейска проверка в клуб „Оксижен“. Това оповести самият той в социалната мрежа фейсбук. „Куриозно, но факт! За чужда техника получих акт. Рима след рима, такт след такт. Пушката гръмна след антракт!“, започва поста си Ваклинов. Вчера бях на участие в клуб „Оксижен“, Слънчев бряг , където представих и новата си песен „Сомнамбул“, продуцирана от Mitko Beats. Малко преди да започна, Законът, олицетворен от дузина страшно гледащи полицаи, ми състави акт за административно нарушение. Актът съдържа описание на цялата техника на пулта, описана като моя. Бях посочен като „шумоизточника“:))…така и не разбрах защо – дали, защото бях потънал в шедьовъра на Шекспир „Много шум за нищо“… Винаги го чета преди да изляза на сцената, при това в оригинал“, пише още потърпевшият.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.19", "title": " Съставиха акт на Боби Ваклинов в дискотека „Оксижен“ в Слънчев бряг"}
{"url": "https://trud.bg/%d0%bf%d0%b0%d1%80%d1%82%d0%b8-%d0%bf%d1%80%d0%be%d1%82%d0%b5%d1%81%d1%82-%d0%b2-%d1%81%d0%bb%d1%8a%d0%bd%d1%87%d0%b5%d0%b2-%d0%b1%d1%80%d1%8f%d0%b3/", "text": "Парти протест спретнаха служителите в заведения в курорта Слънчев бряг. Близо 300 души се събраха в 17 часа до паркинга на Южния плаж в комплекса, в близост до „Какао бийч“. „Този път няма да правим шествие и да блокираме пътища, за да не пречим на колегите и на туристите, заявиха протестиращите срещу акция „Тишина“, която разбуни духовете в Слънчев бряг. Те обясниха, че настояват за диалог и ясни правила. Но тези правила да бъдат зададени предварително, а не да ги изненадват с изисквания в пика на сезона. Диджеи от различни заведения се изредиха да пускат музика, а протестиращите танцуваха под звуците на музиката в специално оградено пространство. Някои бяха си сложили лепенки, гласящи: „Аз съм мутра“, а наоколо се забелязваше солидно полицейско присъствие. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.19", "title": " Парти протест в Слънчев бряг"}
{"url": "https://trud.bg/%d1%81%d1%82%d1%80%d0%b5%d0%bb%d0%b1%d0%b0-%d0%b2-%d1%85%d0%be%d1%82%d0%b5%d0%bb-%d0%b2-%d1%86%d0%b5%d0%bd%d1%82%d1%8a%d1%80%d0%b0-%d0%bd%d0%b0-%d1%82%d0%be%d1%80%d0%be%d0%bd%d1%82%d0%be-%d0%b4%d0%b2/", "text": "Двама мъже бяха ранени при стрелба в хотел „Хаят риджънси“ в центъра на канадския град Торонто, съобщи телевизия Си Би Си, цитирана от ТАСС. Стрелбата избухнала в стая на деветия етаж рано сутринта местно време. Двама мъже на възраст над 20 години били хоспитализирани с многобройни огнестрелни рани, но животът им не е в опасност. Лични данни за пострадалите не се разкриват. Други гости на хотела не са пострадали. Полицията на Торонто съобщи, че издирва няколко души, вероятно свързани със стрелбата.       АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.19", "title": " Стрелба в хотел в центъра на Торонто, двама души са ранени"}
{"url": "https://trud.bg/%d0%b5%d0%ba-%d0%b1%d0%bb%d0%b8%d0%b7%d0%be-3000-%d0%b1%d0%be%d0%b9%d1%86%d0%b8-%d0%bd%d0%b0-%d0%b8%d0%b4%d0%b8%d0%bb-%d1%81%d0%b5-%d0%be%d1%87%d0%b0%d0%ba%d0%b2%d0%b0-%d0%b4%d0%b0-%d1%81%d0%b5/", "text": "Между 1200 и 3000 европейци, които се бият на страната на „Ислямска държава“ се очаква да се завърнат в Европа, след като през последните месеци терористичната организация е подложена на силен военен натиск в Ирак и Сирия. Част от тях дори вече са се завърнали, се казва в доклад на Европейската комисия, предаде  Мрежата за осведоменост по въпросите на радикализацията (RAN) е създадена през 2011 г. от Европейската комисия с цел обмен на идеи, знания и опит в борбата с радикализацията и екстремизма. В последния си доклад мрежата предупреждава държавите членки на ЕС да се готвят за нарастващ брой завръщащи се бойци, които през последните години са се били за „Ислямска държава“. Според експертите между 2011 и 2016 година 42 000 чужденци от 120 държави са били част от „Ислямска държава“. 5000 от тях идват от Европа, като страните с най-голям брой бойци в Сирия са Германия, Франция, Белгия и Великобритания. Граждани на Австрия, Дания, Финландия, Италия, Холандия, Испания и Швеция също са се присъединили към терористичната организация. Според доклада завръщащите се в Европа са две групи. Първите са заминали по хуманитарни причини, за да се бият срещу режима на Асад. Те са завръщат разочаровани и се особено опасни. За разлика от втората група – бойци, заминали по идеологически и религиозни причини. Експертите предупреждават, че именно те могат да нови организират терористични актове при завръщането си. Експертите на Еврокомисията съветват властите да действат бързо и преценяват индивидуално доколко опасен е всеки завръщащ се от Сирия боец. Част от тях пътуват към Европа заедно с жените и децата си. Повечето от децата, родени пред последните години, в зоните на боевете нямат актове за раждане и документи за самоличност. Най-популярният път за връщане към Европа е през Турция. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.19", "title": " ЕК: Близо 3000 бойци на ИДИЛ се очаква да се завърнат в Европа"}
{"url": "https://trud.bg/10-%d0%b7%d0%b0%d0%b3%d0%b8%d0%bd%d0%b0%d0%bb%d0%b8-%d0%b8-150-%d1%80%d0%b0%d0%bd%d0%b5%d0%bd%d0%b8-%d1%81%d0%bb%d0%b5%d0%b4-%d0%ba%d0%b0%d1%82%d0%be-%d0%b2%d0%bb%d0%b0%d0%ba-%d0%b4%d0%b5%d1%80%d0%b0/", "text": "Поне десет души загинаха, а 150 са ранени, след като влак дерайлира в Индия по-рано днес, предаде  . Към момента не е ясно какво е накарало влака да излезе от релсите. В Индия стотици хиляди използват железопътния транспорт всеки ден. Жертвите може да се увеличат, съобщават от властите.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.19", "title": " 10 загинали и 150 ранени, след като влак дерайлира в Индия"}
{"url": "https://trud.bg/%d0%bf%d1%80%d0%be%d1%82%d0%b5%d1%81%d1%82-%d1%81%d1%80%d0%b5%d1%89%d1%83-%d1%88%d0%b5%d1%81%d1%82%d0%b2%d0%b8%d0%b5-%d0%bd%d0%b0-%d0%bd%d0%b5%d0%be%d0%bd%d0%b0%d1%86%d0%b8%d1%81%d1%82%d0%b8-%d0%b2/", "text": "Множество поддръжници на левите идеи сесъбраха в Берлин, за да протестират срещу шествие на неонацисти по случай 30-ата годишнина от самоубийството на заместника на Хитлер Рудолф Хес в затвора, предаде ДПА. Властите издадоха разрешения за най-малко четири контрадемонстрации, подкрепяни от леви и прогресивни политически партии като Социалдемократите и Зелените, на синдикати и антифашистки групи. Това стана след като всички опити да бъде забранена проявата на крайната десница претърпяха неуспех. Близо 500 неонацисти се очаква да се включат в шествието до затвора в берлинския район Шпандау, където Рудолф Хес се самоубива през август 1987-а на 93-годишна възраст. Той е бил пратен в британски затвор след  самостоятелен полет до Шотландия през 1941 година, за да се опита да убеди Великобритания да сключи мир с Германия, а на проведения по-късно трибунал в Нюрнберг е осъден на доживотен затвор. В района на шествието на неонацистите в Берлин са разположени повече от 1000 полицаи заради опасения от сблъсъци с контрадемонстранти. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.19", "title": " Протест срещу шествие на неонацисти в Берлин"}
{"url": "https://trud.bg/%d0%bf%d1%80%d0%be%d1%82%d0%b5%d1%81%d1%82-%d1%81%d1%80%d0%b5%d1%89%d1%83-%d0%b4%d0%be%d0%bf%d1%83%d1%81%d0%ba%d0%b0%d0%bd%d0%b5%d1%82%d0%be-%d0%bd%d0%b0-%d0%bc%d0%b8%d0%b3%d1%80%d0%b0%d0%bd%d1%82/", "text": "Протест срещу допускането на мигранти във Финландия и контрапротест на правозащитници се провеждат в град Турку, където вчера 18-годишен мароканец   с нож и уби двама души и рани 8 души, предаде  . От националистическото движение „Финландия над всичко“ настояват властите в Хелзинки да последват примера на Япония и да приемат само чужденци, които или имат брак с финландски гражданин или работят в полза на финландското общество. Полицията съобщи, че нападателят е пристигнал във Финландия в началото на миналата година и е поискал да получи убежище там. Силите на реда предполагат, че атаката вчера е била от терористични подбуди и че по някаква причина мароканецът, чието име не се съобщава, си е набелязал за мишени жени. Той е в болница с огнестрелна рана в бедрото. Загиналите са гражданки на Финландия и на Италия. Сред ранените – 6 жени и двама мъже, има двама шведски и един британски гражданин. През нощта в Турку са арестувани още четирима граждани на Мароко. Разследва се дали те са били част от по-мащабен терористичен заговор. Полицията е арестувала общо девет мароканци във връзка с вчерашното нападение. Нападателят пристигнал във Финландия миналата година и бил включен в програмата за получаване на статут на бежанец. Според финландски медии обаче той е получил отказ за убежище.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.19", "title": " Протест срещу допускането на мигранти във Финландия след вчерашното нападение с нож в Турку"}
{"url": "https://trud.bg/%d0%b3%d0%b5%d0%bd-%d1%80%d1%83%d0%bc%d0%b5%d0%bd-%d0%bc%d0%b8%d0%bb%d0%b0%d0%bd%d0%be%d0%b2-%d0%bf%d1%80%d0%b5%d0%b4-%d1%82%d1%80%d1%83%d0%b4-%d0%b0%d0%b2%d1%82%d0%be%d1%80%d0%b8/", "text": " – За съжаление, най-вероятно това няма да е последният подобен акт. Има два принципни въпроса. Трябва да си изясним механизмите на причината и механизмите на следствието. Причината – това е един явно макрополитически и икономически процес, който трябва да бъде анализиран много внимателно от големите сили. За да има балансирано отношение към него. Трябва да се анализират процесите в страни като Ирак, Либия, Афганистан, включително и Сирия. Стигаме до следствието – ние не познаваме добре механизмите, по които се извършват тези терористични актове. Не като непосредственото взривяване, а като ангажиране на хората. Все още работим по едни стари категории, явно има нови механизми, нови въздействия. Фактът, че огромният процент от терористичните актове в Европа се извършват от хора, много радикални, но те са натурализирани в Европа, не са дошли случайно. Значи има някакви други форми за въздействие и ангажиране на такива хора. Затова, ако искаме да успеем, ще трябва да се обединят усилията на Европа и на САЩ, на страни като Русия, за да се намери най-адекватната реакция.  – Да, това е вярно. Колкото повече се крием и проявяваме взаимно недоверие, толкова по-ефективни ще бъдат подобни терористични актове.  – Сигурно съм най-добрият професор сред генералите и най-добрият генерал сред професорите. Може би нито едното, нито другото (смее се). По ирония на съдбата се занимавам с тези на пръв поглед различни дейности, но в генезиса на тяхното управление има доста общо. Поне на мен това ми е помагало. Така че не съжалявам за нито едното, нито за другото.  – Благодаря за оценката. Най-вероятно човек трябва да има добра подготовка. Тази подготовка започва от примерно „седемте години“. Нямам предвид седемте години от възрастова гледна точка. По-скоро е въпрос на възпитание, на образование, семейната среда… Човек трябва да е трудолюбив, да се старае, да бъде балансиран, да не се взима на сериозно, да не бърза, когато се налага да взима големи решения. Например, когато е имало сложни задачи и съм бил ръководител, никога не съм се изказвал първи, защото така косвено манипулираш своите колеги. Може би това са факторите, които са помогнали. Човек трябва постоянно да се учи, за да знае.  – Може би два пъти, но по стечение на обстоятелствата, не съм приемал. Не съжалявам за това. Някои вкарват тук политически и други въздействия, но това са били мои лични решения. Както се казва – пито, платено. Има колеги, които се сърдят, че не е трябвало да отказвам. Но от гледна точка на професията смятам, че съм постъпил правилно.  – Не. Смятам, че съм доста добре запознат със полицейските системи. Но академията на МВР не проявява интерес. За съжаление този опит ще си отмине заедно с мен…  – В момента пак е актуална темата. Когато през 2011 година разработвахме стратегията, ме впечатли проекта на стратегия на Великобритания. Консервативната, традиционната Великобритания казва, че на всеки пет години трябва да се прави актуализация на тази стратегия. Нашата стратегия има дефанзивен характер, не е офанзивна. Характерът се определяше от две компоненти – едната е политическата позиция на България по отношение на Балканите. Втората е, че докато не си си изградил всички компоненти на националната сигурност, да търсиш офанзивно поведение. В резултат беше променено законодателството – приеха се три закона за службите. Но от гледна точка на управление на системата все още бусуваме. Там има много резерви, те не изискват огромни средства, нито някакви законодателни промени. Иска се само желание и стремеж за ефективно управление.  – Не съм детайлно запознат с цялостния проект. Има няколко принципни, основни въпроса. Безспорно борбата с корупцията е основен приоритет в стратегията. Въпросът е, как този приоритет ще се задейства, чрез какво механизми? И каква е ролята и мястото на лидерите в управлението на държавата по тази тема. Ако лидерите на държавата искат категорично да се противопоставят на корупцията, ефектът ще е много по-голям. Сега се появява идея за нови структури за противодействие на корупцията. Но аз се питам: За всеки проблем ли ще правим нова структура. Доста скъпо е такова мероприятие. Когато се конструираха идеите за БОРКОР, за противодействие на киберпрестъпността и кибератаките, се стигна до извода, че нашият управленски модел е много феодален. Работим относително добре по вертикала, връзките там са добре изградени. Но ги няма хоризонталните. Не работим интеринституционално, счита се, че това е загубено време. Не е така в напредналия свят – в стрни като САЩ, Великобритания, Франция… Какво означава това? Такава беше идеята за БОРКОР – има структурна част от 10-20 души. Всички останали са привлечени от други институции, министерства. Имаше преди време идея да се изгради такъв интердисциплинарен център за борба с наркотиците – с участието на всички служби, които имат отношение към проблема. Но ние не обичаме да работим по този начин. Има проблем с кадрите. Но пропускаме и обучението на ръководните кадри.  Мисля, че имаме достатъчно и сега. Важното е да се концентрира енергията и силата на тези структури, за да има ефективност. Иначе ще направим поредната структура и след пет години тя ще се деформира. Тук опираме и до възможността за развитие в кариерата. Да се върви стъпка по стъпка, да не се прескачат нива, защото това води до провал. Ако в Англия принцовете Уйлям и Хари искат да станат полицаи, две години трябва да отидат на улицата. Това няма кой да го отмени или прескочи. През 1992 година бях на посещение във Великобритания. Казаха ми каква е разликата между мобилния и пешия полицай. Първият вижда много, но знае малко. И се похвалиха, че не са копирали изцяло американската система.  – Заплащането безспорно оказва влияние. Но има поне още два фактора. Единият е устойчивост и надеждност в развитието на кариерата. Съществува порочната практика с политическите промени да се променят и кадрите от средния и висшия ешелон в МВР. Много важен фактор са и условията на труд. В момента те са доста плачевни. Да, въпросът опира до пари, но е важно тези средства да бъдат насочвани правилно. Важно е и знанието. Авторитетът на професията се определя не от това колко пистолета носиш, а с какво знание разполагаш.  – Мисля, че няма нужда от повече структурни промени. Защото с тях винаги се намалява капацитета на структурите. Това е показал досега опитът. Какво направихме с БОП – един път ги вадим от МВР и ги хвърляме на ДАНС, после – обратното. Така се губи енергия вместо да се влива. Въпросът за мястото на Гражданската защита и пожарната е доста стар. Преди време бяха разделени, имахме министерство на извънредните ситуации. Действаха разделено. А проблемите при аварийни и бедствени ситуации и при пожари и наводнения са почти еднакви. Смятам, че тази структура може да работи ефективно и трябва да е в МВР.  – Да, но тогава функциите й бяха други – да способства за отбранителната способност на държавата.  – Ако не е МВР, кой да се бори с това? Но зависи от източника на шума. Ако са заведения за развлечения, там е ролята и мястото на общината – да ограничава, контролира и санкционира. Но ако говорим примерно за мотористи, които препускат по булевардите с невъобразим шум – това е работа на полицията. Особено в по-малките населени места нарушителите се знаят, познават ги всички. Но полицията не намира механизъм да ги респектира и санкционира.  Личното ми мнение е, че не е работа на вицепремиер да обикаля и да контролира кой вдига шум в дискотеките. Работа на ръководител от такъв ранг е да създаде организация за противодействие на проблема и да има система за контрол. Ако тръгне да обикаля, как ще огрее в цялата страна. Не е работа това…  – Да, защото системата не е ефективна. Това са административни нарушения. Административно-наказателният кодекс е неефективен. Събирането на глобите за нарушения на движението по пътищата е много ниско. Не работят принципите. Как може в едни държави да имат събираемост от 70-80 процента, а у нас да е около 40 процента? Необходимо ни е да имаме достатъчно ефективен контрол. Нищо ново не казвам под слънцето.", "date": "2017.08.19", "title": " Ген. Румен Миланов пред „Труд“: Авторитетът  не зависи  от броя на пистолетите,  а от знанието"}
{"url": "https://trud.bg/%d0%b1%d1%80%d0%be%d1%8f%d1%82-%d0%bd%d0%b0-%d0%b7%d0%b0%d0%b3%d0%b8%d0%bd%d0%b0%d0%bb%d0%b8%d1%82%d0%b5-%d0%bf%d1%80%d0%b8-%d0%b6%d0%b5%d0%bb%d0%b5%d0%b7%d0%be%d0%bf%d1%8a%d1%82%d0%bd%d0%b8%d1%8f/", "text": "Броят на загиналите при железопътния инцидент в северната част на Индия е достигнал 23 души, а пострадалите са повече от 60, предава АФП. По-рано в събота няколко вагона на влак   край град Кхатаули. Към момента продължават спасителни операции по изваждането на блокираните под отломките пътници.  „Общо 23 души са загинали, а 64 други са ранени при инцидента. Спасителните операции продължават“, съобщиха властите. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.19", "title": " Броят на загиналите при железопътния инцидент в Индия достигна 23 души"}
{"url": "https://trud.bg/%d1%84%d1%80%d0%b5%d0%bd%d1%81%d0%ba%d0%b8-%d1%80%d0%b5%d0%b3%d0%b8%d1%81%d1%82%d1%80%d0%b0%d1%86%d0%b8%d0%be%d0%bd%d0%bd%d0%b8-%d1%82%d0%b0%d0%bb%d0%be%d0%bd%d0%b8-%d0%b8-%d0%ba%d1%83%d0%bf-%d1%84/", "text": "Непопълнени бланки на френски регистрационни талони и куп неистински документи, използвани при първоначална регистрация на МПС, са разкрити в Пазарджик при акция на служители от сектор „Противодействие на икономическата престъпност” при Областна дирекция на МВР. Новината съобщи говорителят на ОДМВР-Пазарджик Мирослав Стоянов, който уточни, че за срок от 24 часа е задържан мъж от областния град. Под наблюдението на Районната прокуратура и след одобрение от Районния съд в Пазарджик в петък са били извършени претърсвания в пет търговски помещения, разположени в близост до сградата на сектор ”Пътна полиция”. „Тези помещения са се използвали основно за сключване на застраховки, заплащане на дължими такси, подготовка на документи за регистрация и пререгистрация на МПС. Паралелно с тях е проверена и една автокъща в областния град. В помещенията са били открити куп бланки на договори за покупко-продажба на автомобили, внесени от страни от ЕС, както и други съпътстващи регистрацията на МПС-та документи. Освен  непопълнени бланки на френски регистрационни талони е установено и наличието на фактури на хартия или в електронен вид , удостоверяващи фиктивна продажба на МПС между фирми и частни лица“, допълни Мирослав Стоянов. В хода на процесуалните действия са иззети и няколко преносими и настолни компютри, мултифункционални устройства, принтер и пишеща машина на немски език.Работата по разследване и документиране на престъпната дейност, както и установяване на съпричастност на други лица към нея продължава. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.19", "title": " Френски регистрационни талони и куп фалшиви документи за регистрация на МПС-та разкрити при полицейска акция в Пазарджик"}
{"url": "https://trud.bg/%d0%b7%d0%b0%d0%b4%d1%8a%d1%80%d0%b6%d0%b0%d1%85%d0%b0-%d0%b4%d0%b2%d0%b0%d0%bc%d0%b0-%d1%81%d0%b8%d1%80%d0%b8%d0%b9%d1%81%d0%ba%d0%b8-%d1%82%d0%b8%d0%b9%d0%bd%d0%b5%d0%b9%d0%b4%d0%b6%d1%8a%d1%80/", "text": "Двама сирийци, на 14 и на 16 години, бяха задържани след вчерашното   с нож в западногерманския град Вупертал, при което загина иракчанин, съобщиха днес властите, според които не става дума за тероризъм, предаде Франс прес. Полицията и прокуратурата в града уточниха, че издирват още двама души във връзка с убийството. Двамата арестувани тийнейджъри са пристигнали в Германия преди година и вече са известни на полицията. При свада в малък магазин до гарата вчера бе убит с нож 31-годишен мъж от Ирак, а 25-годишният му брат бе тежко ранен, но без опасност за живота. Нападателите и жертвите са се познавали, става ясно от първите разпити. На този етап от разследването се изключва версията тероризъм, посочиха полицията и прокуратурата.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.19", "title": " Задържаха двама сирийски тийнейджъри за убийството на иракчанин във Вупертал"}
{"url": "https://trud.bg/140-%d0%bc%d1%8a%d0%b6%d0%b5-%d0%b8-%d0%b6%d0%b5%d0%bd%d0%b8-%d1%83%d1%87%d0%b0%d1%81%d1%82%d0%b2%d0%b0%d1%82-%d0%b2-%d0%bd%d0%b0%d1%86%d0%b8%d0%be%d0%bd%d0%b0%d0%bb%d0%bd%d0%b8%d1%8f-%d0%bf/", "text": "140 мъже и жени от цялата страна участват в Националния преглед по водно спасяване на Българския червен кръст, който се провежда край Варна, предаде  . Вчера участниците се състезаваха в басейн, а днес турнирите са в морето. Дисциплините са 400 метра плуване в открити води, щафета 4 по 90 метра плажен спринт и плажни флагове. Росен Хараланов е на 17 години, варненец, и редовно участва в турнирите: „Главната цел на всички тези състезания на плажа в тези турнири е да се стимулират по-млади хора да се занимават с този вид спорт. Все още не съм бил спасител, поради липсата на години, но при първа възможност бих бил спасител на плаж или на басейн. Главната цел е да помагане на хората и да се стимулират повече млади хора. “ Антон Налбантов е директор на Водно-спасителната служба към БЧК. Той съобщи, че след селекция на най-добрите участници догодина ще бъде сформиран национален отбор по водно спасяване: „Идеята ни е да селектираме един национален бъдещ отбор за девойки и юноши, които да ни представят по-достойно от догодина нататък на европейски първенства. През последните две-три години по финансови причини, най-вече, ние не вземаме участие, но сме готови вече със селекцията.“   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.19", "title": " 140 мъже и жени участват в Националния преглед по водно спасяване край Варна"}
{"url": "https://trud.bg/%d0%be%d1%82%d0%ba%d1%80%d0%b8%d1%85%d0%b0-7-%d0%b3%d0%be%d0%b4%d0%b8%d1%88%d0%b8%d1%8f-%d0%b4%d0%b6%d1%83%d0%bb%d0%b8%d0%b0%d0%bd-%d0%b8%d0%b7%d1%87%d0%b5%d0%b7%d0%bd%d0%b0%d0%bb-%d1%81%d0%bb%d0%b5/", "text": "Каталунските власти откриха   7-годишно момченце Джулиан Кадман живо и здраво в болница, предадоха световните агенции. Момчето беше сред издирваните лица, след като по време на атаката се отделило от майка си. Към момента състоянието му не се съобщава. Майката на Джулиан е в сериозно, но стабилно състояние. Детето е с австралийски и британски паспорт. Бащата, който живее в Лондон, вече се намира в Барселона, но не е ясно дали се е събрал със сина си. Междувременно властите продължават да издирват последния известен на този етап заподозрян за терористичното нападение в Барселона. Атаката отне живота на 13 души и рани над 100.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.19", "title": " Откриха жив 7-годишния Джулиан, изчезнал след атентата в Барселона"}
{"url": "https://trud.bg/%d0%b7%d0%b5%d0%bc%d0%b5%d1%82%d1%80%d0%b5%d1%81%d0%b5%d0%bd%d0%b8%d0%b5-%d1%81-%d0%bc%d0%b0%d0%b3%d0%bd%d0%b8%d1%82%d1%83%d0%b4-31-%d0%bf%d0%be-%d1%80%d0%b8%d1%85%d1%82%d0%b5%d1%80-%d1%80%d0%b0/", "text": "Земетресение с магнитуд 3,1 по скалата на Рихтер е регистрирано на територията на България, близо до Стражица, предаде  . Земният трус е усетен в 16,19 ч. с епицентър на 6 км югоизточно от Стражица, на 33 км източно от Велико Търново, с дълбочина 2 км, уточниха от Европейския сеизмологичен център. Според Геофизичния институт на БАН земетресението е с магнитуд 2,8 по Рихтер и е с епицентър между селата Бракница, Мирово и Ново градище и дълбочина 0,6 км. Няма данни за материални щети.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.19", "title": " Земетресение с магнитуд 3,1 по Рихтер разлюля Стражица"}
{"url": "https://trud.bg/%d1%82%d1%80%d1%83%d1%81-%d1%81-%d0%bc%d0%b0%d0%b3%d0%bd%d0%b8%d1%82%d1%83%d0%b4-64-%d0%b5-%d1%80%d0%b5%d0%b3%d0%b8%d1%81%d1%82%d1%80%d0%b8%d1%80%d0%b0%d0%bd-%d0%ba%d1%80%d0%b0%d0%b9-%d0%b1%d1%80/", "text": "Земетресение с магнитуд 6,4 по скалата на Рихтер е регистрирано в събота в района на архипелага Фиджи в Тихия океан, предаде  , позовавайки се на Геологическата служба на САЩ. По нейна информация епицентърът на бедствието се намира на 254 км. югоизточно от град Лабас на дълбочина от 538 км. Все още няма данни за жертви и разрушения. Не е обявявана опасност от възникването на вълни цунами. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.19", "title": " Трус с магнитуд 6,4 е регистриран край бреговете на Фиджи"}
{"url": "https://trud.bg/%d1%81%d1%82%d0%b8%d0%b2-%d0%b1%d0%b0%d0%bd%d1%8a%d0%bd-%d0%bf%d1%80%d0%b5%d0%b7%d0%b8%d0%b4%d0%b5%d0%bd%d1%82%d1%81%d1%82%d0%b2%d0%be%d1%82%d0%be-%d0%bd%d0%b0-%d1%82%d1%80%d1%8a%d0%bc%d0%bf-%d0%b7/", "text": "С   на политическия стратег Стив Банън, който помогна да се оформи т.нар. националистко-популистка програма, която възприе Доналд Тръмп по пътя си към Овалния кабинет, започна нова фаза на неговото президентство. Имайки предвид характера на Тръмп, това което следва едва ли ще е конвенционално, но, може би, ще е по-малко разрушително, което, според Банън, е било целта на спечелването на Белия Дом. Това коментира бившият стратегически съветник по политическите въпроси на американския президент в интервю, публикувано в електронното издание на  . „Президентството на Тръмп, за което се борихме и спечелихме, свърши,“ заяви Банън, само часове след като бе освободен от поста си.“Все още имаме огромно движение и ще успеем да извлечем нещо от това президентство, но то свърши. Сега ще бъде различно. Ще има всякакви боричкания, ще има добри дни и лоши дни, но ТОВА президентство свърши.“ Банън казва, че ще се завърне начело на Breitbart news, опустошителното дясно медийно предприятие, което управляваше преди да се присъедини към кампанията на Тръмп, като главен изпълнителен директор, през август миналата година. По това време кампанията се намираше в най-високата й точка, а Тръмп изоставаше от Хилари Клинтън в социалните проучвания с двуцифрена разлика. Макар че влиянието му при президента се топеше и избледняваше, позицията на Банън в кръга около Тръмп винаги е била несигурна, пише The Weekly Standart. Сред висшите съветници, които се конкурираха с Банън за оформянето на политиката на президента, и тона му, бяха, дъщерята на Тръмп – Иванка и доведения син – Джаред. Банън открито изразяваше критиките си към тези в обкръжението на президента, които считаше за глобалисти или либерали (или и двете), а самият президент се притесни от ранното внимание, което Банън получи от пресата (включително от корицата на списание Time, която, според някои, особено е подразнила Тръмп). Според бившия съветник, неговото напускане е самоволно и той е планирал то да съвпадне с навършването на първата година от присъединяването му към кампанията на Тръмп – на 14 август 2016 година. „На седми август говорих с (началника на администрацията на Белия Дом Джон) Кели и с президента. Тогава им казах, че оставката ми трябва да влезе в сила от следващия понеделник – 14-ти август“, разкри той.“Отначало планирах да остана една година. Генерал Кели въведе страхотна нова система, но аз настоях, че така ще е най-добре. Искам да се върна обратно в Breitbart.“ По думите на Банън с вълненията в Шарлътсвил миналия уикенд и последвалата политическа вихрушка оттогава, Тръмп, Кели и той са се разбрали да отложат напускането на Банън, но в края на тази седмица Кели се е съгласил, че времето за напускането вече е подходящо. Банън е можел и да си подаде оставката, но е било ясно, след като Кели е станал началник на администрацията, че неговото време в „Дясното крило“ няма да е много. Генералът е изучил как оперира „Дясното крило“ и е разбрал, че доста хора смятат Банън за разрушителна сила и източник на негативна информация за своите съперници. Един от тези съперници, който е дълбоко симпатичен на Кели, е Съветникът по сигурността Хърбърт МакМастър, който на няколко пъти имаше тежки сблъсъци с Банън по въпроси на сигурността, като стратегията за войната в Афганистан. Според гледната точка на Банън, неговото напускане не е поражение за него персонално, но за идеологията, която той проповядваше на президента и която беше отразена в инаугурационната реч на Тръмп – в която той говореше за саморазправа с политическата класа във Вашингтон и тяхната политика, която доведе до затварянето на фабрики и разбиването на животи. Част, от това, което той нарече „Американска касапница“. Банън беше съавтор на тази реч (и в частни разговори се оплакваше, че е била омекотена от умерени дейци на „Дясното крило“, като Иванка и Джаред). Тръмп го е окуражавал да се заеме с естаблишмънта в Републиканската партия, заяви Банън. „Казах му ‚виж, аз ще се фокусирам върху свалянето на естаблишмънта.‘ Той каза ‚добре, аз имам нужда от това.‘ Аз му отговорих ‚виж, аз винаги ще бъда зад гърба ти и ще те покривам.‘“ В първия си публичен коментар след отстраняването му от администрацията, бившият главен стратегически съветник на Белия Дом Стив Банън заяви, че ще „води война“ срещу враговете на президента Доналд Тръмп. „Ако се е създало някакво объркване, нека да го разсея: Напускам Белия Дом и ще водя война за Тръмп срещу неговите опоненти – на Капитолийския Хълм, в медиите и в корпоративна Америка“, заяви Банън по време на интервю за американска телевизия. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.19", "title": " Стив Банън: Президентството на Тръмп, за което се борихме и спечелихме, свърши"}
{"url": "https://trud.bg/%d1%86%d0%b2%d0%b5%d1%82%d0%b0%d0%bd-%d1%86%d0%b2%d0%b5%d1%82%d0%b0%d0%bd%d0%be%d0%b2-%d1%84%d0%b5%d1%81%d1%82%d0%b8%d0%b2%d0%b0%d0%bb%d1%8a%d1%82-%d0%bd%d0%b0-%d1%84%d0%be%d0%bb%d0%ba%d0%bb%d0%be/", "text": "Фестивал, като този в Жеравна е единственият начин да запазим българщината и традициите ни. Това заяви пред журналисти заместник-председателят на ГЕРБ и председател на парламентарната група на партията Цветан Цветанов по време на Фестивала на фолклорната носия – Жеравна 2017. Той отбеляза, че посещава събитието за девета поредна година. „Отново съм запленен от невероятни емоции и атмосферата, която всички дошли създаваме заедно. Хиляди българи всяка година изживяваме Жеравна и се потапяме в бита на българина от преди 150 години. Радващо е, че фестивалът се превръща в притегателно място и за стотици чужденци, които облечени в традиционни български носии, се възхищават на българския дух“, каза още Цветан Цветанов. Според кмета на община Котел Коста Каранашев, това е не просто празник, а фестивал, който възпитава и учи младите хора, като показва традициите. „Радваме се, че сме успешно домакини на проявата за десета поредна година. Ежегодно фестивалът се надгражда и дава възможност да се върнем към корените на стария български морал. Усещането е уникално“, коментира Коста Каранашев. 10-то издание на традиционния фестивал на фолклорната носия започна снощи. По време на официалното откриване беше връчено годишното отличие „Апостол на българщината“. Фолклорен танцов спектакъл „Ние, българите“ беше представен от ансамбъл „Чинари“. В програмата беше включено и отбелязване на 140-годишнината от героичната Шипченска епопея със спектакъла „ О, Шипка!“. За жителите и гостите на Жеравна беше организирано народно веселие с участието на “100 каба гайди”, зурни от Петрич, тракийски оркестър “Гергьовден” и Етрополска духова музика. Програмата завърши с концерт на Иво Папазов-Ибряма. Днес програмата ще започне в 10.30 часа. Предстои да бъде разиграна традиционна българска сватба, конкурс за автентична и стилизирана женска, мъжка и детска носия, народни борби и надиграване на танцьори. Вечерта ще приключи с фолклорен концерт на Ансамбъл за народни песни и танци- Сливен и с изпълнения на солистката на ансамбъл „Българе“ Албена Вескова. На официалното откриване на празника, който ще продължи до 20 август, присъстваха още вицепремиерът Валери Симеонов, кметове на населени места от Котел и Сливен, кметът на Ямбол Георги Славов, членове на общинските организации на ГЕРБ в Сливен и Котел и др. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.19", "title": " Цветан Цветанов: Фестивалът на фолклорната носия в Жеравна е единственият начин да запазим българщината и традициите ни"}
{"url": "https://trud.bg/%d1%87%d0%b5%d1%82%d0%b8%d1%80%d0%b8%d0%bc%d0%b0%d1%82%d0%b0-%d0%b7%d0%b0%d0%bf%d0%be%d0%b4%d0%be%d0%b7%d1%80%d0%b5%d0%bd%d0%b8-%d0%b7%d0%b0-%d0%b0%d1%82%d0%b5%d0%bd%d1%82%d0%b0%d1%82%d0%b0-%d0%b2/", "text": "Заподозрените за терористичното нападение в Барселона са ликвидирани, съобщи испанският вестник „Ел Паис“. По данни на изданието Муса Укабир, Саид Ала и Мохамед Хичам са били убити при операцията в Камбрилс в нощта срещу петък, когато полицията предотврати друго терористично нападение. Изданието твърди, че и четвъртият заподозрян – Юнес Абуякуб, също е мъртъв. Самоличността на четиримата е потвърдена. Те са с марокански произход и идват от малкото градче Рипол, недалеч от границата с Франция. При терористичното нападение в Барселона загинаха 13 души. Една жена почина от раните си след последвалата атака в Камбрилс. Ранените от двата атентата са около 130, сред които граждани на 34 държави. Атентаторите са подготвяли много по-сериозно нападение, но плановете им са били осуетени, потвърди вчера Пере Солер от полицията на Каталуния. Думите му се потвърждават от разкритието, че при огледа на разрушената къща в Алканар са намерени следи от взривно вещество, използвано за терористични атаки на „Ислямска държава“. По информация на ТАСС, която се позовава на вестник „Ел Паис“, е открит трипероксид ацетон – вещество, което се съдържа в устройствата, използвани при други атентати на джихадистите в Европа. Според изданието това потвърждава, че се е водила подготовка за още по-мащабни терористични актове. Междувременно полицията се намеси снощи, за да овладее напрежение, възникнало между протестиращи групи в Барселона. Служителите на реда разпръснаха десетки крайнодесни, след като ги разделиха от стотици контрадемонстранти на мястото на възпоменание за жертвите на терористичната атака от четвърък вечерта. Крайнодесните държаха плакати с надписи „Защитете Европа“ и „Спрете ислямизацията на Европа“, а противниците им ги обвиняваха, че са фашисти и скандираха мотото на републиканците от времето на испанската гражданска война – „Няма да преминете“. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.19", "title": " Четиримата заподозрени за атентата в Барселона са убити"}
{"url": "https://trud.bg/%d1%81%d0%b8%d1%80%d0%b8%d1%8f-%d0%bb%d0%b8%d0%b2%d0%b0%d0%bd-%d0%b8-%d1%85%d0%b8%d0%b7%d0%b1%d1%83%d0%bb%d0%bb%d0%b0-%d0%b0%d1%82%d0%b0%d0%ba%d1%83%d0%b2%d0%b0%d1%82-%d0%b8%d0%b4/", "text": "От две страни започва офанзива срещу контролираните от „Ислямска държава” територии по границата между Сирия и Ливан, предадоха световните агенции. Първа ливанската армия обяви, че атакува анклава на терористите в североизточната част на страната. Ракети, артилерия и хеликоптери са хвърлени срещу позициите на ИДИЛ край град Рас Баалбек – последната част от границата, която остава под контрола на джихадистите. „В името на Ливан, в името на отвлечените ливански войници, в името на мъчениците от армията, обявявам тази операция за започнала“, заяви началник-генералният щаб на ливанската армия Жосеф Аун. В същото време шиитската групировка „Хизбулла” и сирийските правителствени сили започнаха офанзива от другата страна на границата. За момента двете кампании не са координирани. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.19", "title": " Сирия, Ливан и „Хизбулла” атакуват ИДИЛ от две страни"}
{"url": "https://trud.bg/%d0%bc%d0%b8%d0%bd%d0%b8%d1%81%d1%82%d1%8a%d1%80%d1%8a%d1%82-%d0%bd%d0%b0-%d0%be%d1%82%d0%b1%d1%80%d0%b0%d0%bd%d0%b0%d1%82%d0%b0-%d0%bd%d0%b0-%d1%81%d0%b0%d1%89-%d1%89%d0%b5-%d0%bf%d0%be%d1%81%d0%b5/", "text": "Министърът на отбраната на САЩ Джеймс Матис ще пътува до Йордания, Турция и Украйна през следващата седмица, за да разговаря с лидерите на трите държави, предаде The Voice of America. Според информация от Пентагона, Матис цели да потвърди ангажимента на Вашингтон към интересите на всяка от трите държави. Той ще започне обиколката си със среща с Краля на Йордания, Абдула II, който ще бъде придружен от висши военни. Йордания е ключов партньор на САЩ в коалицията срещу Ислямска държава. След Йордания, Матис ще отиде в Турция, където ще се срещне с президента на страната Реджеп Таийп Ердоган и други висшестоящи политици. „Министър Матис ще потвърди трайния ангажимент на Съединените щати към Турция, като съюзник в НАТО и стратегически партньор, ще търси взаимност в усилията за постигане на регионална стабилност и ще търси начини да помогне на Анкара да разреши легитимните си притеснения в сферата на сигурността, включително в борбата срещу Работническата партия на Кюрдистан“, пишат от Пентагона в свое съобщение. В последното си посещение, в столицата на Украйна – Киев, се очаква Матис да се срещне с президента на страната Петро Порошенко и Военният министър Степан Полторак. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.19", "title": " Министърът на отбраната на САЩ ще посети Йордания, Турция и Украйна"}
{"url": "https://trud.bg/11-%d1%85%d0%b8%d0%bb%d1%8f%d0%b4%d0%b8-%d0%b4%d1%83%d1%88%d0%b8-%d1%81%d0%b0-%d0%b5%d0%b2%d0%b0%d0%ba%d1%83%d0%b8%d1%80%d0%b0%d0%bd%d0%b8-%d0%b7%d0%b0%d1%80%d0%b0%d0%b4%d0%b8-%d0%bf%d1%80%d0%be%d0%bb/", "text": "Проливните дъждове, които се изсипаха над Гуанси-джуанския автономен регион в южната част на Китай, станаха причина за смъртта на 10 човека, а 11 хиляди са евакуирани, предаде  , който се позовава на съобщения в китайските медии. Обилните дъждове са нанесли материални щети на 192 400 местни жители. В редица населени места са повредени пътищата и е спряно подаването на електроенергия. В момента властите правят оценка на икономическите последствия от наводнението. Спасителните служби работят в пострадалите райони и оказват помощ на населението. Синоптиците прогнозират, че дъждовете ще продължат през следващите няколко дни. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.19", "title": " 11 хиляди души са евакуирани заради проливни дъждове в Китай\t\t\t"}
{"url": "https://trud.bg/%d0%bf%d0%be%d1%81%d0%bb%d0%b5%d0%b4%d0%be%d0%b2%d0%b0%d1%82%d0%b5%d0%bb%d0%b8%d1%82%d0%b5-%d0%bd%d0%b0-%d0%bf%d0%b5%d1%82%d1%8a%d1%80-%d0%b4%d1%8a%d0%bd%d0%be%d0%b2-%d0%bf%d0%be%d1%81%d1%80%d0%b5/", "text": "Стотици последователи на учението на Петър Дънов посрещнаха утрото край Седемте рилски езера, съобщава  . Днес те празнуват Божествената Нова година. По-късно край езерото Бъбрека те ще изпълнят танца на живота Паневритмия. Паневритмията представлява танц с много стъпки, съпроводен от музика и различни стихове. Преди да тръгнат хората изписаха по чаша гореща вода, както повелява традицията. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.19", "title": " Последователите на Петър Дънов посрещат Слънчевата нова година"}
{"url": "https://trud.bg/%d0%b4%d0%be%d0%bd%d0%b0%d0%bb%d0%b4-%d1%82%d1%80%d1%8a%d0%bc%d0%bf-%d0%be%d1%82%d0%bb%d0%be%d0%b6%d0%b8-%d1%80%d0%b5%d1%88%d0%b5%d0%bd%d0%b8%d0%b5%d1%82%d0%be-%d1%81%d0%b8-%d0%b7%d0%b0-%d0%b2%d0%be/", "text": "Президентът на САЩ Доналд Тръмп отново не взе решение за начина, по който трябва да продължи, течащата вече 16 години, война в Афганистан, въпреки че проведе среща на високо ниво в Кемп Дейвид, на която обсъди въпроса с ядрото на екипа си по въпроси на сигурността, съобщи  . В срещата участваха Министърът на отбраната Джеймс Матис, Държавният секретар Рекс Тилърсън, Директорът на Централното разузнавателно управление Майк Помпео и съветникът на Белия Дом по сигурността Хърбърт Макмастър. Вицепрезидентът Майк Пенс съкрати обиколката си в Южна Америка, за да може да присъства на срещата. Това не е първият случай, в който се очаква, че Тръмп ще вземе решение за нова стратегия за войната в Афганистан, но не го прави. Служителите на администрацията очакваха президента да вземе решение през месец Май, преди срещата на върха на НАТО в Белгия. След това, през юни, Матис обеща решението да е прието, най-вероятно, през юли. Според експерти, има няколко причини, които причиняват забавянето, включително сложността на конфликта и нерешителността на президента да вземе решение, което, в крайна сметка, може да се окаже грешно. Това се случва, въпреки че началника на Пентагона Джеймс Матис увери, тази седмица, че „се приближаваме към решение и аз го очаквам в много скорошно бъдеще“. По-рано този месец Тръмп направи подобно изказване пред журналисти в своя голф-клуб в Ню Джърси. „Вече се приближаваме. Много сме близо“, заяви той.“Това е голямо решение за мен. Когато поех нещата те бяха бъркотия, но ще я направим много по-малко объркана.“ АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.08.19", "title": " Доналд Тръмп отложи решението си за войната в Афганистан"}
