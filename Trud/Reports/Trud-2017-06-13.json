{"url": "https://trud.bg/%d0%b4%d0%bd%d0%b5%d1%81-%d0%b4%d0%b0-%d0%bf%d0%be%d1%87%d0%b5%d1%80%d0%bf%d1%8f%d1%82-308/", "text": "Бойко Борисов, министър-председател на България, председател на ПП ГЕРБ, 58 г.Ваня Енчева, кореспондент на в. „Труд“ в Германия.Илия Луков, фолк изпълнител, 43 г.Ираван Хира, генерален директор на „Хюлет-Пакард България“, 49 г.Красимир Петров, бивш депутат от ГЕРБ, 56 г.Петър Петров, депутат от „Обединени патриоти“ в 44-ото НС, 64 г.Проф. Стоян Домусчиев, художник, 82 г.Христо Явашев (Кристо), художник, 82 г.", "date": "2017.06.13", "title": " Днес да почерпят"}
{"url": "https://trud.bg/%d0%b2%d1%80%d0%b5%d0%bc%d0%b5%d1%82%d0%be-%d1%81%d0%b5-%d0%b7%d0%b0%d1%82%d0%be%d0%bf%d0%bb%d1%8f-%d0%b2%d0%b0%d0%bb%d0%b5%d0%b6%d0%b8%d1%82%d0%b5-%d1%81%d0%bf%d0%b8%d1%80%d0%b0%d1%82/", "text": "Времето днес ще е слънчево, с временни увеличения на облачността, но ще е почти без валежи. Вятърът ще е слаб, в Дунавската равнина до умерен от северозапад. Максималните температури ще са между 29° и 34°.В планините ще е предимно слънчево. По-значителни увеличения на облачността ще има около и след обяд, когато само на отделни места в масивите от Западна България ще превали краткотрайно. Ще духа умерен, по високите била временно силен вятър от север-северозапад. Максималната температура на височина 1200 метра ще е около 21°, на 2000 метра – около 14°.По Черноморието ще е предимно слънчево, с временни увеличения на облачността. Ще духа слаб до умерен вятър от юг-югозапад. Максималните температури ще са 25°-27°. Температурата на морската вода е 19-22°, вълнението на морето ще е 1-2 бала, след обяд по Северното Черноморие – 2-3.", "date": "2017.06.13", "title": " Времето се затопля, валежите спират"}
{"url": "https://trud.bg/%d0%bd%d0%b0-%d1%80%d0%be%d0%b6%d0%b4%d0%b5%d0%bd%d0%b8%d1%8f-%d1%81%d0%b8-%d0%b4%d0%b5%d0%bd-%d1%81%d0%bb%d0%b5%d0%b4-%d0%bf%d0%be%d0%ba%d0%b0%d0%bd%d0%b0-%d0%be%d1%82-%d0%b0%d0%bd%d0%ba%d0%b0%d1%80/", "text": "Премиерът Бойко Борисов заминава днес на еднодневно посещение в Турция. А визитата съвпада с рождения ден на министър-председателя. Тя бе уговорена след телефонен разговор с турския премиер Бинали Йълдъръм в края на миналия месец.Борисов ще се срещне с колегата си Йълдъръм, но и с турския президент Реджеп Ердоган. Очаква се основна тема на разговорите да бъдат сътрудничеството между България и Турция, както и ограничаването на мигрантския поток към Европа.Визитата на Борисов в Турция идва непосредствено след разговорите му в Елисейския дворец с френския президент Еманюел Макрон. И посещението на българския министър-председател в Германия по покана на канцлера Ангела Меркел.", "date": "2017.06.13", "title": " На рождения си ден след покана от Анкара: Борисов се среща с Йълдъръм и Ердоган"}
{"url": "https://trud.bg/%d1%85%d1%80%d0%be%d0%bd%d0%b8%d0%ba%d0%b0-%d0%bd%d0%b0-%d0%b5%d0%b4%d0%bd%d0%b0-%d0%bf%d1%80%d0%b5%d0%b4%d0%b8%d0%b7%d0%b2%d0%b5%d1%81%d1%82%d0%b5%d0%bd%d0%b0-%d0%bf%d1%80%d0%be%d0%bc%d1%8f%d0%bd/", "text": "Още седмица и Франция вече няма да е същата държава. Поне не такава, каквато познаваше себе си досега. И каквато я познаваше светът, и Европа, в частност, най-малко последните шест десетилетия. Ако ви звучи твърде капитално като констатация, не е по-малко вярно. Резултатите от първия кръг на парламентарните избори, които се произведоха в неделя, ясно показаха, че „Макрон-манията“, макар и не в мащабите, в които се очакваше, продължава с пълна сила, месец след президентския вот. „Маршируващите“ на новия държавен глава на Франция Еманюел Макрон („les marcheurs“, според френските колеги – от името на коалицията зад него „La Republique En Marche” – „Република, напред!“) са на път да подобрят всякакво разбиране за абсолютно мнозинство в парламентарната демокрация, в условията на президентска република.От несъществуваща партия допреди няколко месеца; практически временно политическо явление, създало се около „аутсайдера“ навремето, кандидат за президент Еманюел Макрон; до тектонична сила, която попиля на парчета традиционния политически пейзаж в родината на Марат и Робеспиер. С иконите на френската революция от 1789 г. не правя случайно сравнение.Влизането на „маршируващите“ в долната камара на законодателното събрание на Франция с мащаба, с който е на път да се случи, ще е сравнимо единствено с първите избори под новосъздадената тогава Пета република през 1965 г., когато партията на генерал Шарл де Гол превзема парламента на страната, доминирайки двуполюсния политически модел срещу социалистите за следващите две десетилетия.Противоречив или не като държавен глава, „Шарли“ (ако досега сте се чудели, за кого изполват французите това умалително) дава посоката, благодарение на която Франция все още е световна икономическа и ядрена сила, и двигател на ЕС. Дълбоката промяна изисква плътна подкрепа от страна на избирателите. Каквато се опита да получи за Брекзит и не успя британският премиер Тереза Мей със своите предсрочни избори преди дни, които вкараха страната й в още по-непредсказуема политическа криза. Тук може би трябва отново да цитираме думите на покойния генерал/президент, Шарл де Гол, че докато е жив, англичаните няма да стъпят в ЕС (тогава ЕИО). Смъртта на Де Гол през 1970 г. се смята от мнозина наблюдатели за един от основните фактори, дал тласък на започването на преговори с и приемането на британците „в Европа“ през 1974 г. Последните две изречения като кратко напомняне за цикличността на историческите събития.Но да се върнем на Еманюел Макрон и политическото цунами, което съпътства възхода му на поста държавен глава. Мажоритарната система на два тура, с която се избират депутатите във Франция, е една от основните гаранции на двуполюсния политически модел, който управлява страната. Практически всеки играе за себе си на първи тур и на балотажа губещите се обединяват срещу фаворита, който трябва да събере 51 процента подкрепа. Не е задължително „честно“ от гледна точка на плурализма, но върху +/- 40 млн. избиратели, работи! Съзнавате защо?! „По-малките“ партии също, в крайна сметка намират пътя си до Националното събрание. Дори и без достатъчно депутати, за да сформират собствена парламентарна фракция, но колкото да се чувстват част от демократичния процес. Напомням ви, че това е системата, която под една или друга форма се опитват да ни убеждават, че ще е пенкилерът на нарочно изкривяваното с години в полза на „силните“ от политическата класа разбиране на българина за демокрация и свободен избор. Пък и вече я одобрихте, уважаеми. Със сигурност сте я разбрали!И така с наближаването на втория тур на вота идущата неделя, „Република, напред!“ е с перспективите да събере между 415 и 455 места в 577-членното Национално събрание – повече от достатъчно, за да може новият държавен глава да прокарва законодателните си инициативи, без да е зависим от когото и да е – близо три-четвърти от долната камара на парламента са „негови“. „Републиканците“, останки от различните видове френски консерватори, са втора партия, а крайнолевите на Жан-Люк Меланшон пристигат на трето място. Ако ви липсва нещо в картинката, това са социалистите. Партията на най-неуспешния президент на Франция под Петата република, Франсоа Оланд, претърпя разгром, немислим за когото и да е. След като кандидатът й за държавен глава, Беноа Амон, завърши пети на първия тур на президентския вот, с резултатите от парламентарния, „хората от Солферино“ (нарицателното идва от името на улицата в Париж, на която се намира традиционно седалището на френските социалисти;), ще гледат с години просълзено портрета на Франсоа Митеран. Лидерът им, Жан-Кристоф Камбаделис елиминиран на първи тур в Париж; кандидатът за президент Беноа Амон по същия начин; Сеголен Роял (помните ли тази дама?) „на дръвника“ от първи тур в избирателния район, който я тласка като политик близо 20 години. Като цяло социалистите се очаква да загубят близо 250 места в Националното събрание, като някои прогнози предвиждат дори да не разполагат с необходимите 15 депутати, за сформирането на собствена парламентарна група. Подобен е и казусът с Марин льо Пен и нейния „Национален фронт“, които въпреки високия резултат на лидера си на втория тур на президентските избори, едва успяват да повторят успеха си отпреди пет години. Дъщерята на Жан-Мари влиза в парламента без балотаж, но ако не успеят и „другите трима“ от партията й, които са с най-високи шансове, да я последват, ще е съвсем сама.Нищо от последните констатации, няма да попречи на Еманюел Макрон – тъкмо напротив; от екипа около него вече подават сигнали към медиите, че новият президент възнамерява да използва целия политически капитал, с който разполага до момента, докато е „още горещ“. Първата точка от дневния му ред във вътрешнополитически план се очаква да е реформа на пазара на труда … и промяната, ако я има, ще започне оттам. Приятелко, ГерманияЕдин от най-серозните въпроси, които съпътстват смяната в управлението на Франция, е този засягащ бъдещите отношения между Еманюел Макрон и следващият канцлер на Германия. Ангела Меркел вече демонстрира открито, че симпатизира на политиките и преди всичко инициативите, с които Макрон възнамерява да управлява държавата си. И оттам ЕС. Остава единствено Ангела Меркел да се върне за четвърти мандат начело на Германия през септември. С Мартин Шулц на нейно място, прогнозират наблюдатели, новият френски президент тепърва ще трябва да търси обща почва за развитие на плановете за Обединена Европа. Последното може да отнеме време.", "date": "2017.06.13", "title": " Хроника на една предизвестена промяна\t\t\t"}
{"url": "https://trud.bg/%d0%be%d1%81%d1%8a%d0%b4%d0%b8%d1%85%d0%b0-%d0%b0%d0%bb%d0%b5%d0%ba%d1%81%d0%b5%d0%b9-%d0%bd%d0%b0%d0%b2%d0%b0%d0%bb%d0%bd%d0%b8-%d0%bd%d0%b0-30-%d0%b4%d0%bd%d0%b8-%d0%b7%d0%b0%d1%82%d0%b2%d0%be%d1%80/", "text": "Руският опозиционен лидер Алексей Навални, който беше арестуван вчера на тръгване за организиран от него протестен митинг, е бил осъден на 30 дни затвор.Съдът е постановил, че Навални е виновен в организирането на несанкционирана проява при повторно аналогично нарушение на обществения ред, съобщават руските медии.На митинга в Москва срещу корупцията, съвпаднал с честванията на Деня на Русия, задържаните са над 800, а на митинга в Санкт Петербург, на който се събраха над 10 хил. души арестуваните са повече от 500.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " Осъдиха Алексей Навални на 30 дни затвор"}
{"url": "https://trud.bg/%d0%bf%d1%80%d0%be%d0%b5%d0%ba%d1%82%d1%8a%d1%82-%d0%bd%d0%b0-%d0%b3%d0%b5%d1%80%d0%b1-%d0%bc%d0%b0%d0%b6%d0%be%d1%80%d0%b8%d1%82%d0%b0%d1%80%d0%bd%d0%b0-%d0%b8%d0%b7%d0%b1%d0%b8%d1%80%d0%b0%d1%82/", "text": "Предложението за въвеждане на мажоритарна избирателна система в два тура влиза за обсъждане в парламента.Проектът за промени в Изборния кодекс е внесен от ГЕРБ и днес ще бъде разгледан на първо четене от парламентарната комисия по правни въпроси, предаде . В законопроекта е заложено разделянето на територията на страната на 240 едномандатни избирателни района, от които да се избират народните представители. Сънародниците ни в чужбина ще гласуват за кандидатите в района на последния им постоянен адрес в България.Комисията по правни въпроси ще разгледа на първо четене и още един законопроект за промени в изборния кодекс, внесен от ДПС. Той цели да се избегне феномена 15/15, при който избиратели гласуват преференциално за кандидата в листата, чийто номер съвпада с номера на партията в бюлетината.От ДПС предлагат жребият за номера на партиите в бюлетината да е преди регистрацията на кандидатските листи, а всяка партия да има правото да остави празно мястото на съвпадащия номер.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " Проектът на ГЕРБ за мажоритарна избирателна система влиза в НС"}
{"url": "https://trud.bg/%d1%80%d1%83%d1%81%d0%ba%d0%be-%d0%ba%d0%b8%d0%b1%d0%b5%d1%80%d0%be%d1%80%d1%8a%d0%b6%d0%b8%d0%b5-%d0%bc%d0%be%d0%b6%d0%b5-%d0%b4%d0%b0-%d1%81%d0%bf%d1%80%d0%b5-%d1%82%d0%be%d0%ba%d0%b0-%d0%b2-%d1%81/", "text": "Русия разработва кибероръжия, които имам способността да саботират работата на електрическите мрежи в САЩ, пише .Хакери, наети от руското правителство са разработили кибероръжия, които могат да окажат катастрофални последствия върху енергопреносната система на САЩ, пише изданието, цитирайки американски  специалисти.Злонамереният софтуер, наречен CrashOverride, вече е използван при един инцидент в Украйна – през декември електрозахранването ма голяма част от Киев беше изключено.С новите версии на софтуера, той може да бъде използван срещу енергийната системи на САЩ, като ефектът ще е опустошителен, твърди в своя доклад Серджо Калтаджироне, директор на фирмата за киберсигурност „Драгос“. ", "date": "2017.06.13", "title": " Руско кибероръжие може да спре тока в САЩ"}
{"url": "https://trud.bg/%d0%ba%d1%80%d0%b8%d0%b7%d0%b0-%d0%b7%d0%b0-%d0%bc%d0%b5%d0%b4%d0%b8%d1%86%d0%b8%d0%bd%d1%81%d0%ba%d0%b8-%d1%81%d0%b5%d1%81%d1%82%d1%80%d0%b8-%d0%bd%d0%b0-%d0%be%d1%81%d1%82%d1%80%d0%be%d0%b2%d0%b0/", "text": "Броят на кандидатстващите за работа като медицински сестри във Великобритания е намалял с 96% след гласуването за Брекзит. Кандидати от Европейския Съюз практически почти вече почти няма – от 1304 през юли миналата година до едва 46 през април 2017 г., съобщава ITVЗдравноосигурителна система на Острова изпитва недостиг от 30 хил. медицински сестри.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " Криза за медицински сестри на Острова заради Брекзит"}
{"url": "https://trud.bg/%d0%bd%d0%be%d0%b2%d0%b8%d1%82%d0%b5-%d1%86%d0%b5%d0%bd%d0%b8-%d0%bd%d0%b0-%d0%bf%d0%b0%d1%80%d0%bd%d0%be%d1%82%d0%be-%d0%b8-%d1%82%d0%be%d0%ba%d0%b0-%d0%bd%d0%b0-%d0%be%d0%b1%d1%89%d0%b5%d1%81%d1%82/", "text": "В Комисията за енергийно и водно регулиране (КЕВР) ще се проведе обществено обсъждане на новите цени на парното и електроенергията.Първоначално ЕРП-тата поискаха ръстът в цената на тока да бъде до 9%, но от регулатора контрираха, че през последните две години дружествата са заявявали по-големи инвестиции, от колкото реално са правили и казаха, че ще използват това като мотив за ограничаване на поскъпването.В крайна сметка КЕВР предлага от 1 юли еклектричеството за битовите абонати да поскъпне с до 2%, като най-голямо увеличение се предвижда за потребителите на ЧЕЗ – 1,99%, а най-малко за абонатите на Енерго про – 0,22%.При цените на парното и топлата вода най-сериозното поскъпване ще е за абонатите на топлофикации, които ползват въглища – с до 15 на сто. В София е предвидено намаление на цената от 0,8%.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " Новите цени на парното и тока на обществено обсъждане в КЕВР"}
{"url": "https://trud.bg/%d0%b0%d0%bc%d0%b5%d1%80%d0%b8%d0%ba%d0%b0%d0%bd%d1%81%d0%ba%d0%b8%d1%8f%d1%82-%d0%b2%d0%be%d0%b5%d0%bd%d0%b5%d0%bd-%d0%bc%d0%b8%d0%bd%d0%b8%d1%81%d1%82%d1%8a%d1%80-%d1%88%d0%be%d0%ba%d0%b8%d1%80/", "text": "Ръководителят на Пентагона Джеймс Матис коментира в понеделник лошото състояние на армията.„Четири години след моето напускане, отново се върнах в Пентагона и бях шокиран от това, което видях по отношение на нашата боеготовност, резултат от дългогодишни бюджетни ограничения“, заяви още Матис, цитиран от AFP.По думите му, никой враг не би нанесъл толкова сериозна вреда на американската армия, колкото бюджетните ограничения през последните години.", "date": "2017.06.13", "title": " Американският военен министър „шокиран“ от ниската боеготовност на армията"}
{"url": "https://trud.bg/31-%d0%bc%d0%b5%d1%81%d0%b5%d1%86%d0%b0-%d1%83%d1%81%d0%bb%d0%be%d0%b2%d0%bd%d0%be-%d0%b7%d0%b0-%d1%82%d1%8a%d1%80%d0%b3%d0%be%d0%b2%d0%ba%d0%b8-%d0%bd%d0%b0-%d0%b4%d1%80%d0%b5%d1%85%d0%b8-%d0%b2/", "text": "Две продавачки във фирма за дрехи втора употреба в Горна Оряховица са осъдени на на общо 31 месеца условно за пласиране на хашиш като турска къна. Наказанието е наложено след като обвиняемите се споразумели с Окръжна прокуратура.Скандалът гръмна през ноември 2016 г. ,когато полицията от областта разби канал за дрога от Холандия през складова база за разпределяне на дрехи втора употреба в Горна Оряховица, собственост на чужди граждани. При разследването се оказа,че само две магазинерки са били в дъното на цялата схема за разпространение и така са си докарвали допълнителни приходи. До обвинения срещу други участници така и не се стигна макар при обиски на различни адреси МВР да намери над 100 000 лева, вероятно от пласирането на наркотиците.При претърсвания бяха открити 2,5 кг хашиш в квартирата на продавачките. Дрогата била маскирана като турска къна. Наркотичното вещество било обвито във фолио с надписи ,че е къна .Иззетият хашиш имал цвят на къна и аромат на шоколад.Стоката обаче се оказала опиат от висок клас и с цена на улицата между 15 и 30 лева за грам.Двете дами на възраст между 25 и 35 години били задържани, но отрекли да са знаели, че държат в дома си дрога. Сакът бил сред дрехите в склада и не били сигурни, че това е маркова турска къна. Според запознати въпросният хашиш бил поне пет пъти по-силен от познатата у нас марихуана. Заради това и заради високата цена нямало търсене на българския пазар и се предполага, че дестинацията свършва в нощните клубове в Турция, където се пуши точно такъв висококачествен хашиш.След няколкомесечно разследване обаче прокуратурата повдигнала обвинение на Мая Б. и Сабие А. Общото количество на хашиша е над 2 кг.,а цената по обвинението близо 10 000 лева. Първата дама е на 26 г. и е учила само до пети клас,има дете и до сега не е била осъждана.Тя се признала за виновна и получава една година и единадесет месеца условно с три години изпитателен срок.Сабие А. е на 37 години и също неосъждана.Тя е била продавач –консултант във въпросната фирма,получава осем месеца условно с три години изпитателен срок.Споразумението е одобрено от Окръжния съд в края на миналата седмица,а държавното обвинение не е предявило парични глоби,които в този случай са можели да бъдат от 5000 до 20 000 лева.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " 31 месеца условно за търговки на дрехи втора употреба, пласирали хашиш"}
{"url": "https://trud.bg/%d0%bf%d0%be%d0%b6%d0%b0%d1%80-%d1%83%d0%bd%d0%b8%d1%89%d0%be%d0%b6%d0%b8-%d0%b7%d0%b0%d0%b2%d0%b5%d0%b4%d0%b5%d0%bd%d0%b8%d0%b5-%d0%bd%d0%b0-%d0%ba%d1%8a%d0%bc%d0%bf%d0%b8%d0%bd%d0%b3-%d1%81%d0%bc/", "text": "Заведение горя тази нощ на плажа на къмпинг Смокиня. Дървената постройка е изпепелена напълно, съобщи . Огънят е обхванал и съседна каравана, от която е изведен спящ човек.От полицията подозират умишлен палеж. Според местните жители става въпрос за разчистване на конкуренцията в началото на сезона.", "date": "2017.06.13", "title": " Пожар унищожи заведение на къмпинг Смокиня (ВИДЕО)"}
{"url": "https://trud.bg/%d1%84%d1%80%d0%b0%d0%bd%d1%86%d1%83%d0%b7%d0%b8%d0%bd%d1%8a%d1%82-%d0%b0%d0%bb%d0%b5%d0%bd-%d1%80%d0%be%d0%b1%d0%b5%d1%80-%d0%b8%d0%b7%d0%ba%d0%b0%d1%87%d0%b8-%d0%bd%d0%b5%d0%b1%d0%be%d1%81%d1%82/", "text": "Французинът Ален Робер, наричан в родината си „човекът-паяк“ изкачи един от най-високите небостъргачи в Барселона пред погледите на стотици хора.", "date": "2017.06.13", "title": " Французинът Ален Робер изкачи небостъргач в Барселона (ВИДЕО)"}
{"url": "https://trud.bg/%d0%bf%d0%be%d0%bb%d0%ba%d0%be%d0%b2%d0%bd%d0%b8%d0%ba-%d0%be%d1%82-%d1%80%d0%b5%d0%b7%d0%b5%d1%80%d0%b2%d0%b0-%d0%bb%d1%8e%d0%b1%d0%b5%d0%bd-%d0%bb%d0%be%d0%b7%d0%b0%d0%bd%d0%be%d0%b2-%d0%bf%d1%80/", "text": "Не е редно Военна полиция да разследва авиокатастрофите, тя търси виновни, а не причините.– Г-н полковник, как посрещнахте трагичната вест за разбилия се вертолет “Пантер” в Черно море и гибелта на летеца?– Бях един от първите, който разбра за случилото се. Трагедията е голяма, а скръбта за младия пилот – още повече. Аз съм експерт по безопасност на полетите и успях бързо да се ориентирам в потока от информация, който тя ни заля още в първия ден на инцидента. Имам своя версия за основната причина за случилото се и ще се опитам да я изложа.– Каква е тя?– Тя, разбира се, ще е по-различна от официалните причини, които очаквам да бъдат обявени от разследващата комисия. Важно е да се знае истината, за да се предотвратят нови подобни случаи. Пак повтарям, това е моя трактовка на събитията от фаталния петък миналата седмица и не е с претенция за последна инстанция на истината.– И каква е вашата версия за катастрофата, с която приключи морското учения на нашите ВМС?– Първо искам предварително да разясня някои обстоятелства. Някога разследването на тежките авиационни инциденти, аварии и катастрофи, се разследваше от независим орган към Командването на ВВС, който се наричаше “Инспекция по безопасност на полетите”. Като началник на тази инспекция успях да издействам създаването на такива служби – “Безопасност на полетите и обективен контрол” и в авиобазите. По-късно обаче, в хода на безкрайните армейски реформи, без да се осъзнава смисълът от разграничаването на техническо разследване на авиационно произшествие от юридическо разследване, съгласно нормите на ИКАО (Международна организация за гражданска авиация – б.а.), някой пореден реформатор ликвидира инспекцията. С тази функция бе овластена, колкото и да е учудващо, Военна полиция. Така техническото разследване, извършвано от авиационни експерти по безопасност на полетите, при което се търсеха причините, а не виновните, бе унищожено. В крайна сметка превес се даде на юридическата страна – вместо експерти, вече работят полицаи и се търсят виновни, а не причини. Бързото търсене на виновни и неточното разкриване на причините за произшествието логически довежда до това, че се отстраняват не истинските слабости, а въображаемите. Затова произшествията се повтарят.– Можете ли да посочите подобни случаи в миналото?– Да, така преди години в авиобаза Граф Игнатиево при съвместно учение стана авария с изтребител МиГ- 29 УБ. Установихме, че официалната причина бе грешка в техниката на пилотиране. Всъщност пилотите са разпределили неправилно вниманието си за оценка на височината на обиране на колесника. И са проявили стремеж да покажат възможностите на този самолет при излитане. След ниско обиране на колесника, поради неправилна оценка на височината, самолетът забърса бетона на полосата за излитане и кацане, запали се и пилотите се катапултираха. За щастие – останаха живи. Но те вече не летят, защото се оказаха виновни. А ВВС загуби един особено ценен самолет, учебен, при това напълно технически изправен, на стойност десетки милиони евро.– Значи тогава вината е била в пилотите, така ли?– Мисълта ми е, че никой тогава, освен авиационните експерти, не се замисли, че тези летци имаха по 20-30 часа за годината във въздуха, при изискване на НАТО за 250 часа, минимална норма -180 часа и санитарна норма от 90 часа. Санитарна, под която не може да се слиза. Тоест, пилотите имаха някаква натренираност, но тя не е била достатъчна и не е гарантирала безопасността на полетите. Тогава политиците не чуха и не разбраха, или пък не искаха да разберат нищо от това, което им говореха специалистите.– Можем ли да направим същата аналогия и с последната трагедия, отнела човешки живот?– Подобни разсъждения са валидни и за нея. За съжаление имаме вече загинал член на екипажа. И то при напълно изправен вертолет и напълно нормална задача. Но, предполагам, се е проявило отново желание нещо да се покаже – този път близко минаване край кораба и поздрав към моряците и отново неправилно разпределение на вниманието за оценка на разстоянието и височината между кораба и вертолета.Тук има и друг момент. Отдавна се води спор, а и аз лично съм се мъчил да убедя хората от ВМС, че отделната авиобаза морска авиация, би трябвало да бъде в състава на ВВС, където се пишат и спазват основните правила за безопасност на полетите и освен това се извършва грамотна техническа и тактическа експлоатация на авиационната техника. Методиката на обучение, правилата за ръководство на полетите, нормите по авиационна безопасност трябва да се определят от ВВС. Подготовката на бойните пилоти да се води под контрола на ВВС. И авиобазата да бъде придадена в оперативно подчинение на флота. За съжаление и до ден днешен този въпрос не намери своето оптимално решение. И ето го резултата- грешките се плащат с кръв.– А какви са последствията от това обстоятелство?– До това че, морските летци прекъсват връзката си с ВВС. Задачите и нормите за подготовка на морската авиация се определят от командването на ВМС. Но те не са експерти в тази област. А и за тях авиацията е помощен, второстепенен, род войски. При разпределението на оскъдните ресурси, те са последни на опашката. Има един инспектор в щаба на флота, но той е с функции на съветник, без права да взема решения и да отстоява позиции. Това положение, според мен, също има отношение към трагедията в Черно море.– Все пак, господин полковник, до какви изводи очаквате, че ще стигне в края на разследването официалната комисия?– Очаквам да се посочи, че отново причината за инцидента ще бъде грешка в техниката на пилотиране. И това е така. Защото пилотите на вертолети знаят и насън правилото, че могат да кацнат или маневрират там, където имат осигурено минимум разстояние от два диаметъра на носещия винт. А това е около 50 метра в диаметър. Ударът на носещия винт в мачтата на фрегатата показва, че това правило не е спазено. Командирът на екипажа, а и целият екипаж са разпределили неправилно вниманието си. Гледали са повече ефекта от преминаването си и реакциите на моряците, вместо да осигурят безопасно разстояние на вертолета от високите части на кораба. Не оспорвам по-нататъшните действия на командира на екипажа – те са достойни, високо професионални. Той компенсира допуснатата грешка с цената на своя живот, като се е борил до последно за живота на останалите членове на екипажа. Възможно е като основна причина да се приеме и нарушение на въздушната дисциплина по време на учението. Но според мен е малко вероятно.Като краен резултат може да обобщим така: непосредствена причина – удар на вертолета във водната повърхност поради разбалансиране на силите и моментите след удара на носещия винт и невъзможност за нормалното му управление. Основна причина – грешка в техниката на пилотиране на командира на екипажа, изразяваща се в неправилно разпределение на вниманието, довело до опасно близко преминаване и удар на носещия винт в гюйсщока на фрегатата “Дръзки”. Способстващи причини – слабости в подготовката на екипажа за участие в учението, нарушение на въздушната дисциплина, слабости в ръководството на полетите, а защо не и неправилна оценка на метеорологическата обстановка.– Но нека се върнем на вашата мисъл, че родните ни бойни пилоти много малко летят, за разлика от колегите им от НАТО.– Един от последните ми анализи по безопасността на полетите във ВВС през 2000 г. завършваше със думите… “аварийността рязко ще нарасне, когато се оформи път за излизане от кризата, започнат сравнително редовни полети и се снемат ограниченията, които налагаме сега поради недостатъчния нальот на пилотите”… Мисля че това време вече е дошло. И политиците, които естествено не разбират от тази тематика, а се доверяват на някои “съветници”, ще трябва най-после да го проумеят.Опасността е голяма, защото след 2-3 полета на година, до максимум 30-40 часа, ще се отвори най-после възможност за редовни полети и нормална натренираност. Но тези 27 години са оставили своите тежки последствия. Някога летец първи клас се ставаше с около 500-600 часа целенасочена подготовка. Сега това ниво е свалено до около 200 часа. Необходим е един период, при който да се лети поне две-три години ритмично, с изключително внимание на безопасността на полетите, преди да се започне последователно усложняване на бойните задачи.Преди малко казах, че не се разкриват истинските причини за произшествията. С единствената цена да се снеме отговорността от политиците на отговорни позиции, които не са достатъчно компетентни и не са осигурили необходимите средства за нормална подготовка на авиацията. Затова произшествията започват да се повтарят, защото причините и виновните се търсят основно на ниските нива. Обикновено това е пилотът или непосредственият му началник. Но този пилот с години лети по 20-30 часа годишно, вместо 250, или поне 180, или в краен случай – 90 часа, както стана дума. И ако навремето ние го компенсирахме с големия си опит, то сега не е така. Някой трябва да се замисли над този факт. И този някой са тези, които ни управляват. Защото приемайки англо-саксонската система на военно управление, априори залагаме, че решенията се вземат от политиците и се изпълняват от военните. Но умните политици го правят на базата на стабилна и доказана военна експертиза. А у нас дори се назначаваха любовници за главни експерти.Държавните мъже, колкото и да им е неприятно, трябва да разберат, че това е основната причина за авиационните произшествия – недостатъчна по обем и качество, в продължение на дълъг период от време, летателна подготовка на екипажите.– Това, в крайна сметка, не са ли фатални последици от режима на икономии и финансов геноцид, на който беше подложена войската през последните години?– Парите, които се спестяват от поддръжка на авиационна техника, консумативи, гориво, резервни части и полети, фактически ги губим при тежките авиационни инциденти и произшествия. Веднъж 25 милиона, после 50 милиона и кой знае още колко занапред. Крайно време е да се разбере, че авиацията е най-скъпият род войски. Но тя гарантира въздушния суверенитет на нацията. Защото живеем на Балканите, барутния погреб на Европа. Освен това авиацията е най-мобилният и бърз носител на средства за поразяване. Без авиационно прикритие и без авиационна поддръжка от въздуха, нито пехотинците, нито моряците биха изпълнили задачите си. Защото който има превъзходство във въздуха е абсолютният господар на боя. Артилерията е царица само, ако се бият пехота срещу пехота, но времето на Балканската и Първата Световна война отдавна е минало. Някъде преди около сто години. В наши дни срещу Югославия бе приложена въздушна операция от т.н. шесто поколение. Без да влезе пехота, без нито един ботуш да е стъпил там, Югославия капитулира и прие всички наложени ? условия, включително и смяна на политическата система. Системата на отбрана на Ирак, вследствие на въздушни удари в продължение на месец, бе изравнена със земята, а сухопътните войски на САЩ после се разходиха до Багдад за около месец. Подобен беше ефектът и в Либия, и в Сирия.Задачата на политиците е да управляват така, че индустрията и селското стопанство да произвеждат достатъчно, за да може страната ни да има висококачествени образование и наука, добро здравеопазване, добра социална политика, гарантиран правов ред, вътрешна сигурност и добре въоръжена и подготвена армия. Нашият гостПолковник от резерва Любен Лозанов служи 33 години като боен летец. Преминал е пътя от младши пилот до командир на 19-и изтребително-авиационен полк в Граф Игнатиево. Преди това пък е служил в авиобазата в Узунджово. През 1999 г. е назначен за Началник на Инспекцията по “Безопасност на полетите” в щаба на ВВС. След курс за усъвършенствуване на английски език в Канада, през 2000 г. става началник на “Военно Ръководство на Въздушното Движение” за цялата страна. През 2002 г., след решение на парламента, с което се намалява с 3 г. пределната възраст за пенсиониране в армия, е освободен от ВВС и преминава в запаса.", "date": "2017.06.13", "title": " Полковник от резерва Любен Лозанов пред „Труд“: Политиците са виновни за трагедията в Черно Море"}
{"url": "https://trud.bg/%d0%b4%d0%b8%d0%bc%d0%b8%d1%82%d1%8a%d1%80-%d0%bc%d0%b0%d1%80%d0%b3%d0%b0%d1%80%d0%b8%d1%82%d0%be%d0%b2-%d0%b2-%d0%bd%d0%b0%d1%87%d0%b0%d0%bb%d0%be%d1%82%d0%be-%d0%bd%d0%b0-%d0%bb%d0%b5%d1%82%d0%bd/", "text": "Според доклад на Световната здравна организация, удавянето е третата внезапна причина за смърт. За какво да внимаваме преди началото на летния сезон обясни пред  председателят на Комисията за защита на потребителите Димитър Маргаритов.В началото на летния сезон винаги на море с деца се използват надуваеми артикули, ето защо на пазара следим да не се разпространяват опасни стоки. Родителите трябва да бъдат особено внимателни, дори когато става въпрос на пръв поглед за абсолютно безопасни надуваеми артикули.Дори външният вид може да бъде белег дали дадена стока е опасна – върху тях се съдържа серия от предупредителни надписи, трябва да са в ярки цветове. Ако липсва информация, то трябва да бъде предоставена от търговеца. В противен случай клиентите да се обърнат към Комисията за защита на потребителите, призова Маргаритов.По думите му още на границата често се задържат такива стоки, внос от далечния изток. 15% са надуваеми продукти, най-често предназначени за деца.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " Димитър Маргаритов: В началото на летния сезон следим да не се разпространяват опасни стоки"}
{"url": "https://trud.bg/%d0%bf%d1%83%d1%82%d0%b8%d0%bd-%d0%be%d0%b1%d0%b2%d0%b8%d0%bd%d0%b8-%d1%81%d0%b0%d1%89-%d1%87%d0%b5-%d0%bf%d0%be%d0%b4%d0%ba%d1%80%d0%b5%d0%bf%d1%8f%d1%82-%d1%82%d0%b5%d1%80%d0%be%d1%80%d0%b8%d1%81/", "text": "В интервюто си пред американския кинорежисьор Оливър Стоун президентът на Русия Владимир Путин заяви, че съществуват доказателства за техническа и финансова помощ, която Съединените американски щати са оказвали на терористите в Чечения, пише „Известия“.Путин отбелязва още, че е информирал за това американския президент Джордж Буш, като му е съобщил и имената на работещите в Чечения агенти на САЩ. По думите на руския президент, Буш е реагирал с възмущение и е обещал да потърси отговорност за ситуацията.", "date": "2017.06.13", "title": " Путин обвини САЩ, че подкрепят терористите в Чечения"}
{"url": "https://trud.bg/%d0%b0%d0%bf%d0%b5%d0%bb%d0%b0%d1%82%d0%b8%d0%b2%d0%b5%d0%bd-%d1%81%d1%8a%d0%b4-%d0%b2-%d1%81%d0%b0%d0%bd-%d1%84%d1%80%d0%b0%d0%bd%d1%86%d0%b8%d1%81%d0%ba%d0%be-%d0%bf%d0%be%d1%82%d0%b2%d1%8a%d1%80/", "text": "Апелативен съд в Сан Франциско потвърди блокирането на издадения от американския президент Доналд Тръмп указ, който забранява влизане в САЩ на гражданите от шест страни за срок от 90 дни, информира Съдът обаче смята, че правителството е в правото си да преразгледа и да втвърди процедурите си по проучване на имигрантските молби, припомнят информационните агенции и уточняват, че държавният глава на САЩ представя тази мярка като необходима за борбата с тероризма и е сезирал Върховния съд в опит да възстанови действието на указа си.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " Апелативен съд в Сан Франциско потвърди блокирането на указа на Тръмп срещу мигрантите"}
{"url": "https://trud.bg/%d0%ba%d0%b0%d0%bd%d0%b0%d0%b4%d0%b0-%d1%83%d1%81%d0%ba%d0%be%d1%80%d1%8f%d0%b2%d0%b0-%d0%b8%d0%b7%d0%b4%d0%b0%d0%b2%d0%b0%d0%bd%d0%b5%d1%82%d0%be-%d0%bd%d0%b0-%d0%b2%d0%b8%d0%b7%d0%b8-%d0%b7%d0%b0/", "text": "Канада даде началото на визова програма с ускорени процедури за висококвалифицирани работници. Така страната иска да се възползва от по-затегнатата имиграционна политика на Съединените щатис.", "date": "2017.06.13", "title": " Канада ускорява издаването на визи за висококвалифицирани работници"}
{"url": "https://trud.bg/9-%d0%ba%d0%b8%d0%bb%d0%be%d0%bc%d0%b5%d1%82%d1%80%d0%be%d0%b2%d0%b0-%d0%ba%d0%be%d0%bb%d0%be%d0%bd%d0%b0-%d0%be%d1%82-%d1%82%d0%b8%d1%80-%d0%be%d0%b2%d0%b5-%d0%bd%d0%b0-%d0%b3%d0%ba%d0%bf%d0%bf/", "text": "9-километрова колона от ТИР-ове се е образувала на „ГКПП Капитан Андреево“, българо-турската граница, на изход от страната ни. Това съобщават от Гранична полиция.Опашка с дължина 3 км. има и на ГКПП Лесово на изход.На останалите пунктове по българските граници трафикът е нормален.", "date": "2017.06.13", "title": " 9-километрова колона от ТИР-ове на „ГКПП Капитан Андреево“"}
{"url": "https://trud.bg/%d0%b4%d0%b5%d1%81%d0%b5%d1%82%d0%ba%d0%b8-%d0%b2%d1%82%d0%be%d1%80%d0%b8%d1%87%d0%bd%d0%b8-%d1%82%d1%80%d1%83%d1%81%d0%be%d0%b2%d0%b5-%d1%81%d0%bb%d0%b5%d0%b4-%d0%b2%d1%87%d0%b5%d1%80%d0%b0%d1%88/", "text": "Над 25 вторични трусове са регистрирани в района на гръцкия остров Лесбос след вчерашното земетресение, което беше със сила 6,2 по Рихтер, информира Една жена загина.Тя била затрупана под развалините на къщата си. Съпругът й е ранен. Много сгради в селото, където е живяла жената са разрушени. Трусът предизвика паника в нкяои турски селища, той беше усетен слабо и в България. Епицентърът му е бил в Егейско море, на дълбочина 7 километра.", "date": "2017.06.13", "title": " Десетки вторични трусове след вчерашното земетресение в Егейско море"}
{"url": "https://trud.bg/%d1%83%d1%87%d0%b5%d0%bd%d0%b8%d1%86%d0%b8-%d1%82%d0%be%d1%80%d0%bc%d0%be%d0%b7%d1%8f%d1%82-%d1%81%d0%b0%d0%bc%d0%be%d1%82%d0%b5%d0%bd-%d0%bc%d1%8a%d0%b6-%d0%b2-%d0%bf%d0%bb%d0%b5%d0%b2%d0%b5%d0%bd/", "text": "Цяло село с крути мерки срещу непълнолетни, нападнали самотен мъж посред нощ в дома му, предава . Историята е от плевенското село Горник. Парадоксалното е, че е това е едно от най-кротките села в областта.Селото е в община Червен бряг и се състои от 1200 жители. Не фигурира в полицейския бюлетин, защото няма кражби и спорове, а роми и българи живеят в мир помежду си. Жителите дори не заключват вечер домовете си.Цялото село не може да повярва когато се случило ученици да нападнат 49-годишен мъж в дома му, докато спи. „Ритнаха вратата, удариха ме и избягаха през вратата. Познах го кой е, а отвън се смееха други”, споделя Мирослав Божидаров.Нападателят изчезнал с телефона на мъжа. Последвал обаче втори набег – тийнейджърите счупили прозорец, докато стопанинът се криел на втория етаж.Децата опитали да запалят телевизора, откраднали дребни вещи и си тръгнали. На сутринта полицията стига до 14-годишния Руди от ромската махала и започнала да разплита историята.В групата имало и българчета.Кметът на Горник Момчил Митов коментира, че младежите може би възприемат нападението като игра или се правят на интересни.Невръстните вандали обещали да се извинят пострадалия, а родителите им ще възстановят щетите.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " Ученици тормозят самотен мъж в плевенско село"}
{"url": "https://trud.bg/%d1%81%d0%b5%d0%bc%d0%b5%d0%b9%d1%81%d1%82%d0%b2%d0%be-%d1%81%d1%8a%d0%b4%d0%b8-%d0%bc%d0%be-%d0%b7%d0%b0-%d0%bd%d0%b5%d1%83%d1%80%d0%b5%d0%b4%d0%b8%d1%86%d0%b8-%d1%81-%d0%b0%d0%bf%d0%b0%d1%80%d1%82/", "text": "Семейство е напът да бъде изгонено от дома си. Георгиеви купуват ведомственото си жилище през 1992 година, превеждат парите по сметката на Министерство на отбраната, но договор така и не е подписан, а нотариален акт на семейството не е издаден, съобщава .По думите им имат всички налични документи, за да удостоверят плащането. „1995 г. сме настанени, платихме 10500 лв. Имаме бележка от банката, че сме платили апартамента”, посочи Лили Георгиева.Адвокатът на семейството добави, че съдът е издал определение да бъде спряно насроченото за днес изгонване от имота.Алисия Цанева от Изпълнителна агенция „Военни клубове и военно-почивно дело“ коментира, че съдът е заявил в полза на министерството и че е държавна собственост.Тя добави, че семейството е платило два месеца преди да бъде издадена оценителна заповед.Семейството е категорично, че ще води дела за дома си и срещу неуредиците в агенцията.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " Семейство съди МО за неуредици с апартамент"}
{"url": "https://trud.bg/%d0%bc%d0%b2%d1%80-%d1%89%d0%b5-%d0%b1%d0%be%d1%80%d0%b8-%d0%ba%d0%be%d1%80%d1%83%d0%bf%d1%86%d0%b8%d1%8f%d1%82%d0%b0-%d1%81%d1%80%d0%b5%d0%b4-%d1%81%d0%bb%d1%83%d0%b6%d0%b8%d1%82%d0%b5%d0%bb%d0%b8/", "text": "Министерството на вътрешните работи публикува за обществено обсъждане Инструкция за “тестове за интегритет” на държавните служители в системата, става ясно от сайта на Портала за обществени консултации на МС.Тестовете представляват симулация на реално съществуващи ситуации, свързани с изпълнението на служебната дейност на държавния служител, обект на тест. Те ще извършват без знанието и съгласието на държавните служители, въз основа на план, предварително изготвен и утвърден от ръководителя по структурата, определена да проведе теста.Тестовете за установяване на изпълнението на служебните задължения от държавни служители на МВР са новите форми за противодействие на корупцията и въздействие спрямо държавни служители, изложени на корупционен риск и уязвимост.По време на провеждане на тестовете се наблюдава начина на изпълнение на служебните задължения и поведението на държавния служител, обект на теста в конкретната ситуация.По смисъла на инструкцията – “тест за интегритет” е симулация на реално съществуващи ситуации, свързани с изпълнението на служебната дейност на служителя, обект на проверка, която той/тя е задължен да реши според неговите правомощия и служебни задължения, като реакцията и поведението му в конкретната ситуация се наблюдава от специално назначени за това служители, без структурата, в която той работи предварително да бъде уведомена.„Сценарии за повреждане на тест“ е предварително разписани кратко изложение и сюжетна схема, по която трябва да протече проверката за установяване на изпълнението на служебните задължения от държавните служители на Министерството на вътрешните работи. В него са определени основните действия на проверяващите, които трябва да създадат такива условия, при съприкосновението с които лицето, което се проверява, се намира пред доброволния избор да извърши едно или друго действие.С прилагането на Инструкцията се очаква силен превантивен ефект и въздействие спрямо държавни служители, изложени на корупционен риск и при констатирано корупционно поведение, което не представлява нарушение или престъпление. Това ще позволи на ръководството на проверяваната структура на МВР своевременно да предприеме мерки за превенция.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " МВР ще бори корупцията сред служителите си чрез „тестове за интегритет“"}
{"url": "https://trud.bg/%d0%bf%d0%be%d0%b1%d0%b5%d1%81%d0%bd%d1%8f%d0%bb-%d0%b8%d0%b7%d0%bf%d0%be%d1%82%d1%80%d0%be%d1%88%d0%b8-%d0%ba%d0%be%d0%bb%d0%b0-%d0%bf%d1%80%d0%b5%d0%b4-%d0%b1%d0%bb%d0%be%d0%ba-%d0%b2-%d1%80%d1%83/", "text": "Побеснял от гняв мъж изпотроши паркирана пред блок лека кола с брадва. Случката, заснета на видео, се е разиграла в неделя, в град Русе.От областната дирекция на МВР съобщиха, че по случая е започнато бързо производство срещу извършителя, който е установен.Сигнал за инцидента е постъпил На 11 юни около 20.18 часа. Отивайки на място полицейските служители са установили и задържали, с брадва в ръка, лицето К.Б. на 31 години от гр. Русе (криминално проявен, осъждан), който се е намирал до лек автомобил „Фолксваген“, собственост на А.А. на 52 години.На автомобила били счупени всички стъкла, фарове и стопове. Имало е и множество окривявания по вратите, капаците и тавана. Стойността на нанесените щети е в процес на изясняване.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " Побеснял изпотроши кола пред блок в Русе (ВИДЕО)"}
{"url": "https://trud.bg/%d0%b8%d0%bc%d0%b0%d0%bc%d0%b5-%d0%bb%d0%b8-%d0%bc%d1%8f%d1%81%d1%82%d0%be-%d0%b2-%d1%87%d0%b5%d1%82%d0%b2%d1%8a%d1%80%d1%82%d0%b8%d1%8f-%d1%80%d0%b0%d0%b9%d1%85/", "text": "Премиерът Борисов наобиколи държавите от Първия, Втория и Третия Райх – Германия и Франция. Много са важни за България, разбира се. За да бъдем в Евросъюза, и особено в Шенгенското пространство, можем да разчитаме само на тяхната воля. Не е лошо да си припомним това в контекста на предстоящото председателство на ЕС от нашата страна.„Благодаря ти, скъпи Бойко, че дойде“, заяви германската канцлерка Ангела Меркел. Имало план за процъфтяване на Балканите, наричал се „Берлин плюс“, целящ подпомагане на народите на Балканите. Нашите държави за няколко години щели яко да дръпнат в своето икономическо развитие.Ха, дано! Някак странно на пръв поглед изглежда обаче, че първият акцент от тези посещения се оказват конкретни периферни държави.„Нека се възползваме от нашето председателство в подкрепа на Западните Балкани“, каза Борисов. Още по-конкретна е Меркел: „Говорихме за това каква е ситуацията от гледна точка на България… за т. нар. Берлински процес в Триест. Важно е да дадем визия за надежда, за перспектива на тези страни, да ги подкрепим, тъй като има други геополитически актьори, които също са заинтересовани да имат добри отношения с тях.“Към другите актьори са насочени думите на канцлерката. Под „Берлински процес“ би трябвало да се подразбира процес на възстановяване на Германия като геополитически фактор. Казано иначе, на Третия или поне на Втория райх, във вид на Германската империя на Кайзерова Германия. Иначе защо разрушиха Югославия, защо се реализира Брекзит, защо се компрометира НАТО в досегашния си вид?Така следва да се тълкуват думите на Меркел отпреди седмица, че „Европа най-сетне трябва да поеме съдбата си в собствени ръце“.Сама днешна Германия не може и отказва да „възпира“ все по-нахъсаната към величие Русия, още по-малко напиращата към Европа Азия. В западните столици от ЕС знаеха много добре, че на 9 юни в Астан в състава на Шанхайската организация за сътрудничество (ШОС) ще приемат за членове Пакистан и Индия. С това азиатското обединение се превръща в основен световен икономически, политически и военен фактор. Четири ядени държави, населението на половината свят ката пазар и производителни сили плюс натрупана от векове ярост за отмъщение поради кървавия империалистически грабеж от твърде близкото минало.Какво им остава на Великобритания и САЩ в този контекст? Слаб и зависим Евросъюз с окупирана Германия, като политически незначим фактор за „локомотив“, бившите соцстрани за врещене в НАТО за защита от „чудовището Путин“ и база за подривни операции срещу Русия. И повече разходи, както за обезсилване на икономиките, така и за участие в евентуални нови интервенции в Близкия Изток или Северна Африка.ШОС, конкретно Китай усилено строи железен „копринен път“ към Европа, на англо-американците бързо им се налага някак да го препречат. Очевидно или войната чрез ИДИЛ в Близкия Изток трябва да продължи, или да съдействат за създаването на независима кюрдска държава между Иран и Турция. Първият вариант вече стана само теоретичен, а с втория губят Турция.Тя е без друго в режим на оцеляване, купува руски ракети, усмихва се любезно на изток и практически спря подкрепата за терористичните групировки в Русия и Северозападен Китай. Освен това твърдо и фактически, заедно с Иран, подкрепи Катар срещу грубия опит на Саудитска Арабия да я вкара в общ фронт срещу Техеран и в полза на американците.След Първата световна война с участието на Франция е създадена Югославия със Западните Балкани в нея, за да се отрежат от Средиземно море победените империи – Германската и съюзната й Австро-Унгариска. Така през 1918 г. приключва Втория райх. Виена губи над 80% от териториите си, включително Словения-Карниола, Хърватия-Славония и Босна с Херцеговина и Далмация.Точно тях днес има предвид фрау Меркел и точно за тези Западни Балкани ще подкрепя „скъпия Бойко“. Благороден човек е той, принципен в контекста на Ония принципи: „Ние сме против консуматорското отношение към ЕС. Ние сме се събрали в ЕС въз основа на принципите на демокрацията, на върховенството на закона, на свободното движение на хора, а не да се сещаме за Брюксел, само когато искаме пари“.Не щем ний богатство, не щем ний пари, да ги лапат западните балканджии!Ричард Ран, този валутнобордов благодетел наш, казва в свой анализ във в. „Вашингтон таймс“: „Смъртоносната спирала „стопява“ населението в България… Проблемът не е само в това, че гражданите напускат, а защото най-често си тръгват тези, които са най-продуктивни – т.е. зрелите млади хора. Остават тези, които са най-малко мобилни – неквалифицираните, онези с физически или психически увреждания и възрастните… Трудно е да успееш, ако всички си тръгват.“Имаме ли място в Четвъртия райх, пита се.Като си върнат загубеното на Балканите, усмивките към Борисов и бледите обещания за България откъм Берлин май ще секнат. Англоамериканците ще си задържат Гърция, Албания, Косово и Македония под свое влияние. На нас ще ни остане да им споделяме принципите, да обгрижваме „бежанци“, да чакаме ред за свобода и газово хъбче от дяда Ивана или ШОС-овци с дръпнати очи.А може и да ни изтъргуват, както през Средните векове и след двете Световни през ХХ век.Както и преди седем века, пак сме фиксирани далеч от важни пристанища и търговски пътища. Автомагистрала „Хемус“ стои недовършена, Белене пустее, за газопровода казват: „Ще видим“, а политиката все така си остава концентрирана икономика.На 6 юли Доналд Тръмп, „със сигурност“ ще посети Полша, ще участва на форума „TriSea“, ще се срещне с лидерите на балтийските страни, плюс Австрия, Румъния, дори с България. Може и да сподели нещо за великите кроежи, засягащи нас – с Германия ли ще ни търгува, с Русия ли, с Китай или пък може би за наша сметка ще компенсира Турция. Ако не го отстранят във Вашингтон, някак си дотогава.Много са му сърдити, че не успява да сплаши и сдържа противниците на либералната демокрация и англо-американската хегемония. Я да проведем един изпреварващ референдум по въпроса, а?", "date": "2017.06.13", "title": " Имаме ли място в Четвъртия райх?"}
{"url": "https://trud.bg/%d0%bd%d0%b5%d0%bd%d0%be-%d0%b4%d0%b8%d0%bc%d0%be%d0%b2-%d0%b2%d0%be%d0%b4%d0%b0%d1%82%d0%b0-%d0%b2-%d1%85%d0%b0%d1%81%d0%ba%d0%be%d0%b2%d0%be-%d0%b2%d1%81%d0%b5-%d0%be%d1%89%d0%b5-%d0%bc%d0%be%d0%b6/", "text": "Шест от спрените кладенци в Хасково са пуснати, тъй като нормите на уран са паднали под допустимото. Водата обаче все още може да се използва само за битови нужди и не е годна за пиене. Очаква се становище на БАН за влиянието на алфа-частиците и здравното министерство да даде индикативни нива, над които не може да се употребява водата. Това заяви пред министърът на околната среда и водите Нено Димов.Той посочи, че краткосрочно решение за питейната вода на Хасково е да се направят допълнителни сондажи, а едно от дългосрочните е да се проучват два язовира.По повод референдума в Трън, който каза „не” на златодобива, Димов посочи, че сега има обжалване пред съда и той трябва да вземе решение по референдума като процедура. „Ако бъде признат, процедурата ще спре, ако не бъде ще продължи. Един от елементите е да се направи оценка за въздействие по околната среда. Ако находището бъде обявено за национално богатство вероятно референдумът няма да има национален ефект, ще трябва да се прави национален, ако въобще трябва да се прави такова нещо”, обясни министърът.Той е категоричен, че няма как да се каже дали златодобива ще бъде опасен за хората без да се направи оценка на въздействието.Министърът заяви, че тази година водата на морето ще е изключително чиста. Проверени са пречиствателните станции, всички работят и предстои да се разшири тази в Китен и Приморско. След края на сезона ще се строи в Айтос нова пречиствателна станция.„Издал съм заповед за проверки на потенциални места, от които може да тръгне замърсяване”, добави още той.По повод изграждането на изкуствен частен плаж в Созопол и разрушаването на скалите, Димов коментира, че това е установено като незаконно и инспекцията в Бургас е насрочила глоба.„Плажът е държавна собственост и ще бъде предаден на държавата за управление и отдаване на концесия”, каза той.Министърът посочи, че подкрепя да има строежи и по морето и по планините, но с регламент и правила. Според него ако няма такива планове природата ще пострада най-много. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " Нено Димов: Водата в Хасково все още може да се използва само за битови нужди и не е годна за пиене\t\t\t"}
{"url": "https://trud.bg/%d0%bd%d0%b5%d0%bf%d1%80%d0%b0%d0%b2%d0%be%d1%81%d0%bf%d0%be%d1%81%d0%be%d0%b1%d0%b5%d0%bd-%d0%b2%d0%be%d0%b4%d0%b0%d1%87-%d0%be%d1%82%d0%b8%d0%b2%d0%b0-%d0%bd%d0%b0-%d1%81%d1%8a%d0%b4-%d0%b7%d0%b0/", "text": "Окръжна прокуратура-Пловдив внесе в съда обвинителен акт спрямо 32-годишния Тодор Тодоров за това, че без да има нужната правоспособност за управление на автомобил е нарушил правилата за движение по пътищата и по непредпазливост причинил смърт на едно лице и средни телесни повреди на друго лице – престъпление по чл.343 ал.3 във връзка с ал.4 във връзка ал.1 във връзка с чл.342 ал.1 от Наказателния кодекс. Обвиняемият не притежавал свидетелство за управление на МПС.Преди години, докато живеел в Гърция, се учил да управлява автомобил, но там също нямал издадена шофьорска книжка. На 9 юли 2014 г. Тодор Тодоров и негов приятел пристигнали в град Първомай и заедно с други двама техни познати решили да се поразходят до село Виница. Те пътували с лек автомобил „Фолксваген Голф“. Въпреки че нямал свидетелство за управление на МПС, обвиняемият седнал на шофьорското място и управлявал колата до Виница. Там към групата се присъединил друг техен познат. Всички посетили кафене в центъра на селото.Към 21,30 часа тръгнали от Виница към Първомай. Тодор Тодоров седнал на шофьорското място, а в колатa пътували четиримата свидетели. На около 2 км преди Първомай обвиняемият навлязъл с автомобила в насрещната лента за движение, без да се налага заобикаляне или изпреварване, защото в този момент на пътя не е имало други МПС-та.По същото време в посока към Виница се движел лек автомобил „Опел Астра“, управляван от Н.А., а до него на предната дясна седалка пътувала 19-годишната Я.Л. Водачът Н.А. видял идващата отсреща кола и направил маневра за екстрено спиране, както и отклоняване вляво, но последвал удар, който бил неизбежен. Минути по-късно голфът се запалил. Пристигналият на място екип на Спешна медицинска помощ констатирал смъртта на 19-годишната Я.Л., която починала от остра кръвозагуба.Водачът на опела получил наранявания – три средни телесни повреди. Според заключението на експертизата водачът на фолксвагеня е имал техническа възможност да избегне произшествието, ако се е движел в дясната за него лента. По делото са били разпитани свидетели, назначени експертизи, приложени фотоалбуми и др.", "date": "2017.06.13", "title": " Неправоспособен водач отива на съд за смъртта на 19-годишно момиче край Първомай"}
{"url": "https://trud.bg/%d0%b2%d0%b0%d0%bb%d0%b5%d1%80%d0%b8-%d1%81%d0%b8%d0%bc%d0%b5%d0%be%d0%bd%d0%be%d0%b2-%d0%bd%d0%b5%d0%be%d0%b1%d1%85%d0%be%d0%b4%d0%b8%d0%bc%d0%be-%d0%b5-%d0%be%d0%b1%d0%b2%d1%8a%d1%80%d0%b7%d0%b2/", "text": "Държавни стипендии за младежите и обвързване на икономическите нужди на различните райони със средното образование. Такива мерки срещу демографската криза предложи вицепремиерът Валери Симеонов пред „Има два начина. Единият е още от средното образование да има обвързаност с нуждите на икономиката на България. Той е свързан с държавния жп транспорт, с държавната инфраструктура, която осигурява жп превозите. Този пример, този модел, е много добър. Той трябва да се предложи и на регионално равнище, съобразно регионалните нужди на съответните регионални икономики“, заяви Симеонов.  АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " Валери Симеонов: Необходимо е обвързване на икономическите нужди на различните райони със средното образование"}
{"url": "https://trud.bg/%d0%bd%d0%b0%d1%86%d0%b8%d0%be%d0%bd%d0%b0%d0%bb%d0%bd%d0%b8%d1%8f%d1%82-%d0%bb%d0%b8%d1%82%d0%b5%d1%80%d0%b0%d1%82%d1%83%d1%80%d0%b5%d0%bd-%d0%bc%d1%83%d0%b7%d0%b5%d0%b9-%d0%bf%d1%80%d0%b0%d1%89/", "text": "Националният литературен музей, който обяви в началото на тази година дарителска кампания за български книги, предназначени за нашите неделни училища в Чикаго, събра над 1 400 тома класическа и съвременна българска литература.Книгите са опаковани и готови за транспортирането им през океана, съобщиха от музея. Културната институция откликна на апела на генералния ни консул в Чикаго Иван Анчев за нуждата от събиране и предоставяне на българска класика за неделните училища.Консулски окръг Чикаго обхваща 14 щата и там е най-голямата българска общност зад граница. Официално признатите неделни училища са дванайсет на брой и изпитват недостиг на издания на класиците в литературата ни – Иван Вазов, Христо Ботев, Петко Славейков, Алеко Константинов, Елин Пелин, Йордан Йовков, Димитър Димов, Димитър Талев, Емилиян Станев и др. Книгите – нови или употребявани, бяха изпращани на адреса на Националния литературен музей по куриер или бяха носени от гражданите на място.Генерално консулство – Чикаго изказа специални благодарности към Националния литературен музей и лично към директора Пламен Крайски за народополезната инициатива. В писмо до Националния литературен музей от Генералното консулство съобщават, че работят по създаването на българска библиотечна секция в едно от предградията на Чикаго. Повече подробности по този проект ще бъдат представени през есента, след получаване на книжната пратка от България и разпределянето на книгите сред училищата, които ще бъдат основните бенефициенти на дарението.От тази година, по инициатива и благодарение на усилията на генералния консул Иван Анчев, в Чикаго на името на Алеко Константинов има кръстовище при улиците W Irving Park и N Hamlin Ave. Националният литературен музей съдейства за получаването на видеоматериали за живота на твореца, предназначени за българските деца зад океана. Националният литературен музей благодари на всички издателства, читалища и организации, а така също и на гражданите, които се отзоваха и дариха книги от личните си библиотеки за българските деца зад граница, за да знаят и помнят те своя род и култура.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " Националният литературен музей праща 1400 книги на български училища в Чикаго"}
{"url": "https://trud.bg/%d0%bd%d0%b0%d1%81%d0%b0-%d0%b7%d0%b0%d1%81%d0%bd%d0%b5-%d0%bd%d0%be%d0%b2%d0%b8%d1%8f-%d1%82%d1%8e%d1%80%d0%ba%d0%be%d0%b0%d0%b7%d0%b5%d0%bd-%d1%86%d0%b2%d1%8f%d1%82-%d0%bd%d0%b0-%d1%87%d0%b5%d1%80/", "text": "НАСА публикува снимка с висока резолюция на Черно море, което промени цвета си през последните седмици.Образът всъщност е сглобен от множество сателитни снимки, направени на 29 май от камерите на сателита „Aqua“, а тюркоазеният цвят на Черно море се дължи на цъфтежа на фитопланктона във водата, който е особено интензивен тази година.Снимката е наречена „Тюркоазени вихри в Черно море“ не случайно, тъй като на нея ясно се виждат морските течения, приличащи на водовъртежи.Фитопланктонът е съставен от микроскопични плаващи организми, които произвеждат храната си от слънчевата светлина и разтворените във водата хранителни вещества, които идват тук от реки като Дунав и Днепър.Фитопланктонът служи за храна на риби, ракообразни и други морски организми. Но интензивният му цъфтеж може да доведе до еутрофикация – загубата на кислород от водата – и в крайна сметка да задуши морския живот.Голяма част от планктона в Черно море се състои от коколитофори. Тя са покрити с бял калциев карбонат, който отразява светлината и на изображенията се виждат по-светли, млечно зеленикави петна.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " НАСА засне новия тюркоазен цвят на Черно море (СНИМКИ)"}
{"url": "https://trud.bg/50-%d0%bd%d0%be%d0%b2%d0%b8-%d0%bf%d0%b5%d0%b9%d0%ba%d0%b8-%d0%bf%d0%be%d1%81%d1%82%d0%b0%d0%b2%d0%b8%d1%85%d0%b0-%d0%b2-%d0%bc%d0%b5%d0%b6%d0%b4%d1%83%d0%b1%d0%bb%d0%be%d0%ba%d0%be%d0%b2%d0%b8-%d0%bf/", "text": "50 нови пейки бяха монтирани в междублокови пространства в различни зони на район „Източен“, като приоритетно се поставят там, където има изразено желание от страна на гражданите, съобщи райкметът Николай Чунчуков.„Благоустрояването на района и подобряване на средата е сред най-важните приоритети в работата ни. В тази връзка е изготвена и капиталова програма. Съвсем скоро започваме да изграждаме детска площадка на улица „Преспа“ 6″ в квартал „Изгрев“, допълни кметът на „Източен“.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " 50 нови пейки поставиха в междублокови пространства в район „Източен“ в Пловдив"}
{"url": "https://trud.bg/art-crew-%d0%be%d1%82%d0%bd%d0%be%d0%b2%d0%be-%d1%81%d1%82%d1%8a%d0%bf%d0%b2%d0%b0-%d0%bd%d0%b0-%d0%bf%d0%bb%d0%be%d0%b2%d0%b4%d0%b8%d0%b2%d1%81%d0%ba%d0%b0-%d1%81%d1%86%d0%b5%d0%bd%d0%b0-%d1%81/", "text": "През пролетта пловдивската група „Art Crew“ реализира няколко поредни концерта, представяйки мюзикъл по популярния детски сериал „Аз съм Луна“.Концертите се радваха на огромен успех, а билетите за Пловдив бяха изкупени за дни напред и много желаещи не можаха да се сдобият с безценните хартийки.Затова членовете на групата отново са решили да зарадват феновете на Луна в града под тепетата. В мюзикъла, създаден от „Art Crew“, те ще имат възможност да чуят почти всички популярни песни от сериала, да се пренесат на пързалката „Jam & Roller“ и да видят как минава един ден в подготовка за концерта.Сюжетната линия в мюзикъла преплита в себе си много важни моменти от сериала, които са поднесени с много песни и танци. Мюзикълът ще се проведе на 14 юни (сряда) от 20 часа на Летния театър в подножието на Хълма на освободителите (Бунарджика).Луна е безгрижно и красиво 16-годишно момиче, което живее в Канкун, Мексико, заедно с приемните си родители. Тя работи като разносвач на бърза храна на ролкови кънки и повярвай, тя е доста добра на тях, като дори и тя самата не подозира за това.Един ден животът й се преобръща тотално, когато новата собственичка на имението, в което Луна живее с родителите си, го купува. Впечатлена от готварските умения на Моника, майката на Луна, тя им предлага работа в Буенос Айрес, а Луна да бъде ученичка в най-доброто училище в Аржентина, като тя ще плаща таксата й.Луна и семейството й се пренасят в Аржентина, където момичето се сблъсква с много нови предизвикателства, открива нови приятели, а също и врагове…", "date": "2017.06.13", "title": " „Art Crew“ отново стъпва на пловдивска сцена с мюзикъла „Аз съм Луна“"}
{"url": "https://trud.bg/%d0%bf%d1%83%d1%81%d0%ba%d0%b0%d1%82-%d0%b7%d0%b0-%d0%b4%d0%b2%d0%b8%d0%b6%d0%b5%d0%bd%d0%b8%d0%b5-%d1%80%d0%b5%d0%bc%d0%be%d0%bd%d1%82%d0%b8%d1%80%d0%b0%d0%bd%d0%be%d1%82%d0%be-%d0%bf%d1%80%d0%be/", "text": "Ремонтът на продължението на булевард „Шести септември“ край гребния канал в район „Западен“ в Пловдив приключи и движението на автомобили в участъка от булевард „Свобода“ до улица „Рая“ ще бъде пуснато от 14 юни (сряда).Дължината на отсечката, на която е положен новият асфалт, е общо 1250 метра, а габаритът на всяко от двете платна за движение е 6,50 метра. В зоната около парк „Розариума“ са обособени около 200 места за паркиране, които ще бъдат предоставени на гражданите за свободно ползване.За направата на паркоместата са използвани паветата, премахнати заради реконструкцията на „Коматевско шосе“. За по-голяма безопасност на гражданите са изградени нови тротоари с ширина от 2 метра, осветление и джобове за спирките на масовия градски транспорт. Прекарана е канализация, кабелни канали и е осигурена достъпна среда за хората с увреждания.Също от сряда ще бъде възстановена бариерата на улица „Ясна поляна“ край спортния диспансер, която ще регулира влизането и безразборното паркиране до игрищата и спортните зали на Гребната база. Ограничението беше премахнато, докато течеше ремонтът на продължението на булевард „Шести септември“.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " Пускат за движение ремонтираното продължение на булеварда край гребния канал в Пловдив"}
{"url": "https://trud.bg/%d0%bc%d0%be%d1%82%d0%be%d1%80%d0%b8%d1%81%d1%82-%d0%ba%d0%b0%d1%82%d0%b0%d1%81%d1%82%d1%80%d0%be%d1%84%d0%b8%d1%80%d0%b0-%d0%bd%d0%b0-%d0%bf%d0%b5%d1%88%d0%b5%d1%85%d0%be%d0%b4%d0%bd%d0%b0-%d0%bf/", "text": "Моторист е с опасност за живота след тежка катастрофа в Русе, информира . Мъжът е откаран в болница с множество счупвания.Инцидентът е станал на пешеходна пътека.Лекият автомобил, който е карал пред мотора, е намалил скоростта и бил ударен отзад от моториста.Мъжът прелетял над колата и паднал на десетина метра пред нея.Инцидентът предизвика огромни задръствания.Това е петата тежка катастрофа за последната седмица с участието на мотори в Русе.", "date": "2017.06.13", "title": " Моторист катастрофира на пешеходна пътека в Русе"}
{"url": "https://trud.bg/19-%d0%b3%d0%be%d0%b4%d0%b8%d1%88%d0%bd%d0%be-%d0%bc%d0%be%d0%bc%d0%b8%d1%87%d0%b5-%d1%81%d0%bf%d0%b0%d1%81%d0%b8-14-%d0%b3%d0%be%d0%b4%d0%b8%d1%88%d0%b5%d0%bd-%d0%be%d1%82-%d1%83%d0%b4%d0%b0%d0%b2/", "text": "19-годишно момиче спаси 14-годишен от удавяне в Бургас.Жени Райкова, която е възпитаничка на немската гимназия в града, чула викове за помощ след края на работния си ден докато се прибирала към дома си.„Хвърлих раницата и маратонките и влязох веднага във водата. Имаше вълни от 3 метра и мъртво течение. С усилие плувах навътре, беше на около 100 метра детето, но го хванах и започнах да го извличам към брега”, разказа тя пред Жени е от семейство спасители. Бащата на момичето е възхитен от постъпката и е много горд.„Тази работа е отговорна, престижна и малко хора могат да я работят”, смята Росен Райков.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " 19-годишно момиче спаси 14-годишен от удавяне в Бургас"}
{"url": "https://trud.bg/%d0%b8%d1%81%d0%bb%d1%8f%d0%bc%d1%81%d0%ba%d0%b0-%d0%b4%d1%8a%d1%80%d0%b6%d0%b0%d0%b2%d0%b0-%d0%b8%d0%bc%d0%b0-%d0%bf%d1%80%d0%b8%d1%81%d1%8a%d1%81%d1%82%d0%b2%d0%b8%d0%b5-%d0%b2-%d0%bf%d0%be/", "text": "Джихадистката групировка „Ислямска държава“ има присъствие в почти всички провинции в Индонезия, предаде, като се позова на високопоставен военен. Той допълва, че съществуват немалко нелегални спящи клетки в Малайския архипелаг.Правителствата в региона са в повишена готовност, откакто бойци на групировката нападнаха филипинския град Марави преди три седмици. Охраната е засилена, за да се избегне прехвърляне на бойци от Марави в Индонезия, след което спящите клетки биха могли да се активизират. Миналия месец в Джакарта имаше двоен самоубийствен атентат, дело на „Ислямска държава“, при който загинаха трима полицаи.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " „Ислямска държава“ има присъствие в почти всички провинции в Индонезия"}
{"url": "https://trud.bg/%d1%81%d1%82%d1%80%d0%b5%d0%bb%d1%8f%d1%85%d0%b0-%d0%bf%d0%be-%d0%bf%d0%be%d0%bb%d0%b8%d1%86%d0%b0%d0%b8-%d0%b2-%d0%bc%d1%8e%d0%bd%d1%85%d0%b5%d0%bd/", "text": "Стрелба е била открита по полицаи на спирка на градския транспорт в Мюнхен, информира .По данни на немските медии полицейска служителка е получила огнестрелна рана в главата от пасажер. По непотвърдена информация простреляната е починала.До инцидента се е стигнало при проверка от страна на представителката на правоохранителните органи.За стрелбата в Мюнхен съобщи местната полиция в туитър.На място се извършва мащабна полицейска акция.Според властите не става въпрос за тероризъм.", "date": "2017.06.13", "title": " Стреляха по полицаи в Мюнхен"}
{"url": "https://trud.bg/%d1%81%d0%b0%d0%bc%d0%be-%d0%b2%d0%b5%d0%b6%d0%b4%d0%b8-%d1%80%d0%b0%d1%88%d0%b8%d0%b4%d0%be%d0%b2-%d1%89%d0%b5-%d0%bf%d1%80%d0%b8%d1%81%d1%8a%d1%81%d1%82%d0%b2%d0%b0-%d0%bd%d0%b0-%d1%81%d1%80%d0%b5/", "text": "13 ч. започва срещата на премиера Бойко Борисов с турския му колега Бинали Йълдъръм в Анкара, в резиденция „Чанкая“. В 13.30 ч. след срещата са предвидени изявления на двамата.Работното посещение на българската делегация в Турция продължава със среща на Борисов с турския президент Реджеп Ердоган в 16.30 ч. в двореца „Бештепе“. Президенската резиденция, известна и като Аксарай (Белият дворец), беше построена 2014 г., а първият гост там беше папата. На тази среща от българска страна заедно с премиера ще бъде само председателят на Комисията по култура и медии в Народното събрание Вежди Рашидов.По същото време ще започне срещата на министъра на външните работи Екатерина Захариева с турския й колега Мевлют Чавушоглу, която също ще се проведе в „Бешетепе“.След срещите цялата делегация отлита за Истанбул, където Бинали Йълдъръм дава вечеря ифтар в резиденция „Вахдеттин“, която е била имение на последният турски султан Мехмед VI, изгонен от Ататтюрк. Намира се в един от най-скъпите квартали на мегаполиса – „Ченгелкьой“, в азиатската част на града.", "date": "2017.06.13", "title": " Само Вежди Рашидов ще присъства на срещата на Борисов с Ердоган в Анкара"}
{"url": "https://trud.bg/%d0%bf%d0%b8%d1%8f%d0%bd-%d1%88%d0%be%d1%84%d1%8c%d0%be%d1%80-%d1%81-%d0%bd%d0%b0%d0%b4-2-%d0%bf%d1%80%d0%be%d0%bc%d0%b8%d0%bb%d0%b0-%d1%81%d0%b5-%d0%b7%d0%b0%d0%b1%d0%b8-%d0%b2-%d0%b4%d1%8a%d1%80/", "text": "26-годишна жена е ранена в катастрофа, предизвикана от пиян шофьор, информира . Инцидентът е станал тази нощ в новозагорското село Баня.52-годишният софиянец губи управлението над автомобила си в село Баня и се удря в дърво. От удара е пострадала возещата се до него 26-годишна жена.Установено е, че в момента на катастрофата мъжът е управлявал колата си 2,31 промила алкохол в кръвта. Пострадалата е откарана в болницата в Сливен с фрактура на десен крак, без опасност за живота. Шофьорът е получил наранявания по лицето и счупване на дясната ръка.От полицията в Сливен съобщиха и за още един пиян шофьор. Спрян е за проверка в Котел тази сутрин. Той е на 51 години и е управлявал автомобила си с 2,01 промила алкохол. Задържан е за 24 часа.", "date": "2017.06.13", "title": " Пиян шофьор с над 2 промила се заби в дърво край Нова Загора"}
{"url": "https://trud.bg/%d0%bf%d0%b0%d0%bd%d0%b0%d0%bc%d0%b0-%d1%81%d0%ba%d1%8a%d1%81%d0%b0-%d0%b4%d0%b8%d0%bf%d0%bb%d0%be%d0%bc%d0%b0%d1%82%d0%b8%d1%87%d0%b5%d1%81%d0%ba%d0%b8-%d0%be%d1%82%d0%bd%d0%be%d1%88%d0%b5%d0%bd/", "text": "Панама реши да скъса дипломатическите си отношения с Тайван и да установи връзки с Китай.Тайван реагира гневно на това решение. То може да увеличи напрежението между Тайпе и Пекин, който смята източния остров за бунтуваща се своя провинция, подлежаща на присъединяване към континентален Китай.Панама е поредната страна, обърнала гръб на Тайван, за да се сближи с втората икономика в света.„Съгласно желанието на двата народа и в техен интерес, Република Панама и Китайската народна република решават, считано от датата на подписване на това комюнике, да се признаят взаимно и да установят дипломатически отношения на ниво посланици“, се казва в съвместния документ, публикуван в Панама.Правителството на централноамериканската държава „признава, че съществува само един Китай“ и че „Тайван е неотчуждаема част от китайската територия“. „Панама къса още днес дипломатическите си отношения“ с Тайван “ и поема ангажимент да преустанови всякакви връзки или официални контакти с Тайван“, гласи комюникето, информира То бе публикувано седмица след като Пекин започна да изгражда пристанище за контейнери с газови инсталации в северната панамска провинция Колон.Панамският президент Хуан Карлос Варела съобщи новината „на страната и на света“ в телевизионно обръщение. Китайският външен министър Ван И и панамската му колега Исабел де Сейнт Мало де Алварадо подписаха в Пекин документ, с който формално двете страни установяват дипломатически отношения.Не закъсня и реакцията на Тайван. „Осъждаме остро Пекин, който използва по манипулативен начин т.нар. политика за „един Китай“, за да ограничи международните контакти на Тайван с различни средства“, заяви тайванското президентство.„Този тип действия са не само явна заплаха за оцеляването и благополучието на тайванския народ, но са също така умишлена провокация срещу мира и стабилността в Тайванския проток и региона“, каза още президентството.Всички страни в Централна Америка признаваха Тайван, докато Коста Рика не скъса през 2010 г. дипломатическите си отношения с острова, както Панама току-що направи. Китай е втори в света по използване на Панамския канал след САЩ. Около 38 милиона тона китайски стоки са преминали миналата година през този междуокеански воден път.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " Панама скъса дипломатически отношения с Тайван и установи връзки с Китай"}
{"url": "https://trud.bg/%d0%ba%d1%80%d0%b0%d1%81%d0%b8%d0%bc%d0%b8%d1%80-%d0%b0%d0%b2%d1%80%d0%b0%d0%bc%d0%be%d0%b2-%d0%b0%d0%b7-%d1%81%d1%8a%d0%bc-%d0%ba%d0%b0%d1%82%d0%be-%d0%bc%d0%b0%d0%b3%d0%bd%d0%b8%d1%82-%d0%b7%d0%b0/", "text": "– Краси, преди началото на топлия сезон много твои колеги записаха ново парче, обявявайки го за предстоящ летен хит. Как стоят при теб нещата?– Бях си казал, че всяко лято ще правя по една нова песен, но се оказва безсмислено. А и сега повечето ми творчески ангажименти са извън граница. В последно време при мен се случиха толкова много неща, че аз вече съм начертал плановете си за две години напред. Имам няколко напълно готови нови песни, но не ги пускам. Последното ми ново парче бе Everybody, което завъртях преди две години, и сега реших малко да се оттегля от светлините на българската сцена и от медийни изяви.– Междувременно ти се отдаде и на ресторантьорския бизнес, как вървят нещата на този фронт?– Бях решил да осъществя една друга моя мечта, провокиран най-вече от факта, че миналата година спечелих „Черешката на тортата“. Със съдружници разработихме наш ресторант в Пловдив, който носеше името на една от любимите ми песни – „Бел кон“ на Влатко Стефановски, която също изпълнявам често по време на участията си. За съжаление обаче не случих на честни партньори и се отказах – като артист съм много емоционален, но явно и много наивен – вложих доста пари, но попаднах на лоши хора и реших да изляза от този бизнес.– Загуби ли пари от това си начинание?– Да, загубих, опитах се да осъществя една моя мечта, която вече бих нарекъл „тъпа“. За да се занимаваш със ресторантьорство, трябва непрекъснато да си в заведението, а аз съчетавах творческите си ангажименти с работата си и изпуснах контрола над това какво точно се случва. Истината е, че моето име докара много клиенти в ресторанта, но нещата почнаха да излизат извън погледа ми. Затова си казах: „Краси, я си дръж микрофона, тази работа не е за теб!“– Краси, около теб винаги гъмжи от напористи влюбени дами, някои от които ти създават сериозни проблеми. Ще ни споделиш ли проблема си?– Ти знаеш, че още в началото на кариерата ми около мен се завъртяха няколко финансово стабилни дами, които уж искаха да бъдат мои мениджъри, а в последствие се оказваха обсебващо влюбени в мен. Оказва се, че съм като магнит за луди. Не мога да разбера как и по какъв начин ги привличам. На какво се радва един певец – да прави музика, концерти и да има здрав продуцентски и мениджърски гръб. Някои имат и политически. Случвало се е и мои концерти да бъдат спонсорирани от финансово стабилни почитатели. В последно време обаче около мен се завъртяха едни странни дами с предложения да продуцират мои изяви и записи. Добре – това се случва и в световния шоубизнес. Но впоследствие те започнаха да се преживяват като мои интимни приятелки и да искат деца от мен, да се женят за мен, да ме причакват пред дома… ужас. Не можеш да си представиш за какъв психически тормоз става дума – очаквах златен дъжд, а ме заля помия. Около мен се заформи кръг от трилърови героини. Една от тях директно ми заяви: „Аз ще бъда твоя съпруга и ще ти родя две деца!“ Много от грозните клюки, които се завъртяха около мен, са плод на болната фантазия на напористи дами, които не са успели да ме имат сексуално. През кариерата ми съм имал много подобни предложения – и от жени, и от мъже. Знаеш ли, в този бизнес съм се нагледал на всичко. Някои хора си мислят, че могат да ме имат с парите си.– Май вече имаш страх от жените?– Ти знаеш, че от две години имам сериозна връзка и екшъните няма как да не се отразяват и на момичето до мен. Страх ме е не от жени, а от кукундели. Подложен съм на сексуален тормоз, не се издържа! Тихомир Стойчев:Целта на атентатите е демонстрация и масов страхКървавият терористичен акт в Лондон е пореден отзвук на сблъсъка на интереси, който не е първи и няма да бъде последен, предупреждава експертът по национална сигурност– Г-н Стойчев, как ще коментирате поредния кървав атентат в Англия?– Като пореден. Убеден съм, че с досегашните политики и мерки повечето от т.нар. „антитерористични“ страни допринесоха не за управление на конфликтите и тяхното разрешаване. В това се крие и съвременната философия на елитите. Едни, които имат отношение към изживявания като „световно правителство“, всъщност се борят за хегемония, за доминиращо присъствие в политическия и икономически живот на страните, засегнати от конфликтите. Другите, удобно разположени в тяхната сянка и подложили шепи за милостиня, охотно приемат ролята на колониална администрация, поддържана от големите играчи. Срещу тази поза те се причисляват към местните регионални и национални скъпо платени елити, които в своята игра и цели поставят народите си в пълна зависимост. Кървавият атентат в Лондон е само пореден отзвук на сблъсъка на интереси, който не е първи и няма да бъде последен.– Да очакваме ли още такива терористични нападения?– Безспорно. Видимо терористичната престъпност е част от арсенала не само на поставящите си политически задачи малцинства, но и на престъпни структури. Дори у нас имаме предостатъчно примери, въпреки че МВР и другите ни служби от година на година отчитат почти рекордни успешни за тях резултати. А цяла поредица от убийства и сега остават в графата „неразкрити“, което означава, че у нас няма отговор на това дали този тероризъм има само криминални, или по-сложни икономически и политически корени. И цели.– Каква е целта на атентатите?– На първо място демонстрация – на възможности, несъгласие, на способности. Разбира се, всяване на масов страх, с което се цели промяна на обществените нагласи, предизвикване на недоволства, насочени срещу политическите елити. Друга цел е разбиване на състоянието на международното сътрудничество, доколкото го има. Има и елемент на доказване на закъснелия с появата си ислям, който сякаш изживява своя нов ренесанс.– Ще деградира ли Европа? Изглежда като буре с барут, на което могат да палнат клечката веднага.– Европа вече деградира. Тя изгради елит, който се оплита в множество бълвана ежеминутно документация. Мнения, възгледи, решения, облечени в най-разнообразни форми, ни заливат, опитват се да се наложат като модели за вътрешно-национални решения. В същото време те и като теория, и като практика не са убедителни, не са гарантирани с капацитет за изпълнение. Претоварваме се с писане и преписване на стратегии, но не гарантираме тяхното изпълнение и контрол. По този начин цялата европейска продукция и отношения, почиващи на тях, девалвират.– Адекватна ли е политиката на нашите управници?– В никой случай. В България от самото начало на прехода съществуват скрити договорки и обвързаности, които не позволяват появата на еманципирани, действително отговорни и модерни политически субекти, които да поведат страната ни към действително проспериращо развитие, да осигурят нейната международна интеграция. Надеждата ми беше, че колкото и да са куци сегашните партии, ще развият усет за политическа отговорност и заработят така, че в съответствие със своето влияние да осигурят необходима политическа и икономическа география. Това би означавало реална диверсификация на отношенията, която да носи ползи за България, такива, каквито са записани в Конституцията, в Стратегията за национална сигурност, каквито по съдържание като обществен договор българите очакват. Доколкото това не се случва, моята надежда си отиде. Сега очаквам естествен процес на развитие на обществените отношения да доведе до обновление, поява на нови политически играчи, а оттам – на адекватни и съвременни решения, съобразени с националния интерес, т.е. с интересите на всеки български гражданин, на обществото и държавата. Бони си намери принцМоника Валериева се сгодиКатето Евро гасила фасове по ръцете сиАлександър Сано се обясни в любов на жена сиВенета Райкова се върна на екранАгент Тенев подкара валякСъпругата на Елизабет Гилбърт умираЖенени щастливо – по няколко пътиКатя Паскалева се влюбва в последния си мъж от гладДобротворецът д-р ХаасПроф. д-р Гьокхан Яджъ:Най-тежкият ми пациент беше 267 кгКак да се държим и да мислим, за да привличаме парите ТЕЗИ И ДРУГИ ЧЕТИВА – В „ЖЪЛТ ТРУД“ ОТ 15 ЮНИ!", "date": "2017.06.13", "title": " Красимир Аврамов: Аз съм като магнит за луди\t\t\t"}
{"url": "https://trud.bg/%d0%bd%d0%be%d0%b2%d0%b0-%d0%b4%d0%b8%d1%80%d0%b5%d0%ba%d1%82%d0%b8%d0%b2%d0%b0-%d0%b7%d0%b0%d1%89%d0%b8%d1%82%d0%b0%d0%b2%d0%b0-%d0%bf%d0%bb%d0%b0%d1%82%d0%b5%d0%b6%d0%bd%d0%b8%d1%82%d0%b5-%d0%be/", "text": "Нова директива за платежните услуги ще защитава плащанията в интернет. Това обяви подуправителят на БНБ Нина Стоянова по време на финансов форум „Иновации“. Законът предвижда нови изисквания към банките и платежните институции плащанията, извършвани по електронен път и в интернет среда.„С дигитализацията на услугите и иновациите в сферата на плащанията настъпиха редица промени, което наложи ревизирането на Директивата за платежните услуги и приемането на изцяло нова Втора директива за платежните услуги във вътрешния пазар“, заяви Стоянова.Новата директива за платежните услуги въвежда два нови вида платежни услуги – по иницииране на плащане и по предоставяне на информация за сметка. По този начин ще се регулира и дейността на доставчиците, които ги предлагат.Законът защитава потребителите на платежни услуги, в интернет, като установява идентичността на платеца от доставчика на платежни услуги. То включва използването на поне два елемента за идентификация при извършване на плащане, категоризирани като знание (нещо, което само ползвателят знае), притежание (нещо, което само ползвателят притежава) и характерна особеност (нещо, което характеризира ползвателя), които са независими, така че нарушаването на един елемент не влияе на надеждността на останалите, а процедурата е разработена по начин, който защитава поверителността на данните за установяване на идентичността.Цялата реч на подуправителя на БНБ Нина Стоянова:Уважаеми колеги и гости,Бих искала да Ви приветствам с добре дошли на Финансов форум „Иновации“, организиран за четвърта поредна година от Асоциация „Банка на годината“.През последните години се наблюдава тенденция на нарастване обема на електронната търговия, електронните плащания и появата на иновативни платежни услуги. Все по-осезаема е необходимостта от предоставяне на електронни услуги, както от частните компании, така и от публичните органи. С дигитализацията на услугите и иновациите в сферата на плащанията настъпиха редица промени, което наложи ревизирането на Директивата за платежните услуги и приемането на изцяло нова Втора директива за платежните услуги във вътрешния пазар, по чието транспониране работим от края на 2016 г. В директивата са заложени редица изисквания към доставчиците на платежни услуги (банки, платежни институции и дружества за електронни пари) относно плащанията, извършвани по електронен път и в интернет среда.Новата директива за платежните услуги въвежда два нови вида платежни услуги, извършвани изцяло в интернет среда – услуги по иницииране на плащане и по предоставяне на информация за сметка, и регулира дейността на доставчиците, които ги предлагат. Предвиждат се промени по отношение на информационните изисквания и правата и задълженията на ползвателите и доставчиците на платежни услуги.Разширен е обхватът на платежните операции, попадащи в приложното поле на директивата, като вече са включени и операциите, при които само един от доставчиците е на територията на ЕС и които се извършват във всички валути, а не както досега, само за операциите, които се извършват изцяло в рамките на ЕС и са деноминирани в евро или във валутите на държавите членки.Важна област на директивата, осигуряваща защита на ползвателите на платежни услуги, осъществявани в интернет или по друг дистанционен способ, е въвеждането на задълбочено установяване на идентичността на платеца от доставчика на платежни услуги. То включва използването на поне два елемента за идентификация при извършване на плащане, категоризирани като знание (нещо, което само ползвателят знае), притежание (нещо, което само ползвателят притежава) и характерна особеност (нещо, което характеризира ползвателя), които са независими, така че нарушаването на един елемент не влияе на надеждността на останалите, а процедурата е разработена по начин, който защитава поверителността на данните за установяване на идентичността.От тези три елемента в практиката към момента най-често прилагани от доставчиците на платежни услуги са паролите (нещо, което само ползвателят знае) и еднократни динамични кодове за потвърждаване на дадено плащане, генерирани от токен устройства или получени чрез съобщение през личния мобилен телефон или имейл (нещо, което само ползвателят притежава). Относно третия елемент, касаещ характерна особеност на клиента, т.е. нещо, което характеризира ползвателя, може да бъде посочена идентификацията чрез биометрични данни, като например пръстовия отпечатък, разпознаване на ириса и др.Също така, доставчиците на платежни услуги ще трябва да въведат мерки за смекчаване и механизми за контрол на операционните рискове и рисковете, свързани със сигурността на предоставяните от тях платежни услуги, като в процес на разработване са Насоки на Европейския банков орган в тази област. В случай на значим операционен или свързан със сигурността инцидент, доставчиците на платежни услуги ще имат задължение за докладване до компетентния надзорен орган.Директивата ще бъде въведена с нов Закон за платежните услуги и платежните системи, който се очаква до средата на годината да бъде изпратен в Министерството на финансите за внасяне в Министерски съвет и за приемане от Народното събрание при спазване на срока за въвеждане на директивата от държавите – членки на Европейския съюз, до 13 януари 2018 г. В новия закон ще бъдат пренесени и текстовете на останалите директиви, регулиращи платежната инфраструктура и услуги – Директивата за окончателността на сетълмента, Втората директива за електронните пари и Директивата относно съпоставимостта на таксите по платежните сметки, прехвърлянето на платежни сметки и достъпа до платежни сметки за основни операции. Наред с това прилагането на Регламента за определяне на технически и бизнес изисквания за кредитни преводи и директни дебити в евро и на Регламента за обменните такси за платежни операции, свързани с карти, които вече са в сила и за нашата страна, създадоха допълнителни условия за интеграция на европейския пазар на плащанията.Разпоредбите на Втората директива за платежните услуги и въвеждащият я нов закон имат за цел осигуряване на по-благоприятна и сигурна среда за пазарните участници и по-добро гарантиране на правата на ползвателите на платежни услуги при отчитане на промените, свързани с развитието на технологиите. Пожелавам интересна и ползотворна работа на участниците във форума.", "date": "2017.06.13", "title": " Нова директива защитава платежните операции в интернет"}
{"url": "https://trud.bg/%d0%b1%d1%83%d1%88-%d0%bf%d1%80%d0%b8%d1%81%d1%82%d0%b8%d0%b3%d0%bd%d0%b0-%d0%bd%d0%b0-%d0%b3%d0%b5%d1%80%d0%b5%d0%bd%d0%b0-%d0%b8-%d0%be%d1%82%d0%b3%d0%be%d0%b2%d0%be%d1%80%d0%b8-%d0%bd%d0%b0/", "text": "Нападателят Сержиу Буш пристигна на стадион „Георги Аспарухов“, където днес ще стартира подготовка с новия си отбор „Левски“. Бившият нападател на ЦСКА парафира официално със „сините“ за срок от 3 години и отговори на феновете на „червените“, които го нападнаха за решението му.„Щастлив съм, че се връщам в София и че ще играя в Левски. Не мисля, че ще имам проблеми с феновете на ЦСКА. Преди време се отказах от сума, която клубът ми дължеше, за да не му създавам проблеми“, каза румънецът от летище „София“.", "date": "2017.06.13", "title": " Буш пристигна на „Герена“ и отговори на феновете на ЦСКА\t\t\t"}
{"url": "https://trud.bg/%d0%bd%d1%8f%d0%ba%d0%be%d0%bb%d0%ba%d0%be-%d0%b4%d1%83%d1%88%d0%b8-%d1%81%d0%b0-%d1%80%d0%b0%d0%bd%d0%b5%d0%bd%d0%b8-%d0%bf%d1%80%d0%b8-%d1%81%d1%82%d1%80%d0%b5%d0%bb%d0%b1%d0%b0%d1%82%d0%b0-%d0%b2/", "text": "Германската полиция потвърди, че в резултат на  на градската железница в Мюнхен има няколко ранени, предаде АФП. По случая има задържан.„Няколко души са пострадали от куршуми. Полицейска служителка е ранена лошо“, се казва в туит на мюнхенската полиция.Инцидентът се случи в Унтерфьоринг, североизточно предградие на баварската столица.След стрелбата е задействана мащабна полицейска операция и ситуацията е под контрол, предава Deutsche Welle.Инцидентът се е случил в предградието Унтерфьоринг. Разпоредена е евакуация на гарата.В акцията е задействана както мюнхенската, така и федералната полиция.Правоохранителните органи увериха, че няма съществуваща опасност за гражданите.Германската полиция изключи възможността за политически или религиозни мотиви за стрелбата.„Мъжът, извършил престъплението, е мотивиран от лични причини. Тук няма политически или религиозен произход“, подчерта говорителят на полицията Маркус да Глория Мартинс пред репортери.", "date": "2017.06.13", "title": " Няколко души са ранени при стрелбата в Мюнхен, има задържан"}
{"url": "https://trud.bg/7-%d0%b5%d1%82%d0%b0%d0%b6%d0%bd%d0%b0-%d1%81%d0%b3%d1%80%d0%b0%d0%b4%d0%b0-%d1%81%d0%b5-%d1%81%d1%80%d1%83%d1%82%d0%b8-%d0%b2-%d0%bd%d0%b0%d0%b9%d1%80%d0%be%d0%b1%d0%b8-15-%d0%b4%d1%83%d1%88%d0%b8/", "text": "15 души са в неизвестност, след като 7-етажна сграда в кенийската столица Найроби рухна, съобщава .Властите посочват, че е била наредена евакуация, още преди да се случи трагичният инцидент, тъй като в конструкцията на сградата са се появили пукнатини.Някои от обитателите й обаче са останали вътре.При подобен инцидент в Кения миналата година загинаха 49 души. Сградата, която те обитаваха, се срути след обилни валежи. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " 7-етажна сграда се срути в Найроби, 15 души са в неизвестност"}
{"url": "https://trud.bg/%d0%bf%d1%80%d0%b5%d0%b8%d0%b7%d0%b1%d1%80%d0%b0%d1%85%d0%b0-%d0%bf%d0%bb%d0%b0%d0%bc%d0%b5%d0%bd-%d0%b4%d0%b8%d0%bc%d0%b8%d1%82%d1%80%d0%be%d0%b2-%d0%b2-%d1%80%d1%8a%d0%ba%d0%be%d0%b2%d0%be%d0%b4/", "text": "Президентът на КНСБ Пламен Димитров бе преизбран за член на управляващия орган на една от най-значимите световни организации – Международната организация на труда (МОТ). Това се случи по време на 106-тата Международна конференция по труда, която се провежда в Женева, съобщиха от синдиката.Управителното тяло – Административният Съвет, е най-важният орган на МОТ. Десет от 28–те държави имат постоянни представители поради „голямата си индустриална значимост“. Това са Бразилия, Китай, Франция, Германия, Индия, Италия, Япония, Русия, Великобритания и САЩ, а останалите 18 се избират от Конференцията на всеки три години на географски принцип. Представителите на работодателите и на работниците се избират персонално.Лидерът на КНСБ е най-високопоставеният българин в Международната организация на труда. До 2014 година, когато бе избран в управителното тяло за първи път, българските синдикати никога не са присъствали в този орган.Пламен Димитров е избран в групата на работниците, а номинацията му идва от Международната конфедерация на профсъюзите.„Посвещавам тази победа на българските работници. Приемам номинацията ми като възможност да изразявам и да защитавам на глобално ниво позициите на хората на труда, както в България, така и в Европа. Тази позиция е изключително важна и в отношенията ни със социалните партньори, тъй като ни дава допълнителна аргументация да защитаваме стандартите на МОТ в областта на достойния труд, колективното договаряне, безопасността на работното място и др.“, заяви Пламен Димитров пред форума на една от най-старите и авторитетни организации в света.За МОТАКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " Преизбраха Пламен Димитров в ръководството на Международната организация на труда"}
{"url": "https://trud.bg/%d0%bf%d1%80%d0%be%d1%82%d0%b5%d1%81%d1%82%d0%bd%d0%b0-%d0%b4%d0%b5%d0%ba%d0%bb%d0%b0%d1%80%d0%b0%d1%86%d0%b8%d1%8f-%d0%bd%d0%b0-%d1%81%d1%82%d1%80%d0%be%d0%b8%d1%82%d0%b5%d0%bb%d0%b8%d1%82%d0%b5/", "text": "Представители на строителни фирми и Регионалната камара на строителите подкрепиха протестна  декларация. В нея те осъждат категорично опита на депутата от БСП Николай Бошкилов да манипулира обществеността с неверни твърдения в парламентарна зала, касаещи изпълнението на националната програма за енергийна ефективност, липсата на контрол, корупционни практики и некачествено изпълнение на поетите от строителните фирми ангажименти. Ето пълния текст на декларацията: АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " Протестна декларация на строителите в Благоевград срещу изказване на депутата Николай Бошкилов в парламента "}
{"url": "https://trud.bg/%d0%b7%d0%b2%d0%b5%d0%b7%d0%b4%d0%b8-%d0%be%d1%82-%d0%b2%d1%81%d0%b8%d1%87%d0%ba%d0%b8-%d0%ba%d1%80%d0%b0%d0%b8%d1%89%d0%b0-%d0%bd%d0%b0-%d1%81%d0%b2%d0%b5%d1%82%d0%b0-%d0%ba%d0%b0%d1%86%d0%b0%d1%82/", "text": "Куп световни футболни величия идват днес в София. Причина за визитата им е утрешния двубой между благотворителните фондации на Димитър Бербатов и Луиш Фиго на националния стадион „Васил Левски“.Още в ранния следобед днес у нас трябва да пристигнат Луиш Фиго, Мичел Салгадо, Предраг Миятович, Роби Кийн, Фил Невил, Патрис Евра, а след това и Неманя Видич, Пол Скоулс, Гари Невил… А това е само началото на звездната футболна инвазия в България заради голямото благотворително събитие, организирано от фондация „Димитър Бербатов“.У нас вече се прибра и мегазвездата на българския футбол Христо Стоичков, тук е и Красимир Балъков, отново вкъщи ще са Стилиян Петров и Мартин Петров. Истинско шоу очаква зрителите на националния стадион в сряда вечер, когато съблекалните вече ще са препълнени с футболни легенди.Все още има останали билети за определени блокове от стадион „Васил Левски“. Пропуски за Мача на годината може да купите на касата пред националния стадион на ул. „Гурко“ днес до 18 часа и от всички каси около стадиона утре до края на първото полувреме. Генерален спонсор на All Stars 2017 e Първа инвестиционна банка.", "date": "2017.06.13", "title": " Звезди от всички краища на света кацат в София днес"}
{"url": "https://trud.bg/%d0%bc%d0%b2%d1%80-%d0%b8%d0%b7%d0%b4%d0%b8%d1%80%d0%b2%d0%b0-48-%d0%b3%d0%be%d0%b4%d0%b8%d1%88%d0%bd%d0%b8%d1%8f-%d0%b3%d0%b5%d0%be%d1%80%d0%b3%d0%b8-%d0%b3%d1%8e%d0%bd%d0%b4%d0%b5%d1%80%d1%81%d0%ba/", "text": "По молба на близките полицията издирва 48-годишния Георги Гюндерски. Той е в неизвестност от 7 юни 2017 г. Гюндерски е от гр. Бобов дол, област Кюстендил, съобщават от пресцентъра на МВР.Бил е настанен за лечение в столична болница в района на бул. „ Г. М. Димитров“ , но е напуснал здравното заведение през нощта срещу 7 юни. Гюндерски е висок 171 см, с кафяви очи.Умоляват се хората, които имат информация за него, да се обадят на тел. 112 или в най-близкото Районно управление на МВР.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " Полицията издирва 48-годишния Георги Гюндерски\t\t\t"}
{"url": "https://trud.bg/%d0%b7%d0%b0%d1%89%d0%be-%d0%b1%d0%b0%d0%b1%d0%b0-%d1%81%d0%b5-%d1%80%d0%b0%d0%b7%d1%85%d0%be%d0%b6%d0%b4%d0%b0-%d1%81-%d1%8e%d1%82%d0%b8%d1%8f-%d0%b2-%d0%bf%d0%b0%d1%80%d0%ba%d0%b0/", "text": "Събрали се пастор, имам и равин, за да споделят как разпределят парите, дадени за благотворителност. Пасторът казал:– Ние отделяме книжните пари от стотинките, след което почваме да броим – хартийка за мен, монета за бедните, хартийка за мен, монета за бедните…Имамът обяснил:– Ние рисуваме един огромен кръг на земята – заставаме в центъра му и хвърляме парите във въздуха – каквото е паднало извън кръга е за бедните, каквото падне в кръга, остава за мен.Дошъл ред на равина:– Ние оставяме тези решения на Бог. Хвърляме парите във въздуха и каквото трябва да се отдели за бедните – той го взима, каквото падне на земята, остава за мен. Три редки природни явления:– Кълбовидна мълния.– Двойна дъга.– Три работещи каси в супера. – Тате какво означава „юзда“?– Това е потребителският интерфейс на кончето… Две баби се срещнали на улицата, за да се поразходят в парка. Едната носела със себе си ютия. Нейната приятелка се учудила и попитала:– За какво ти е тази ютия? Няма да гладиш на улицата, я…– Ами все се притеснявам дали съм я изключила или не. Шотландец се прибира към вкъщи с бутилка уиски под палтото. Подхлъзва се, пада и усеща че нещо му подмокря. Веднага си казва:– Господи, дано да е кръв! Представител на Ада пристига в Рая с предложение за приятелски футболен мач.– Няма смисъл! – разкандърдисва го архангел Гавраил. Знаеш, че всички най-добри играчи са при нас!– Да, ама знаеш ли къде са съдиите? – попитал дяволът.  – Пешо, спиш ли?– Не!– А защо си със затворени очи?– Икономисвам зрението… Семейна идилия:Тя:– Аз яка ли съм, или съм грозна?Той:– И двете.Тя:– Как така и двете?Той:– Яко грозна си! – Деца, как вика котето?– Мяуу…– А кучето?– Бау, бау…– А кончето?– СЪБИРАААААМ.. СТАРИИИИ.. ПЕЕЧКИИИИ.. ПЕРАЛНИИИИ…БОООЙЛЕРИ. Жена в метрото цъка през телефона си из сайт за запознанства. Малко момиченце стои до нея и с любопитство наблюдава:– Каква е тая игра? – пита момичето…– Покемони ловя, моето дете, Покемони. – отговаря дамата. Вървят по търговска улица мъж и жена. Вече няколко часа обикалят из магазините. Мъжът е изнемощял, нервен и едва трае. Минават покрай магазин за килими.Жената:– Скъпи, хайде да купим един килим?Мъжът /със самообладание/:– Излишни разходи, скъпа. По-добре си лети на метлата…. Полицай маха с палката и спира автомобил.– Наздраве.– Ама аз не съм пил, господин полицай.– Или си пил, или си кихнал… – Редник, защо войникът трябва да даде живота си за родината?– Съвършено сте прав, другарю старшина – защо?! Мъж завел жена в гората за секс, но не могъл да свърши работа.За да се измъкне от неудобното положение, казал тихо на жената:– Шшшшт, чувам стъпки, някой иде!А тя му отговорила:– Дано са двама, че единият да е за тебе.  – Госпожице, някой казвал ли Ви е, че сте много красива!– Не!– Я! Ама много честни били… На първа среща:– Какво казва жена, която е изпитала три оргазма един след друг?– Не знам.– Не знаеш… и къде ли съм тръгнала да излизам с тебе… Кой как се връща от рожден ден?Англичанинът: с достойнство.Французинът: с домакинята.Руснакът: на четири крака.Българинът: с остатъка от водката. Седи един човек на брега на реката и лови риба. До него е приседнало кучето му. Изведнъж от водата изплува една крава и го пита:– Човече, да имаш някоя цигарка?Мъжът машинално бърка в джоба, вади кутия цигари и дава на кравата. Кравата взима една цигара и се потапя във водата.Минават няколко минути и кравата отново се показва:– Кибритче да ти се намира?Мъжът вади кибрит и й го мята. Кравата го улавя и отново се потапя.Мъжът секунди преди да припадне се обръща и поглежда изумено към седящото до него куче.Кучето с изненада:– Какво ме гледаш? И аз се ошашавих… Писмо на родители до сина им, който е в затвора:– Синко, много ни липсваш. Няма кой да прекопае лозето, картофите не са засяти…– Мамо, тате, не пипайте лозето, че за това което ще намерите ще ми лепнат още 20 години.– Сине, полицаите бяха тук, изкопаха лозето, нищо не намериха.– Скъпи родители, това беше от мен, картофите, сами засейте… Баба се хвали на внучката си:– Снощи пак цяла нощ сънувах, че летя.– Ама бабо, колко пъти да ти казвам, че твоите хапчета са в другото чекмедже!", "date": "2017.06.13", "title": " Защо баба се разхожда с ютия в парка?"}
{"url": "https://trud.bg/%d0%be%d1%82%d0%ba%d1%80%d0%b8%d1%85%d0%b0-%d1%82%d1%8f%d0%bb%d0%be%d1%82%d0%be-%d0%bd%d0%b0-%d0%b4%d1%8a%d1%89%d0%b5%d1%80%d1%8f%d1%82%d0%b0-%d0%bd%d0%b0-%d0%b1%d0%b8%d0%b2%d1%88-%d0%b4%d0%b5%d0%bf/", "text": "24-годишната Еля Дишли, е намерена мъртва, съобщава . За последно тя е била видяна заедно с приятеля си, който е от Туркменистан, в състояние на алкохолно опиянение. Еля Дишли е дъщеря на бившия депутат от ДПС Зия Дишли.Еля Дишли е била студентка четвърта година стоматология в украинския град Ивано-Франкивск.Тялото й е намерено вчера в местност близо до града, в който е учела. По него има следи от насилствена смърт, пишат украинските медии. Все още няма данни за задържан извършител на престъплението.Роднините на Еля вече са уведомени, дали са разрешение за извършване на аутопсия на тялото, съобщи за „Дарик“ окръжният прокурор на Разград Тихомир Тодоров, който се е свързал и с консулството на България в украинския регион, където е живеела Дишли.  АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " Откриха тялото на изчезналата дъщеря на бивш депутат от ДПС"}
{"url": "https://trud.bg/%d0%ba%d0%be%d1%80%d0%bd%d0%b5%d0%bb%d0%b8%d1%8f-%d0%bd%d0%b8%d0%bd%d0%be%d0%b2%d0%b0-%d1%81%d0%b5-%d1%81%d1%80%d0%b5%d1%89%d0%b0-%d1%81-%d0%ba%d0%bc%d0%b5%d1%82%d0%be%d0%b2%d0%b5-%d0%bd%d0%b0-%d0%b1/", "text": "Председателят на БСП Корнелия Нинова свиква съвместно заседание на кметовете от цялата страна, избрани от БСП, с Изпълнителното бюро на партията и народните представители от ПГ на „БСП за България”. Това съобщиха от пресцентъра на социалистическата партия.Информация за срещата ще бъде дадена на организирата пресконференция в централата на БСП на ул. „Позитано” №20.", "date": "2017.06.13", "title": " Корнелия Нинова се среща с кметове на БСП"}
{"url": "https://trud.bg/%d0%be%d0%b3%d1%80%d0%b0%d0%b1%d0%b8%d1%85%d0%b0-%d0%b5%d0%b4%d0%b8%d0%bd%d1%81%d1%82%d0%b2%d0%b5%d0%bd%d0%b8%d1%8f-%d0%b1%d0%b0%d0%bd%d0%ba%d0%be%d0%bc%d0%b0%d1%82-%d0%b2-%d0%b1%d0%be%d0%b1%d0%be/", "text": "Разбиха и ограбиха единствения банкомат в град Бобошево, област Кюстендил, предаде .Сигналът за взломения банкомат е получен в полицията 2.37 ч. тази нощ, касетите с пари са отнети, предприети са незабавни действия по установяване на извършителите от служители на ОД на МВР-Кюстендил и РУП-Дупница, съобщиха от пресцентъра на полицията.Крадците са направили опит да изтръгнат банкомата с моторно-превозно средство, след като не са успели, са го разбили и изтръгнали касетите с парите.Тази сутрин бе извършен оглед в присъствието на директора на ОД МВР -Кюстендил комисар Елиан Стамболийски и шефа на РУП-Дупница Борислав Динев. Извършителите се издирват, иззети са камерите в района на общината.„Крадците, които издирваме, са се опитали да го изтеглят, но той се е разкъсал, парите са взети, ще прегледаме записите, повече информация не можем да ви дадем, оставете ни да работим”, каза комисар Стамболийски. Обраният клон на банката се намира до сградата на община Бобошево. Местните хора не са чули нищо, притесняваха се само за пенсиите си, които теглят от единствения банкомат в града, който тази нощ бе обран.Според тях открадната сума е към 40-50 хиляди лева. ", "date": "2017.06.13", "title": " Ограбиха единствения банкомат в Бобошево"}
{"url": "https://trud.bg/%d1%81%d0%b2%d0%bb%d0%b0%d1%87%d0%b8%d1%89%d0%b0-%d0%be%d1%82%d0%bd%d0%b5%d1%85%d0%b0-%d0%b6%d0%b8%d0%b2%d0%be%d1%82%d0%b0-%d0%bd%d0%b0-43-%d1%87%d0%be%d0%b2%d0%b5%d0%ba%d0%b0-%d0%b2-%d0%b1%d0%b0/", "text": "43 души загубиха живота си, а други бяха ранени, след като силен дъжд предизвика свлачища в Бангладеш, предава “Ройтерс“.По текуща информация свлачищата са поразили няколко населени места в югоизточната част на страната, като се очаква бройката на загиналите да нарасне.Всеки дъждовен сезон в Бангладеш има висока опасност от бури, наводнения и свлачища, които причиняват щети и често взимат жертви.", "date": "2017.06.13", "title": " Свлачища отнеха живота на 43 души в Бангладеш"}
{"url": "https://trud.bg/%d1%80%d0%b5%d0%bc%d0%be%d0%bd%d1%82%d0%b8%d1%80%d0%b0%d1%82-%d1%87%d0%b0%d1%81%d1%82%d0%b8%d1%87%d0%bd%d0%be-%d0%bf%d0%bb%d0%be%d1%89%d0%b0%d0%b4-%d1%86%d0%b0%d1%80-%d0%b0%d1%81%d0%b5%d0%bd/", "text": "Изискан ще бъде частичен ремонт на площад „Цар Асен пред крепостта Царевец. Комисия от експерти и специалисти в Община Велико Търново ще провери състоянието на настилката. Части от положения паваж бяха засегнати вследствие на обилните валежи, паднали през последния месец.За установените нарушения на настилката ще бъде съставен констативен протокол. Заключението ще бъде депозирано до фирмата, извършила по договор дейностите по реконструкция и рехабилитация на площад „Цар Асен. Площад „Цар Асен бе обновен през 2012 г. по проект на Община Велико Търново за подобряване на туристическите атракции и свързаната с тях инфраструктура. Финансиране бе осигурено по оперативна програма „Регионално развитие” 2007-2013. Площадът бе официално открит в края на септември 2012 г.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " Ремонтират частично площад „Цар Асен I”  в Търново за сметка на изпълнител на проект"}
{"url": "https://trud.bg/2-%d0%b3%d0%be%d0%b4%d0%b8%d0%bd%d0%b8-%d0%b8-4-%d0%bc%d0%b5%d1%81%d0%b5%d1%86%d0%b0-%d1%83%d1%81%d0%bb%d0%be%d0%b2%d0%bd%d0%b0-%d0%bf%d1%80%d0%b8%d1%81%d1%8a%d0%b4%d0%b0-%d0%b7%d0%b0-%d1%82%d0%b0/", "text": "Пазарджишкият окръжен съд определи 2 години и 4 месеца условна присъда за таксиметровия шофьор Михаил Михайлов, който преди година уби на пътя мъж от Костандово, съобщи .Инцидентът стана през юли миналата година на входа към Велинград.Таксиметровият шофьор от Пазарджик превозвал трима пътници.Непосредствено пред него се движил друг автомобил, от който в един момент започнал да излиза пушек. Съответно водачът на авариралата кола намалил и спрял.За да избегнат задушаването, пътниците от подпалената кола излезли навън. В този момент таксито направило опит да изпревари и смъртоносно ударило Емил Еманов от Костандово, шофьорът не направил опит да помогне. Пострадалият мъж е починал половин час след удара от тежка черепно-мозъчна травма.Според окръжния прокурор на Пазарджик Васил Малинов, Михаил Михайлов грубо е нарушил Закона за пътищата и неправилната му преценка е отнела човешки живот. Подсъдимият призна вината си и поиска съкратено съдебно следствие.Освен условната присъда, Михайлов се лишава и от правото да шофира в срок от три години.", "date": "2017.06.13", "title": " 2 години и 4 месеца условна присъда за таксиметровия шофьор, убил мъж на пътя"}
{"url": "https://trud.bg/%d0%b7%d0%b0%d0%b4%d1%8a%d1%80%d0%b6%d0%b0%d1%85%d0%b0-%d0%b8%d0%b7%d0%b4%d0%b8%d1%80%d0%b2%d0%b0%d0%bd%d0%b0-%d0%be%d1%82-%d0%b2%d0%bb%d0%b0%d1%81%d1%82%d0%b8%d1%82%d0%b5-%d0%bd%d0%b0-%d1%81%d0%bb/", "text": "48-годишна жена и 41-годишен мъж, обявени за издирване, са установили служители на Пътна полиция и РУ – Велико Търново.При извършена проверка в понеделник на Г. Й. от павликенското село Върбовка е установено, че жената се издирва от Словакия, с мярка „установяване на адрес“. Уведомени са компетентните служби.Същата сутрин служители на полицейското управление в старата столица са извършили проверка на 41-годишния В. Д. от областния град. Оказало се, че мъжът се издирва, с мярка „принудително довеждане“. Връчена му е призовка.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " Задържаха издирвана от властите на Словакия нашенка"}
{"url": "https://trud.bg/%d0%be%d0%b1%d1%80%d0%b0%d0%b7%d1%83%d0%b2%d0%b0%d0%bd%d0%be-%d0%b5-%d0%b4%d0%be%d1%81%d1%8a%d0%b4%d0%b5%d0%b1%d0%bd%d0%be-%d0%bf%d1%80%d0%be%d0%b8%d0%b7%d0%b2%d0%be%d0%b4%d1%81%d1%82%d0%b2%d0%be/", "text": "С постановление от 23.01.2017 г. в Районна прокуратура – Дупница е образувано досъдебно производство срещу бившия управител на МБАЛ „Св. Иван Рилски“ Росен Тимчев за   и за съставяне на неистински официален документ. Това съобщиха от пресцентъра на държавното обвинение.Производството е във връзка със сигнал от Агенция „Медицински одит“ и председателя на Общински съвет – Дупница. В него се посочва, че временно назначеният за управител на МБАЛ „Св. Иван Рилски“ в гр. Дупница Р. Тимчев представил в Агенция по вписванията копие от диплома за завършено висше образование със специалност „Здравен мениджмънт“, за която след проверка от страна на Министерство на образованието и науката е установено, че е неистинска.В хода на извършената проверка е констатирано, че текстът “вярно с оригинала“, подписът към него и този под снимката на дипломата са изписани от Р. Тимчев. От справка на МОН е видно, че той не притежава съответна правоспособност, за да заема длъжността управител на лечебно заведение.В хода на разследването по делото са събрани достатъчно доказателства за виновността на Росен Тимчев в извършването на престъпленията, поради което на 12.06.2017 г. той е привлечен като обвиняем с постановление на прокурор от РП-Дупница.Срокът за разследване по делото е продължен с два месеца, считано от 23.05.2017 г.", "date": "2017.06.13", "title": " Образувано е досъдебно производство срещу бившия шеф на болницата в Дупница"}
{"url": "https://trud.bg/%d1%81%d0%b1%d0%b0-%d0%bd%d0%b0%d1%81%d1%82%d0%be%d1%8f%d0%b2%d0%b0-%d0%b7%d0%b0-%d0%bd%d0%be%d0%b2-%d0%b7%d0%b0%d0%ba%d0%be%d0%bd-%d0%b7%d0%b0-%d0%b4%d0%b2%d0%b8%d0%b6%d0%b5%d0%bd%d0%b8%d0%b5-%d0%bf/", "text": "През април 2016 г. ние от Съюза на българските автомобилисти, разтревожени от корупцията с шофьорските книжки, написахме отворено писмо с някои предложения. Ако го прочетете, ще видите, че то все едно е писано днес. Нищо, ама нищо не се е променило. Това се посочва в отворено писмо на СБА до комисията по транспорт в парламента. От организацията настояват за нов закон за движение по пътищата и изваждане на изпитите от ДАИ.„Държавите, които го направиха, отдавна забравиха за този проблем. Корупция в частна фирма няма, има само в държавните“, посочва председателят на СБА инж. Емил Панчев.От СБА публикуваха отново писмото си, писано преди година:АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " СБА настоява за нов закон за движение по пътищата и изваждане на изпитите от ДАИ"}
{"url": "https://trud.bg/24-%d0%bd%d0%b5%d0%b8%d0%b7%d0%b2%d0%b8%d0%bd%d0%b5%d0%bd%d0%b8-%d0%be%d1%82%d1%81%d1%8a%d1%81%d1%82%d0%b2%d0%b8%d1%8f-%d0%be%d1%82-%d0%b7%d0%b0%d1%81%d0%b5%d0%b4%d0%b0%d0%bd%d0%b8%d1%8f-%d0%b8/", "text": "Общо 24 неоправдани отсъствия от пленарни заседания имат депутатите през май, сочи регистърът на Народното събрание.С най-много отсъствия са народните представители от „БСП за България“ – 7. ГЕРБ имат 5, „Воля“ – 4, ДПС – 3 и независимият Ангел Исаев (напуснал ДПС) – 3.„Неизвинените“ са натрупани за 12 заседания. Това не са всички отсъствия, а само тези, за които депутатите не са представили някакъв мотив на председателя или той не го е приел.„При неоправдано отсъствие от пленарно заседание на народния представител се прави удръжка, равна на дневното му възнаграждение“, постановява чл. 13, ал. 1 от правилника на НС. „При неоправдано отсъствие от три поредни или общо 5 пленарни заседания за съответния месец на народния представител се прави удръжка, равна на две трети от месечното му възнаграждение, и Народното събрание не поема повече от една трета от допълнителните му разходи“, допълва аления 3. Пълният списък на отсъствалите:03/05/2017 ЙОРДАН КИРИЛОВ ЦОНЕВ 04/05/2017 АНДОН ДИМОВ ДОНЧЕВ 05/05/2017 АНДОН ДИМОВ ДОНЧЕВ ВЕСЕЛИН НАЙДЕНОВ МАРЕШКИ СТЕФАН ЛАМБОВ ДАНАИЛОВ 11/05/2017 АЛЕКСАНДЪР НИКОЛАЕВ САБАНОВ АЛТИМИР ЕМИЛОВ АДАМОВ 12/05/2017 АНГЕЛ ИЛИЕВ ИСАЕВ ГЕОРГИ ЗАПРЕВ ДИНЕВ ДЕЛЯН АЛЕКСАНДРОВ ДОБРЕВ ИЛИЯН АНГЕЛОВ ТИМЧЕВ МУСТАФА САЛИ КАРАДАЙЪ НИКОЛАЙ КРЪСТЕВ БОШКИЛОВ НИНА ПЕЙЧЕВА МИТКОВА ХАЛИЛ РЕДЖЕПОВ ЛЕТИФОВ 18/05/2017 АНГЕЛ ИЛИЕВ ИСАЕВ 19/05/2017 АЛЕКСАНДЪР РУМЕНОВ НЕНКОВ АЛЕКСАНДЪР ТИХОМИРОВ СИМОВ 26/05/2017 АНГЕЛ ИЛИЕВ ИСАЕВ ДЕЛЯН АЛЕКСАНДРОВ ДОБРЕВ СТАНИСЛАВ ТОДОРОВ СТАНИЛОВ 31/05/2017 ВАЛЕНТИН ГЕОРГИЕВ ЛАМБЕВ ВЕСЕЛА НИКОЛАЕВА ЛЕЧЕВА РАДОСЛАВ ЛЮБЧОВ СТОЙЧЕВ", "date": "2017.06.13", "title": " 24 „неизвинени“ отсъствия от заседания имат депутатите през май\t\t\t"}
{"url": "https://trud.bg/%d0%bf%d0%b5%d0%b2%d1%86%d0%b8-%d0%b8-%d1%82%d0%b0%d0%bd%d1%86%d1%8c%d0%be%d1%80%d0%b8-%d0%be%d1%82-%d0%bf%d0%b5%d1%82-%d0%b4%d1%8a%d1%80%d0%b6%d0%b0%d0%b2%d0%b8-%d0%b8%d0%b4%d0%b2%d0%b0%d1%82-%d0%b2/", "text": "Стотици певци и танцьори от 5 държави пристигат в Горна Оряховица за традиционни фолклорни изяви.С пъстро дефиле по пл. „Георги Измирлиев” на 20 юни в Горна Оряховица стартират ХІІI Международен фолклорен фестивал „Раховче” и ХV Детски фестивал на изкуствата „Раховче”.Преди да стартират фестивалните вечери на 19 юни вечерта е Годишният концерт на съставите от НЧ „Братя Грънчарови – 2002”.Дефилето на участницита в Международния фестивал „Раховче” ще започне на 20 юни в 18 часа и ще премине по пешеходната зона в центъра на града. Организатори на фестивалите са НЧ „Братя Грънчарови – 2002” и Община Горна Оряховица. Официалното откриване е насрочено за 20.00 ч. на сцената на Летния театър. Фестивалите ще преминат под патронажа на кмета инж. Добромир Добрев.В ХІІI издание на Международния фестивал ще се включат участници от Грузия, Испания, Молдова, Сърбия и България. В ХV Детски фестивал на изкуствата „Раховче”, ще участват деца от цялата страна.От 20 до 23 юни всяка вечер на открита сцена пред Художествена галерия „Недялко Каранешев” жителите и гостите на града ще гредат концерти на различни състави, участници във фестивалите. Фестивалните изяви ще продължават на сцената на Летния театър.На 22 юни в рамките на фестивалите „Раховче” ще гостува Национален фолклорен ансамбъл „Филип Кутев” – София, а на следващия ден ще се представи щатен танцов състав при АМТИИ – Пловдив. На 24 юни групите от Международния фолклорен фестивал ще гостуват на Петропавловския събор в Лясковец. Гала концертът на участниците и закриването на двата фестивала ще се състои същата вечер на сцената на Летния театър.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " Певци и танцьори от пет държави идват в Горна Оряховица за фестивалите „Раховче”"}
{"url": "https://trud.bg/%d0%be%d0%b1%d1%89%d0%b8%d0%bd%d0%b0-%d0%b3%d0%b0%d0%b1%d1%80%d0%be%d0%b2%d0%be-%d0%b3%d0%be%d1%82%d0%b2%d0%b8-%d0%ba%d0%be%d0%bb%d0%b5%d0%ba%d1%82%d0%b8%d0%b2%d0%b5%d0%bd-%d0%b8%d1%81%d0%ba-%d1%81/", "text": "Община Габрово подготвя колективен иск срещу местната топлофикация заради проблемите с топлоподаването през студените месеци.От общината поканиха гражданите, които са пострадали от некачествено отопление да се присъединят към иска, като попълнят молба, адресирана до Окръжен съд – Габрово, в която да посочат мотивите и основанията за своето присъединяване, както и номера на делото – търговско дело 14/2017 година по описа на Окръжен съд – Габрово.Към молбата трябва да се приложи и копие от фактура за услуга към дружеството. Крайният срок за присъединяване към колективния иск е 30 юли 2017 г.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " Община Габрово готви колективен иск срещу местната топлофикация"}
{"url": "https://trud.bg/%d0%bd%d0%b0%d0%b3%d0%bb%d0%b8-%d0%b0%d0%bf%d0%b0%d1%88%d0%b8-%d0%b7%d0%b0%d0%b4%d0%b8%d0%b3%d0%bd%d0%b0%d1%85%d0%b0-%d1%81%d1%82%d0%b0%d0%b4%d0%be-%d0%be%d0%b2%d1%86%d0%b5-%d1%81-%d0%ba%d1%80%d0%b0/", "text": "Трима жители на велинградския квартал „Анезица“ са задържани заради противозаконно отнемане на микробус и кражба на животни. Престъплението е извършено преди 4 дни в района на курортния град, съобщиха от МВР.28-годишният А.К., заедно с аверите си и стари познайници на органите на реда Д.Г. /36 г./ и Д.М.  /37 г./, планирали кражба на овце. За целта обаче им бил необходим подходящ транспорт и А.К. присвоил паркиран на улица във Велинград микробус „Форд“, собственост на частна фирма от курорта.С него „триото“ се придвижило до кошарата, откъдето под прикритието на нощта отмъкнало 10 овце. Тримата са задържани в ареста за срок от 24 часа. Спрямо тях се водят полицейски производства.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " Нагли апаши задигнаха стадо овце с краден бус"}
{"url": "https://trud.bg/%d0%b8%d0%b7%d0%b4%d0%b8%d0%b3%d0%bd%d0%b0%d0%bb%d0%b8%d1%82%d0%b5-%d0%ba%d0%bc%d0%b5%d1%82%d0%b0-%d0%bd%d0%b0-%d0%bc%d0%bb%d0%b0%d0%b4%d0%be%d1%81%d1%82-%d1%81%d0%b2%d0%b0%d0%bb%d1%8f%d1%82-%d0%b4/", "text": "Граждани на столичния район „Младост“ свалят доверието си от кмета Десислава Иванчева.За 7 месеца управление тя не постигна нищо, за да защити каузата, която ни обедини, а некомпетентността й дискредитира цялата кауза „За Зелен Младост“, пише в писмо до кмета, разпространено и до медиите. То е подписано от Георги Пичуров, председател на ИК за издигане на Десислава Иванчева и Кристиана Тодорова, представяващ ИК „За Зелен Младост“. Пълният текст на писмото:„Писмото до кмета Десислава ИванчеваНие, членовете на Инициативния комитет, който инициира свикването на местен референдум против презастрояването на Младост и които Ви издигнахме като независим кандидат за кмет, заявяваме своето разочарование от работата Ви като районен кмет и оттегляме безрезервната си подкрепа за Вас.Вече 7 месеца сте кмет. Постигнатото, за да защитите интересите на гражданите, които ви избрахме и които се обединихме зад каузата „За Зелен Младост“, е близко до нула за сметка на задълбочени, близки до кататонни проблеми в работата на общинската администрация.Не е инициирана промяна на устройствените планове по посока ново обсъждане и по-приемливи нива на застрояване в частите на Младост. Проблемни общински имоти, предвидени за застрояване, не биват преотреждани за зелени площи. Няма позитивно развитие по знакови обекти, за които поехте ангажимент. Тук вината е основно законодателна, но роля изигра и Вашето решение да оттеглите под натиска на инвеститора до 70-ти блок съдебната молба, с която оспорвахте реституцията на имота със сериозни основания в нея.Район Младост издаде разрешение за строеж на най-големия обект на територията на ж.к. Младост – Гранд каньон на Гаранти коза. Резултатът от Вашето медийно недоволство срещу този обект беше отстраняването на заместник-кмет и трайното излизане в болничен на главния архитект на района. Преговорите с инвеститора за подобрения в квартала отнеха няколко месеца, но бяха върнати в началната им точка. За тези преговори в цялост гражданите, и дори екипът, с който постигнахте изборна победа, не бяха информирани. Наблюдава се настойчива тенденция в посока затваряне и капсулиране на кметското ръководство.При предвидения за 20-етажно строителство обект до бл. 11 в Младост 1, Вие първо обявихте заповедта на гл. архитект на София и едва 3 месеца по-късно осъзнахте всъщност какво пише в нея и пуснахте възражение до арх. Здравков. Това трайно увреди интересите на жителите около бл. 11. В същото време сте безкомпромисна по отношение на всички останали, дори да не допускат много по-малки пропуски.По отношение на градинката до бл. 19-21, където започнаха протестите през лятото на миналата година, не предприемате действия за гарантиране, че няма да се стигне до застрояване. Поради липсата на действия от Ваша страна всички преговори там се водят от Столична община.Едновременно с липсата на резултатност по тези казуси, повереното Ви ведомство е в перманентна криза. Районната администрация е в хаос, служителите са в стрес и страх от уволнение. Документацията по преписките се бави с месеци, като търговски фирми чакат по 3 месеца за рутинни съгласувания. Липсата на прозрачност и ясно разпределени отговорности логично доведе до съмнения за манипулиране или отмяна на обществени поръчки, за което по сигнали бяха назначени прокурорски проверки. Бяха изплатени хонорари на съмнителни експерти за изготвяне на тръжна документация при налични щатни служители за тази цел, като търгът дори бе оттеглен. Нарочихте за изгонване продуктивен професионалист, за да предложите неговия ресор на доказал се в злоупотребите ‚експерт‘ от управляващата клика. Като позитив трябва да се отбележи все пак раздаването на материали за облагородяване на междублоковите пространства и началото на някакви договорки с фирми за изграждане на детски площадки, чието осъществяване евентуално предстои.Къде обаче останаха обещанията за прозрачност, за спиране на строителството в зелените площи, за по-добро обслужване на гражданите, за придаване на нов облик на района, за разследване на далавери с облагодетелстване на общински служители, присвояване на общинско имущество? Единственият случай на осветена злоупотреба е от времето, когато всички ние, отдадените на каузата Зелен Младост, работихме активно с Вас и разкрихме конфликт на интереси от страна на строителен надзор. Въпреки че от месеци имате информация за изтекъл договор за авто паркинг отдаден на фирма на управляващите, спряхте започналата процедура за нов конкурс. Забавихте конкурсите за отдаване на търговските площи, въпреки че от месеци разполагахте с пазарната им оценка, и сега сте ответник по дело за безстопанственост.Ситуацията вместо да се подобрява, се влошава драматично и все повече отдели в общината престават да функционират нормално. Ангажирате времето си с лов на вещици, докато самата Вие изпадате в по-голяма зависимост от управляващите.Управлението изисква добро образование, визионерство, характер, лидерство, компетентост, умение да се работи с хора и да се създава екип. Нищо от това не е налице. Никой не се е родил научен, но изминалите месеци показват неспособност и нежелание да се научите.Натрапчивата некомпетентност, станала характерна за Вашето публично говорене и управление, заплашва да сложи трайно петно върху цялата идея „За Зелен Младост“ и да дискредитира автентичното гражданско желание да бъдат защитени интересите на жителите на Младост.Не можем да го допуснем.„За Зелен Младост“ бе създаден не да управлява районна администрация. Кметството е средство, не цел. Ние се обединихме, за да опазим квартала си от управляващата мафия и това е каузата, зад която стоим. И която отстояваме въпреки и след Вас.", "date": "2017.06.13", "title": " Издигналите кмета на „Младост“ свалят доверието си от нея"}
{"url": "https://trud.bg/%d0%bd%d0%b0%d0%b4-1200-%d0%ba%d1%83%d1%82%d0%b8%d0%b8-%d0%ba%d0%be%d0%bd%d1%82%d1%80%d0%b0%d0%b1%d0%b0%d0%bd%d0%b4%d0%bd%d0%b8-%d1%86%d0%b8%d0%b3%d0%b0%d1%80%d0%b8-%d0%b7%d0%b0%d0%b4%d1%8a%d1%80/", "text": "24 520 къса /1226 кутии/ контрабандни цигари откриха митническите служители при две проверки на 10.06.2017 г. на МП Капитан Андреево, съобщиха от пресцентъра на Агенция „Митници“.При единия от случаите контрабандните цигари са открити при проверка на лек автомобил „Мерцедес“ с хасковска регистрация. Иззети са 11 320 къса /566 кутии/ цигари от различни марки. В колата, влизаща в страната от Турция, пътували шофьорът и четирима пътници, български граждани, които заявили, че не пренасят стоки и валутни ценности.По метода „анализ на риска“ превозното средство е селектирано за щателна митническа проверка, при която се установява, че вместо с бензин, резервоарът е пълен с 566 кутии цигари. Укритите цигари, които е установено, че са собственост на шофьора, са задържани. На нарушителя е съставен акт по Закона за митниците и е задържано обезпечение в размер на 5100 лева.Няколко часа преди това, при друга проверка на товарен автомобил, със старозагорска регистрация, влизащ в страната от Турция, митническите служители откриват във фабричните кухини, под тапицерията, в тавана на шофьорската кабина, 13 200 къса/660 кутии/ цигари от марките „Victory slims“ и „Esse lights“.На шофьора – български гражданин е съставен акт за опит да бъдат въведени в страната без знанието и разрешението на митническите органи акцизни стоки, като му е иззета сумата от 6600 лева обезпечение по съставения акт.За първите 10 дни на месец юни митническите служители на МП Капитан Андреево са задържали близо 10 000 кутии цигари без акцизен бандерол.", "date": "2017.06.13", "title": " Над 1200 кутии контрабандни цигари задържаха на „Капитан Андреево“"}
{"url": "https://trud.bg/%d0%bd%d0%b0%d1%86%d0%b8%d0%be%d0%bd%d0%b0%d0%bb%d0%b5%d0%bd-%d0%ba%d0%be%d0%bd%d0%ba%d1%83%d1%80%d1%81-%d1%82%d1%8a%d1%80%d1%81%d0%b8-%d0%bd%d0%b0%d0%b9-%d0%b4%d0%be%d0%b1%d1%80%d0%b8%d1%8f-%d1%81/", "text": "Национален конкурс търси най-добрия сценарий за късометражен филм. Чрез него младите български автори и режисьори могат да реализират кинопроектите си, предаваФинландският филм „Ако падна“ спечели конкурса за най-добър сценарий на късометражна продукция през 2005 г. Сдружението „Българско кино общество“ дава шанс и на непрофесионалисти, но изкушени от Седмото изкуство, да сбъднат киномечтите си.„Имаме две основни награди, които ще дадем в конкурса, и те са награда за най-добър сценарий и награда за най-добър филмов проект. В конкурса могат да участват хора, които са до 35 годишна възраст”, обясни Елена Мошолова.Тази година ключовата дума на сценарния конкурс е „контрол“ – тема, която дава възможност да развихрите фантазията си. Най-интересният проект за филм ще бъде отличен от европейската асоциация за младежко кино „Ниси Маса“. Наградата е участие във финалния уъркшоп по сценарно описание и творчески срещи с европейски кинопродуценти в Люксембург, Норвегия или Испания.„Това е една много добра възможност за българските автори и българските проекти да видят свят извън България. Цялата мисия на този конкурс е да стимулираме българското кино и младите автори”, добави Мошолова.Крайният срок за изпращане на сценариите е 31 юли. Информация за конкурсите можете да откриете в сайта на Българско кино общество.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " Национален конкурс търси най-добрия сценарий за късометражен филм"}
{"url": "https://trud.bg/%d0%bf%d0%b0%d1%80%d0%bb%d0%b0%d0%bc%d0%b5%d0%bd%d1%82%d1%8a%d1%82-%d1%81%d0%b8-%d0%bf%d0%be%d1%80%d1%8a%d1%87%d0%b0-%d0%bc%d0%b5%d0%b1%d0%b5%d0%bb%d0%b8-%d0%b7%d0%b0-39-000-%d0%bb%d0%b2/", "text": "Обществена поръчка за доставка и монтаж на мебели е обявило Народното събрание вчера. Прогнозната стойност е 39 000 лв. без ДДС.Парламентът иска да закупи 100 работни офис стола с ергономична облегалка и подлакътници, 25 ергономични конферентни стола с подлакътници на метална хромирана тръбна основа (естествена кожа), 10 директорски стола, 100 посетителски стола, два комплекта диван с два фотьойла и 2 ниски маси, работно място за двама библиотекари, 10 читателски работни бюра и едно свързващо ъглово.Оферти се приемат до 17.30 ч. на 21 юни.От началото на мандата НС си поръча цветя за 150 000 лв. и антивирусен и антиспам софтуер за 53 500 лв.", "date": "2017.06.13", "title": " Парламентът си поръча мебели за 39 000 лв."}
{"url": "https://trud.bg/%d0%bd%d0%b8%d0%ba%d0%be%d0%bb%d0%b8%d0%bd%d0%b0-%d0%b0%d0%bd%d0%b3%d0%b5%d0%bb%d0%ba%d0%be%d0%b2%d0%b0-%d0%b8-%d0%bd%d0%b8%d0%ba%d0%be%d0%bb%d0%b0%d0%b9-%d0%bf%d0%b5%d1%82%d1%80%d0%be%d0%b2-%d0%be/", "text": "Министърът на туризма Николина Ангелкова проведе среща с министъра на здравеопазването Николай Петров. Двамата обсъдиха възможностите за практикуване на здравен туризъм в България, съобщиха от пресцентъра на Министерство на туризма.Министър Ангелкова посочи, че наличието на доказано полезни за здравето минерални извори е основа за развитието този сектор. По думите й практикуването на здравен туризъм е сред най-добрите начини да се съчетае ваканцията и това, което полезно за здравословното състояние на човека.„България е една от най-атрактивните дестинации за подобен туризъм в Европа, за което спомагат отличните природни условия и дадености като известните ни минерални извори и планинските региони с чист въздух“, подчерта министър Петров.По време на срещата стана ясно, че стотици курорти и специализирани рехабилитационни центрове у нас са насочени към нуждите на пациента в сферата на здравния туризъм. Профилираните услуги в областта на белодробните, костните и кожните заболявания, както и балнео и СПА центровете имат за цел да спомогнат подобряването на общото физическо състояние на желаещите да се възползват от техните услуги. Примери за това са различните видове спа и масажи, минерални извори, билколечение, кални бани, грижи за състоянието на дихателните пътища, кожата, както и много други. Много балнеоложки курорти из цялата страна предлагат разнообразно специализирано професионално обслужване.Двамата министри се обединиха около позицията, че България е сред страните, в които се комбинират висок професионален опит на медицинския персонал с атрактивни цени на медицинските услуги и това може да превърне страната ни в предпочитана дестинация за така наречените „здравни туристи“.Министърът на туризма припомни, че основен приоритет в работата на ведомството остава въвеждането на правила и ред за функциониране на СПА сектора и насърчаване на неговото развитие, като реална възможност за удължаване на сезона и привличане на по-висок клас туристи.Тя припомни, че важна стъпка в тази посока бе приемането на Наредбата за условията и реда за сертифициране на „балнеолечебен (медикъл СПА) център“, „СПА център“, „уелнес център“ и „таласотерапевтичен център“ към Закона за туризма. Това е първи подобен подзаконов нормативен акт и с него се въвеждат минимални задължителни законови изисквания, на които да отговарят специализираните центрове.", "date": "2017.06.13", "title": " Николина Ангелкова и Николай Петров обсъдиха възможностите за здравен туризъм у нас"}
{"url": "https://trud.bg/%d0%b7%d0%b0%d0%bf%d0%be%d1%87%d0%bd%d0%b0%d1%85%d0%b0-%d1%81%d1%80%d0%b5%d1%89%d0%b8%d1%82%d0%b5-%d0%bd%d0%b0-%d0%b1%d0%be%d1%80%d0%b8%d1%81%d0%be%d0%b2-%d0%b2-%d0%b0%d0%bd%d0%ba%d0%b0%d1%80%d0%b0/", "text": "Българската делегация, водена от премиера Бойко Борисов, пристигна на работното посещение в Анкара.Визитата беше договорена в телефонен разговор с турския му колега Бинали Йълдъръм в края на май.В двореца „Бештепе” в Анкара премиерът Борисов ще бъде приет от президента Реджеп Тайип Ердоган. След това министър-председателят ще проведе разговори с премиера Йълдъръм. На срещите ще бъдат обсъдени теми от двустранните отношения между България и Турция, както и ситуацията на Балканите и в Европа. В тях ще участва и председателят на Комисията по култура и медии в Народното събрание Вежди Рашидов.В делегацията, водена от министър-председателя Бойко Борисов, е включена и вицепремиерът по правосъдната реформа и министър на външните работи Екатерина Захариева. В Анкара тя ще проведе среща с министъра на външните работи Мевлют Чавушоглу.", "date": "2017.06.13", "title": " Започнаха срещите на Борисов в Анкара"}
{"url": "https://trud.bg/%d0%bf%d1%80%d0%b7%d0%b8%d0%b4%d0%b5%d0%bd%d1%82%d1%8a%d1%82-%d0%bd%d0%b0-%d0%b1%d0%be%d1%81%d0%bd%d0%b0-%d0%b8-%d1%85%d0%b5%d1%80%d1%86%d0%b5%d0%b3%d0%be%d0%b2%d0%b8%d0%bd%d0%b0-%d0%b2%d0%bf%d0%b5/", "text": "Председателят на Председателството на Босна и Херцеговинана Младен Иванич във вторник бе на визита във Велико Търново и се срещна с кмета на областния град Даниел Панов. Гостът бе придружен от посланика на Босна и Херцеговина у нас Радомир Богданович и българският посланик във федералната държава Августина Цветкова.По време на срещата Даниел Панов е представил пред гостите историята, културата и развитието на икономиката на Велико Търново. Младен Иванич пък останал силно впечатлен от работата по съхраняването на културно-историческото наследство на болярския град и от силно развития културен туризъм.„За мен е голямо удоволствие да бъда във Велико Търново. Вчера /б.а.понеделник/ проведох изключително ползотворни разговори с президента Румен Радев, министър-председателя Бойко Борисов и председателя на Народното събрание на България Димитър Главчев. Босна и Херцеговина смята България за една приятелска страна. Сигурен съм, че и за в бъдеще ние ще получаваме много силна подкрепа от България. През втория ден от моята визита в България аз реших да дойда във Велико Търново по няколко причини. Градът е прочут, особено сред сърбите с гроба на Свети Сава в църквата „Св.40 мъченици“. Търново е известен и като град с богата си култура и история. Кметът ме информира как работи местната власт и как функционира града. Впечатлен съм от подобренията. Надявам се, че може да продължим да работим заедно и за в бъдеще. Аз съм от Баня Лука и мисля, че бихме могли да работим за побратимяване между двата града“, заяви Младен Иванич.Според него съществена пречка за туристите от Босна и Херцеговина да посетят България е лошото състояние на пътната инфраструктура. Младен Иванич подчерта, че инвестициите ще спомогнат за по-добрата връзка между двете страни и за по-добрите икономически отношения, които според него на този етап не са на високо ниво.„Годишният стокооборот е около 100 милиона евро, което е недостатъчно.Двете държави имат близки исторически корени, затова най-бързият начин за сътрудничество е чрез туризма“, коментира Иванич.Даниел Панов пък припомни, че преди няколко години предприемачи от град Баня Лука са дарили фиданки за оформянето на парковото пространство в двора на църквата на цар Иван-Асен II „Св. 40 мъченици“.Градоначалникът на старата столица и Председателството на Босна и Херцеговина си размениха подаръци. На делегацията бяха връчени макет на крепостта „Царевец“, реплика на златната перпера на цар Иван Асен II и значка с герба на Община Велико Търново. Гостите подариха на Даниел Панов змиянска шевица от Босна и Херцеговина, защитена от ЮНЕСКО като част от нематериалното културно наследство на човечеството. „С голямо удоволствие посещавам този мощен град, изпълнен с много история. Почувствах топлото гостоприемство не само на кмета, но и на всички граждани на града“, написа в книгата за пожелания на Община Велико Търново Младен Иванич.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " Прзидентът на Босна и Херцеговина впечатлен от културно-историческото наследство на Търново"}
{"url": "https://trud.bg/%d0%b1%d0%bb%d0%b8%d0%b7%d0%be-800-%d0%b4%d1%83%d1%88%d0%b8-%d1%81-%d1%85%d1%80%d0%b0%d0%bd%d0%b8%d1%82%d0%b5%d0%bb%d0%bd%d0%be-%d0%be%d1%82%d1%80%d0%b0%d0%b2%d1%8f%d0%bd%d0%b5-%d0%b2-%d0%b1%d0%b5/", "text": "Стотици хора са получили хранително отравяне в бежански лагер източно от иракския град Мосул, предаде Ройтерс.Според местна телевизия са пострадали около 800 души, а едно малко дете е починало.Хората не се почувствали добре след като изяли своя ифтар – храната, която вярващите мюсюлмани ядат след залез слънце по време на Рамазана.Много от тях са постъпили в болница за лечение.Лагерът „Ал Хазер” се намира между Мосул и Ербил. В него са настанени прокудени от домовете си жители на Мосул.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " Близо 800 души с хранително отравяне в бежански лагер край Мосул"}
{"url": "https://trud.bg/15-%d0%b3%d0%be%d0%b4%d0%b8%d1%88%d0%bd%d0%b0-%d1%83%d1%87%d0%b5%d0%bd%d0%b8%d1%87%d0%ba%d0%b0-%d0%be%d1%82-%d1%81%d0%be%d1%84%d0%b8%d1%8f-%d0%b5-%d0%bd%d0%b0%d1%81%d1%82%d0%b0%d0%bd%d0%b5%d0%bd%d0%b0/", "text": "Ученичка от София е настанена в болница, след като е открита в безпомощно състояние след употреба на наркотици в училището. За живота й няма опасност.Полицейският екип, пристигнал на място в кв. „Надежда“, е установил, че заедно с момичето, което е на 15 години, се е дрогирала и нейна приятелка на 16. Тя обаче е избягала от полицаите и в момента и се издирва.Установено е, че и двете момичета са от дом за настаняване на малолетни деца. Полицията е образувала разследване и установява по какъв начин децата са се сдобили с дрогата – най-вероятно марихуана.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " 15-годишна ученичка от София е настанена в болница след употреба на наркотици"}
{"url": "https://trud.bg/%d1%82%d1%83%d1%80%d1%81%d0%ba%d0%b8-%d0%b1%d0%be%d0%b9%d0%bd%d0%b8-%d1%81%d0%b0%d0%bc%d0%be%d0%bb%d0%b5%d1%82%d0%b8-%d1%81%d0%b0-%d0%bd%d0%b0%d1%80%d1%83%d1%88%d0%b8%d0%bb%d0%b8-%d0%b3%d1%80%d1%8a/", "text": "Пет нарушения на гръцкото въздушно пространство от въоръжени турски бойни самолети са били регистрирани само за ден в района на островите Хиос и Лесбос, в Егейско море, предава електронното издание на гръцкия вестник „Прототема“.Според изданието при последното нарушение, турските „Ф-16“ са били придружени от боен хеликоптер, а след своевременната реакция на гръцките военновъздушни сили, се е стигнало до имитация на въздушен бой.", "date": "2017.06.13", "title": " Турски бойни самолети са нарушили гръцкото въздушно пространство пет пъти за 1 ден"}
{"url": "https://trud.bg/%d1%81%d1%8a%d0%b4%d1%8f%d1%82-%d0%b6%d0%b5%d0%bd%d0%b0-%d0%b8%d0%b7%d1%82%d0%be%d1%87%d0%b2%d0%b0%d0%bb%d0%b0-%d0%bf%d0%b0%d1%80%d0%b8-%d0%be%d1%82-%d1%81%d0%bc%d0%b5%d1%82%d0%ba%d0%b0%d1%82%d0%b0/", "text": "Окръжна прокуратура – Велико Търново внесе в съда обвинителен акт срещу 38-годишна жена, изтеглила пари от чужда дебитна карта.Обвинението срещу Десислава И. е за това, че за времето от 23 до 26 септември миналата година в Габрово и Велико Търново използвала дебитна карта, без съгласието на титуляря, като извършила четири успешни транзакции по теглене на обща стойност 330 лв. С открадната карта Десислава И. извършила също една неуспешна транзакция и три справки баланс.През лятото на 2016 г. обвиняемата, останала без работа и нямала никакви доходи, от които да прехранва себе си и малолетния си син. По това време случайно срещнала в Габрово своя позната, на която се оплакала, че няма никакви доходи и жената й дала седем лева. Обвиняемата започнала да ходи почти всеки ден в дома на позната си, където си говорили и пиели кафе.На 23 септември пострадалата излизала да пазарува и когато се прибрала, видяла, че пред дома й я чака обвиняемата. Двете заедно влезли в жилището. Домакинята оставила покупките на масата, а до тях и портмонето си, в което била дебитната й карта и ПИН кода за нея. Докато стопанката правила кафе, обвиняемата отворила портмонето й и взела от там дебитната карта с ПИН-кода за нея. Малко след това си тръгнала. Още същия ден направила справка–баланс за наличните суми и изтеглила на два пъти по 50 лева от чуждата карта. На следващия ден във Велико Търново извършила още две транзакции. По-късно в Габрово отново използвала дебитната карта, като извършила неуспешна транзакция, а след това изхвърлила картата.Предстои насрочване на делото за разглеждане от съда.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " Съдят жена, източвала пари от сметката на приятелка"}
{"url": "https://trud.bg/%d0%bf%d0%be%d1%87%d0%b8%d0%bd%d0%b0%d0%bb-%d0%b5-%d0%b1%d1%8a%d0%bb%d0%b3%d0%b0%d1%80%d1%81%d0%ba%d0%b8%d1%8f%d1%82-%d1%88%d0%be%d1%84%d1%8c%d0%be%d1%80-%d0%bd%d0%b0-%d1%82%d0%b8%d1%80-%d0%ba%d0%b0/", "text": "Починал е българският шофьор на ТИР, . Това съобщиха от пресцентъра на МВнР. Българският шофьор беше откаран в болница с много тежки изгаряния.На 12 юни два ТИР-а се удариха челно в Италия. В тежката катастрофата участва и български ТИР. Единият шофьор почина веднага след катастрофата, а българският шофьор бе откаран в болница.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " Починал е българският шофьор на ТИР-а, катастрофирал в Италия"}
{"url": "https://trud.bg/%d0%b3%d0%be%d1%80%d1%81%d0%ba%d0%b8-%d0%b7%d0%b0%d0%b4%d1%8a%d1%80%d0%b6%d0%b0%d1%85%d0%b0-%d0%ba%d0%b0%d1%80%d1%83%d1%86%d0%b0-%d0%b7%d0%b0-3-%d0%ba%d1%83%d0%b1%d0%b8%d0%ba%d0%b0-%d0%b4%d1%8a%d1%80/", "text": "12 акта и 7 констативни протокола са съставили за последната седмица служителите на Североизточно държавно предприятие, което стопанисва държавните гори в областите Варна, Добрич, Търговище и Шумен. Каруца с 3 кубика незаконно добити дърва за огрев са задържани при обход на територията на ДГС „Нови Пазар“. За незаконната сеч на изловени в момента нарушители са съставени шест акта. Нарушители са установени и в ДГС „Омуртаг“, ДГС „Суворово“, „Добрич“ и „Генерал Тошево“. За седмица горските стражари са извършили общо 354 проверки. Инспектирали са 157 обекта за добив на дървесина, 133 превозни средства и 62 физически лица.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " Горски задържаха каруца за 3 кубика дърва"}
{"url": "https://trud.bg/%d0%b2%d0%b8%d0%b6%d1%82%d0%b5-%d0%bf%d0%be%d1%81%d1%80%d0%b5%d1%89%d0%b0%d0%bd%d0%b5%d1%82%d0%be-%d0%bd%d0%b0-%d0%b1%d0%be%d1%80%d0%b8%d1%81%d0%be%d0%b2-%d0%b2-%d0%b0%d0%bd%d0%ba%d0%b0%d1%80%d0%b0/", "text": "Премиерът Бойко . В резиденция „Чанкая“ той беше бе посрещнат от колегата си Бинали Йълдъръм. Борисов прие почетния военен строй, след което започна срещата между двамата министър-председатели.Йълдъръм поздрави Борисов за рождения му ден.На срещата присъстват външният министър Екатерина Захариева, председателят на комисията по култура и медии в Народното събрание Вежди Рашидов, началникът на премиерския кабинет Румяна Бъчварова и посланикът ни в Турция Надежда Нейнски.Очаква се след срещата двамата премиери да дадат съвместна пресконференция.", "date": "2017.06.13", "title": " Вижте посрещането на Борисов в Анкара (ВИДЕО)"}
{"url": "https://trud.bg/%d1%81%d0%b5%d0%b2%d0%b5%d1%80%d0%bd%d0%b0-%d0%ba%d0%be%d1%80%d0%b5%d1%8f-%d1%81%d0%bd%d0%b8%d0%bc%d0%b0-%d1%81-%d0%b4%d1%80%d0%be%d0%bd-%d0%b0%d0%bc%d0%b5%d1%80%d0%b8%d0%ba%d0%b0%d0%bd%d1%81%d0%ba/", "text": "Безпилотен апарат на Северна Корея е забелязан от военните на Сеул да прави снимки на американската противоракетна система THAAD, разположена преди няколко седмици в знак на подкрепа от страна на Вашингтон към съюзника си на Корейския полуостров.Устройството, снабдено с камера, е открито миналата седмица в гора близо до границата със Северна Корея. Дронът е сходен по размер и форма със севернокорейски безпилотен апарат, открит през 2014 г. на остров близо до границата, съобщава Reuters.„Потвърждаваме, че са направени около 10 сники“ на THAAD, заяви представител на Министерството на отбраната в Сеул.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " Северна Корея снима с дрон американската ПРО на юг"}
{"url": "https://trud.bg/%d1%83%d0%bd%d0%b3%d0%b0%d1%80%d1%81%d0%ba%d0%b8%d1%8f%d1%82-%d0%bf%d0%b0%d1%80%d0%bb%d0%b0%d0%bc%d0%b5%d0%bd%d1%82-%d0%bf%d1%80%d0%b8%d0%b5-%d0%b7%d0%b0%d0%ba%d0%be%d0%bd-%d0%bd%d0%b0%d1%81%d0%be/", "text": "Въпреки международната критика, унгарският парламент одобри във вторник закон, насочен към чуждестранните неправителствени организации в страната – стъпка, разглеждана като удар срещу американския милиардер Джордж Сорос, предава AFP.Гласуването, което премина с подкрепата на 130 депутати, 44 „против“, ще принуди организациите, получаващи чуждестранно финансиране в размер, по-голям от 24 хил. евро (26 хил. щатски долара) годишно, да се регистрират като „организация с чуждестранно подпомагане“ или да преустановят дейност.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " Унгарският парламент прие закон, насочен срещу чуждестранните НПО в страната"}
{"url": "https://trud.bg/%d1%84%d0%b5%d0%bd%d0%be%d0%b2%d0%b5-%d0%b8%d0%b7%d0%b1%d1%80%d0%b0%d1%85%d0%b0-%d1%82%d1%80%d0%b8%d0%be-%d0%b1%d1%8a%d0%bb%d0%b3%d0%b0%d1%80%d0%b8-%d0%b7%d0%b0-%d0%bd%d0%b0%d0%b9-%d0%b4%d0%be%d0%b1/", "text": "Защитникът Антон Недялков бе избран от феновете на ЦСКА за най-добър футболист на тима за сезон 2016/17. Близо 6000 привърженици участваха в допитването на „червените“, поместено на официалния сайт на клуба. Повече от 50% от анкетираните са гласували за национала на България. В тройката влизат още Кирил Десподов, наредил се на второ място, а третата позиция е за капитана Божидар Чорбаджийски. Победителят в допитването ще изтегли имената на 31 печеливши от анкетата в петък. 11 фенове ще спечелят членска карта на ЦСКА „Сърца червени“, а други 20 ще получат фланелка на отбора от сезон 2016/17.", "date": "2017.06.13", "title": " Фенове избраха трио българи за най-добри на „Армията“"}
{"url": "https://trud.bg/%d0%b5%d1%80%d0%b4%d0%be%d0%b3%d0%b0%d0%bd-%d0%be%d0%bf%d1%80%d0%b5%d0%b4%d0%b5%d0%bb%d0%b8-%d0%b8%d0%b7%d0%be%d0%bb%d0%b0%d1%86%d0%b8%d1%8f%d1%82%d0%b0-%d0%bd%d0%b0-%d0%ba%d0%b0%d1%82%d0%b0%d1%80/", "text": "Държавният глава на Турция Реджеп Тайип Ердоган осъди икономическата и политическа изолация на Катар като „нечовешка“ и противна на ислямските ценности, предаде АФП.„Предприемането на действия за изолиране на страна във всички области е нехуманно и неислямско“, отбеляза Ердоган в телевизионен коментар към партията му.Саудитска Арабия, ОАЕ и Бахрейн прекратиха отношенията си с Катар на 5 юни, обвинявайки Доха в подкрепата на „тероризма“. По-късно примерът им бе последван от Йемен, Египет, Либия и Малдивите.", "date": "2017.06.13", "title": " Ердоган определи изолацията на Катар като противна на ислямските ценности"}
{"url": "https://trud.bg/%d0%bc%d0%be%d0%bd%d1%82%d0%b0%d0%bd%d0%b0-%d0%b8%d0%bd%d0%b2%d0%b5%d1%81%d1%82%d0%b8%d1%80%d0%b0-63-%d0%bc%d0%bb%d0%bd-%d0%bb%d0%b5%d0%b2%d0%b0-%d0%b2-%d0%b7%d0%b5%d0%bb%d0%b5%d0%bd%d0%b8-%d0%bf/", "text": "Общинската управа в Монтана започва основни ремонти на  парковете „Огоста” „Калето”, „Монтанензиум „ , „Централна градска градина” и  пешеходната алея „Хаджи Димитър”. Финансирането за обектите  е на стойност 6, 3 млн. лева и е осигурено по оперативната програма „Региони в растеж”.„Монтана има 600 декара паркове и сега започва ремонтът на вътрешния зелен пояс на града.  Надявам се по-голямата част от строителните работи да приключат до края на есента, а за следващата пролет да остане само допълнително озеленяване!”, заяви кметът Златко Живков.В парка „Калето”, който  е естествена връзка между вътрешността на Монтана и античната крепост над областния град, ще бъде направена рехабилитация на алеите, ще се поставят предпазни парапети, енергоспестяващо осветление,  система за  видео наблюдение, нови  пейки, кошчета за отпадъци и антипаркинг елементи на входовете.  Предвижда се и възстановяване на зелените площи, засаждане на нови дървесни видове, декоративни храсти и цветни градини. Обновяването и рехабилитацията на парк „Калето” ще струва 1 213 271,80 лв. Същите дейности ще бъдат извършени и в парк „Огоста”, където ще бъдат обособени зони за отдих, за спортни дейности и за игра.Паркът е естествено „предверие“ и основен пешеходен подход към градския стадион и за рехабилитацията му са определени 1 542 000 лв. Основна реконструкция на алеите ще има и в парк „Монтанензиум”. В него също ще бъде поставено енергоспестяващо осветление и система за видеонаблюдение. Паркът е едно от най-красивите места в централната част на Монтана с езеро във вътрешността.Проектирано е обособяване на зони за отдих, за детска игра, за артинсталации, поставяне на нови пейки, ново парково осветление, монтиране на напоителна система, чешми и антипаркинг елементи. За обновяването на парка ще бъдат изразходвани 1 470 172,62 лева. В най-стария парк в Монтана – Централната градска градина, ще бъде изградена нова алейна мрежа, ще се монтират енергоспестяващо осветление, система за видео наблюдение, пейки, беседки, катерушки, люлки и пързалки за деца, артинсталации, ново парково осветление и ще бъде обновена зелената система. Инвестицията за Централната градска градина е 826 818,36 лв.На булеварда-алея „Хаджи Димитър” пък ще бъде направена нова улична настилка, ще се сменят тротоарите и бордюрите и ще се  възстановят пешеходната зона и зелените площи. По протежението на трасето ще бъде обособена велоалея, а в района ще бъде изграден и фонтан. Инвестицията за бул. „Хаджи Димитър” е 1 053 999,85 лв.  ", "date": "2017.06.13", "title": " Монтана инвестира 6,3 млн. лева в зелени площи"}
{"url": "https://trud.bg/%d0%b3%d0%bb%d0%be%d0%b1%d0%b8%d1%85%d0%b0-46-%d1%88%d1%83%d0%bc%d0%b5%d0%bd%d1%86%d0%b8-%d0%b7%d0%b0-%d1%86%d0%b0%d0%bf%d0%b0%d0%bd%d0%b5/", "text": "Инспектори от община Шумен са съставили 46 акта на шуменци за различни замърсявания. По 44 от тях вече са издадени наказателни постановления и глобите възлизат на 6 150 лв., оповести Борислав Станев, гл. инспектор „Контрол по чистотата“ в кметството.Той предупреди, че изхвърлянето на непотребни мебели, техника, дрехи край контейнерите за смет също се брои за нарушение, ако не се прави в определени от общината дни. Графикът трябва да се спазва, защото след уикендите за изхвърляне, е предвидено събирането им в първите дни от работната седмица. Градът е разделен на две части от бул.“Симеон Велики“. Живеещите в северната част на Шумен /където чисти фирма „Екомакс“/ могат да освобождават жилища, мазета и тавани от едрогабаритни отпадъци всяка последна събота и неделя на месеца, а шуменците от южната част /фирма „РТК“/ могат да хвърлят всяка първа събота и неделя на месеца.От общината припомниха, че в сезона на ремонтите гражданите са длъжни да извозват големите количества строителни отпадъци до депото в село Златна нива. Подава се заявление в общината и извозването струва 3,50 лв./тон.В града са поставени специални контейнери за строителни отпадъци, но те са за малки количества. Големите количества дрехи също създават затруднения при преработка и депониране, и има лицензирани фирми, които ги събират и извозват. Шуменка, която освобождавала жилището си била подведена от помощници, които събрали всичко и го изхвърлили до контейнерите. Стигнало се до санкция за жената, а след това й се наложило да наеме втора фирма.", "date": "2017.06.13", "title": " Глобиха 46 шуменци за цапане"}
{"url": "https://trud.bg/%d0%b3%d1%80%d1%8a%d1%86%d0%ba%d0%b8%d1%82%d0%b5-%d0%b2%d0%bb%d0%b0%d1%81%d1%82%d0%b8-%d0%be%d0%b1%d1%8f%d0%b2%d0%b8%d1%85%d0%b0-%d0%b8%d0%b7%d0%b2%d1%8a%d0%bd%d1%80%d0%b5%d0%b4%d0%bd%d0%be-%d0%bf/", "text": "Гръцките власти обявиха извънредно положение на остров Лесбос след мощното земетресение, което отне живота на една жена и остави без дом повече от 800 души, съобщава електронното издание Ekathimerini.Трус със сила от 6,1 по скалата на Рихтер във водите на Егейско море бе усетен силно на Лесбос, но също и в съседна Турция.По данни на местните власти домовете на жителите на 12 села на острова са силно засегнати или унищожени от труса. По-голямата част от хората, чиито домове са пострадали, са настанени при роднини, в хотели или в съоръжения на военните.Земетресението бележи втората криза, която връхлита острова през последните две години, след като стотици хиляди мигранти и бежанци, включително много избягали от войната в Сирия и Ирак, преминаха през Лесбос на път за Европа.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " Гръцките власти обявиха извънредно положение на остров Лесбос\t\t\t"}
{"url": "https://trud.bg/%d0%b0%d0%bb%d0%bc%d0%b0%d0%bd%d0%b0%d1%85-%d1%81%d1%8a%d0%b1%d1%80%d0%b0-%d0%b8%d1%81%d1%82%d0%be%d1%80%d0%b8%d1%87%d0%b5%d1%81%d0%ba%d0%b8%d1%82%d0%b5-%d0%b8-%d0%bf%d1%80%d0%b8%d1%80%d0%be%d0%b4/", "text": "Алманах с над 1600 подводни и въздушни снимки и описание на флората, фауната и археологическите ценности по крайбрежието ни ще попълни фондовете на библиотеки, училища, университети и неправителствени организации. Изданието няма аналог през последните 40 г. То е дело на 10-членен екип от Института по океанология /ИО/, Природонаучния музей и Медицинския университет във Варна и е финансирано от компанията „Тотал Е&П България“ и партньорите й, ангажирани в проучвания на шелфа в блока „Хан Аспарух“.„Целият тираж от 1000 бройки ще бъде разпространен безплатно“, поясни управителят на дружеството  Кзавие Фожрас  В алманаха има 14 карти на чувствителните зони по крайбрежието. „Тези райони са уязвими от екологична, икономическа или историческа гледна точка“, разясни д-р Илиян Коцев от ИО.В листата влизат Бургаските езера, защитени местности като „Лимана“ и „Ракитника“ южно от нос Галата, както и подводният риф „Аладжа банка“ пред Златни пясъци. В картите са включени още богатите на археологически ценности райони на Стария Несебър и Созопол, а Варна и Златни пясъци са сред икономически чувствителните зони заради големия приток на туристи. Втори сондаж в блока „Хан Аспарух“ е планиран в края на лятото. Строгото европейско законодателство е гаранция, че при подобни дейности екологията ще бъде опазена, подчерта д-р Коцев.", "date": "2017.06.13", "title": " Алманах събра историческите и природни ценности по крайбрежието"}
{"url": "https://trud.bg/%d0%bc%d1%8a%d0%b6-%d0%bf%d0%be%d1%87%d0%b8%d0%bd%d0%b0-%d1%81%d0%bb%d0%b5%d0%b4-%d0%b0%d0%b2%d0%b0%d1%80%d0%b8%d1%8f-%d0%b2-%d0%b7%d0%b0%d0%b2%d0%be%d0%b4%d0%b0-%d0%b2-%d1%80%d0%b0%d0%b4%d0%be%d0%bc/", "text": "45-годишен мъж е починал след авария в завода за тежко машиностроене в Радомир. Това съобщиха от ОДМВР-Перник.На 12 юни около 09.00 часа в дежурната част РУ – Радомир е получен сигнал за гръмнал газопровод и пострадал човек на територията на завода за тежко машиностроене в града. Местопроизшествието е посетено от дежурна оперативна група на РУ – Радомир.Групата е установила, че около 08.30 часа зад пресовотермичен цех в следствие на изтичане на кислород е възникнала производствена авария. От възникналия огън е пострадал 45-годишен работник.Незабавно мъжът е транспортиран в реанимацията на УМБАЛСМ „Пирогов“ с 97% изгаряния и с опасност за живота. Рано тази сутрин, вследствие на раните си мъжът е починал.Започнато е досъдебно производство под надзора на Районна прокуратура – Радомир.", "date": "2017.06.13", "title": " Взрив на газ уби работник в завода за тежко машиностроене в Радомир"}
{"url": "https://trud.bg/%d0%b8%d0%bd%d1%81%d1%82%d0%b0%d0%bb%d0%b8%d1%80%d0%b0%d1%82-%d0%ba%d0%b0%d0%bc%d0%b5%d1%80%d0%b8-%d0%b7%d0%b0-%d0%b2%d0%b8%d0%b4%d0%b5%d0%be%d0%bd%d0%b0%d0%b1%d0%bb%d1%8e%d0%b4%d0%b5%d0%bd%d0%b8/", "text": "Инсталират камери за видеонаблюдение в различни обществени сгради и на невралгични места в Стражица. Устройствата са осигурени по проект, финансиран със средства от общинския бюджет. Разработката  „Изграждане на интегрирана система за видеонаблюдение и охрана на територията на община Стражица” е на стойност 405 424 лева. Изпълнява се поетапно за три години от 2016 до 2018 година включително. През миналата година е монтирано видеонаблюдението, което обхваща пътните входно- изходни артерии на града, както техника и камери в двата центъра за събиране, обработка на информацията и управление в РУ на полицията в Стражица, и в общинската администрация. През настоящата година се поставят камери в Здравния комплекс, в детските градини, в двете училища- СУ „Ангел Каралийчев“ и Професионалната гимназия по транспорт „Николай Райнов“. С устройства ще бъдат снабдени още социалните заведения,  кръстовищата, ЖП-гарата, градският пазар и детските площадки. Догодина предстои довършване на видеонаблюдението в други обществени сгради и на градския стадион. След приключване на проекта, градът ще бъде напълно обхванат и покрит с видеонаблюдение с цел да се повиши сигурността на жителите. От кметската управа обмислят на следващ етап камери да бъдат монтирани и по селата.", "date": "2017.06.13", "title": " Инсталират камери за видеонаблюдение в Стражишко по проект за 405 424 лв."}
{"url": "https://trud.bg/%d0%bf%d0%be%d0%bb%d0%b8%d1%86%d0%b8%d1%8f%d1%82%d0%b0-%d0%be%d0%b6%d1%8a%d0%bd%d0%b0-%d0%b4%d0%b2%d0%b5-%d0%bd%d0%b0%d1%80%d0%ba%d0%be%d0%b3%d1%80%d0%b0%d0%b4%d0%b8%d0%bd%d0%b8-%d0%ba%d1%80%d0%b0/", "text": "Две градини, засадени с канабис откри полицията в села край Монтана. Дрогата с общо тегло над 3 килограма е ожъната и конфискувана, съобщиха от Областната дирекция на МВР. В понеделник по обед пазителите на реда претърсили едноетажна къща и 1,4 декара двор в село Безденица, които са собственост на И.К.К /59 г./.При обиска са намерени и иззети около 20 грама суха зелена тревиста маса, която реагирала при полевия тест на канабис, както и 8 растения от вида на конопа с височина между 110 и 162 см и общо тегло 676 грама. По случая е образувано досъдебно производство. Същия ден към 17,00 след получен сигнал е извършено претърсване и в двуетажна къща с дворно място в село Мърчево. В жилището, собственост на П.А.П /60 г./ и А.Я.П. /65 ./, е открит найлонов плик, пълен с 59,5 грама суха зелена тревиста маса реагираща при направения тест на канабис. В двора зад имота са намерени и ожънати 12 растения от вида на конопа с размери от 20 см до 2,85 метра и общо тегло 2,400 килограма. И по този случай е образувано досъдебно производство.В последните седмици при акции срещу разпространението на дрога в Монтана и региона са открити цигари с нискокачествен канабис, които са обработени с отрови срещу насекоми, за да се увеличи силата на въздействието им, съобщиха криминалисти.Част от пласьорите признали, че пръскат отглеждания по дворове и стаи канабис с „Райд” и други препарати срещу комари и хлебарки, за да „удря по-яко”. Отровните химикали застрашават здравето, а и живота на употребявашите наркотиците, доста от които са млади хора, предупредиха полицаите.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " Полицията ожъна две наркоградини край Монтана\t\t\t"}
{"url": "https://trud.bg/%d0%bf%d1%8a%d1%80%d0%b2%d0%b0-%d1%84%d1%83%d1%82%d0%b1%d0%be%d0%bb%d0%bd%d0%b0-%d0%b7%d0%b2%d0%b5%d0%b7%d0%b4%d0%b0-%d0%ba%d0%b0%d1%86%d0%bd%d0%b0-%d0%b2-%d1%81%d0%be%d1%84%d0%b8%d1%8f-%d0%b8-%d1%81/", "text": "Дългогодишният футболист на „Манчестър Юнайтед“ и „Евертън“ и бивш национал на Англия, бранителят Фил Невил, вече е в София. Британецът е част от плеадата световни звезди, които утре вечер ще играят за благотворителна кауза на националния стадион „Васил Левски“.„Много е важно да доставим удоволствие на феновете – призна Невил на летище София. – Да спечелим повече пари за тази хубава кауза. Преди дни играх с Бербатов в друг подобен мач.“Братът на Гари Невил призна, че е доволен от факта, че през годините не му се е налагало да играе срещу легендата на България Христо Стоичков.„Сега Камата е по-бавен, но пак е страхотен футболист. Щастлив съм, че не трябваше да играя срещу Камата преди 20 години. Утре за първи път ще се изправя срещу него. Това е удоволствие, това е едно от мечтите ми“.", "date": "2017.06.13", "title": " Първа футболна звезда кацна в София и се преклони пред Камата"}
{"url": "https://trud.bg/361-%d1%83%d0%b2%d0%b5%d0%bb%d0%b8%d1%87%d0%b5%d0%bd%d0%b8%d0%b5-%d0%bd%d0%b0-%d0%b1%d1%80%d0%b8%d1%82%d0%b0%d0%bd%d1%86%d0%b8%d1%82%d0%b5-%d0%ba%d0%b0%d0%bd%d0%b4%d0%b8%d0%b4%d0%b0%d1%82%d1%81%d1%82/", "text": "Във връзка с решението на Великобритания да напусне структурите на Европейския съюз се наблюдава засилена тенденция британски граждани да кандидатстват за германски паспорт, предава агенция “Фокус“, по информация на телевизионния канал ZDF.По статистически данни през 2016 г. 2865 граждани на Обединеното кралство са сменили паспорта си с германски, като тази бройка е с 2,2 хиляди по-голяма в сравнение с 2015 г. Последното сочи, че само за една година е имало увеличение с 361% на британците, желаещи германско гражданство. ", "date": "2017.06.13", "title": " 361% увеличение на британците, кандидатствали за германски паспорт за една година"}
{"url": "https://trud.bg/%d1%82%d1%80%d0%b8-%d0%b0%d0%b2%d1%82%d0%be%d0%bc%d0%be%d0%b1%d0%b8%d0%bb%d0%b0-%d0%b8%d0%b7%d0%b3%d0%be%d1%80%d1%8f%d1%85%d0%b0-%d0%b2-%d1%80%d1%83%d1%81%d0%b5/", "text": "Около 4 часа тази нощ пред блок „Родопи“ в русенския квартал „Родина“ се чул мощен взрив, а след това пламнал пожар. На паркинга пред блока са горели три автомобила, предава  Два от тях са на един собственик, а третият – на негов съсед.Погледнах през прозореца, защото колата ми е отпред. Видях, че колите горят и гледах да спася каквото мога. Кола като гори, става страшно. Благодаря на момчетата от метанстанцията, че дадоха пожарогасител, защото не можех да отворя. Всичко гореше тука!Реакцията на трите пожарни екипа, изпратени на място, е била светкавична и огънят е потушен бързо. Опасността е била заради това, че само на метри от блока се намира метанстанция. По случая се води досъдебно производство за умишлен палеж. Работата по изясняването на инцидента продължава.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " Три автомобила горяха в Русе"}
{"url": "https://trud.bg/%d1%84%d0%b8%d0%b3%d0%be-%d0%be%d1%82-%d1%81%d0%be%d1%84%d0%b8%d1%8f-%d0%b2%d0%bf%d0%b5%d1%87%d0%b0%d1%82%d0%bb%d0%b5%d0%bd-%d1%81%d1%8a%d0%bc-%d0%be%d1%82-%d0%be%d1%80%d0%b3%d0%b0%d0%bd%d0%b8%d0%b7/", "text": "Носителят на „Златната топка“ и бивш футболист на „Реал“ (Мадрид) и „Барселона“, португалецът Луиш Фиго, призна, че организацията около благотворителния мач в София е на топ ниво.„Надявам се, че ще направим добър мач и ще се забавляваме – обясни утрешният съперник на Димитър Бербатов.  Ще имаме много добри играчи и в двата отбора. Ще се постараем да направим шоу.“„Впечатлен съм от организацията в София. Направили сте много, за да се получи един хубав празник за тази добра кауза. Благотворителността е най-важното в този мач, заради това го правим.“ ", "date": "2017.06.13", "title": " Фиго от София: Впечатлен съм от организацията"}
{"url": "https://trud.bg/%d0%b5%d1%80%d0%be%d0%b4%d0%be%d0%b3%d0%b0%d0%bd-%d0%bf%d0%be%d1%81%d1%80%d0%b5%d1%89%d0%b0-%d0%b1%d0%be%d1%80%d0%b8%d1%81%d0%be%d0%b2-%d0%b2-%d0%b1%d0%b5%d0%bb%d0%b8%d1%8f-%d0%b4%d0%b2%d0%be/", "text": "Турският президент Реджеп Ердоган  с премиера Бойко Борисов в новата си резиденция, построена през 2014 г. Разговорът между двамата ще започне точно в 16.30 часа в „Белия дворец”, а на него ще присъства единствено Вежди Рашидов.„Белият дворец” се простира върху площ от 4 декара, състои от една основна сграда и два тракта с офиси от двете й страни. Вътрешният двор на комплекса представлява огромна зелена площ с внушителни фонтани и джамия.Основната сграда на двореца е с площ 210 хиляди квадратни метра. В нея има стотици кабинети, галерии с антики и ценни картини. Килимите, по които ходят Ердоган и семейството му, струват близо 8.5 милиона евро, а в сградата се влиза през 3 метрови врати.В двореца има медийна зала, в която се следят всички публикации за Турция и президента. Има и бункер, в който той да се скрие при военно нападение.", "date": "2017.06.13", "title": " Еродоган посреща Борисов в „Белия дворец”\t\t\t"}
{"url": "https://trud.bg/%d0%bc%d1%8a%d0%b6-%d0%bd%d0%b0%d0%bc%d0%b5%d1%80%d0%b8-%d0%b2-%d0%b3%d0%b0%d1%80%d0%b0%d0%b6%d0%b0-%d1%81%d0%b8-%d0%b8%d0%b7%d0%b3%d1%83%d0%b1%d0%b5%d0%bd%d0%b0-%d0%ba%d0%b0%d1%80%d1%82%d0%b8%d0%bd/", "text": "Мъж в щата Аризона е намерил в гаража си изгубена картина на Джаксън Полък, която може да бъде оценена на 15 милиона долара, предава Си Ен Ен.Откритието е било направено, когато мъжът подреждал нещата в гаража си, на път да се премести в дом за възрастни.Негов съсед, който му помагал да опакова багажа си, видял картината и му предложил да я даде за оценка в аукционна къща.“Боже, това трябва да е дело на Джаксън Полък,“ спомня си собственикът на аукционната къща Джош Ливайн момента, когато е правил оценката.Противно на повечето предмети на изкуството в тази част на щата Аризона, в които преобладават традиционни мотиви от района, намерената картина е имала абстрактни детайли и ексцентрични форми, наподобяващи до голяма степен стила на Полък.За да може да се продаде на търг за голяма сума пари обаче, трябвало да се докаже автентичността на картината – дълъг и труден процес, който впоследствие дал резултат.След доказване на автентичността и известна доза реставрация, картината ще бъде изложена на търг. Началната цена ще бъде 5 милиона долара, като се предполага крайната цена да достигне до 10-15 милиона. ", "date": "2017.06.13", "title": " Мъж намери в гаража си изгубена картина на Джаксън Полък, която може да бъде оценена на 15 милиона долара"}
{"url": "https://trud.bg/%d0%ba%d0%bc%d0%b5%d1%82%d1%8a%d1%82-%d0%bd%d0%b0-%d0%b0%d0%bd%d0%ba%d0%b0%d1%80%d0%b0-%d1%82%d1%80%d1%83%d1%81%d1%8a%d1%82-%d0%b2-%d0%b5%d0%b3%d0%b5%d0%b9%d1%81%d0%ba%d0%be-%d0%bc%d0%be%d1%80%d0%b5/", "text": "Кметът на турската столица Анкара Мелих Гьокчек, допусна, че  от 6,1 по скалата на Рихтер може да е предизвикано от сеизмологични тестове.В тази връзка турският политик призова за предприемането на разследване, пише електронното издание Ekathimerini.„Мисля, че това може да е изкуствено земетресение. Не казвам, че е сигурно, но това е много сериозна възможност. Казвам, че определено трябва да се разследва. Имало ли е някакъв изследователски кораб, плаващ в близост до епицентъра? Ако е така, на коя държава принадлежи?“, пише кметът на Анкара в пост в социалната мрежа туитър.Това не е първият случай, в който Гьокче предполага, че умишлено е предизвикано земетресение, припомня гръцкото издание.", "date": "2017.06.13", "title": " Кметът на Анкара: Трусът в Егейско море може да е предизвикан от сеизмологични тестове"}
{"url": "https://trud.bg/%d0%b0%d1%80%d0%b5%d1%81%d1%82%d1%83%d0%b2%d0%b0%d1%85%d0%b0-%d0%bd%d0%b5%d0%bf%d1%8a%d0%bb%d0%bd%d0%be%d0%bb%d0%b5%d1%82%d0%b5%d0%bd-%d1%80%d0%b5%d1%86%d0%b8%d0%b4%d0%b8%d0%b2%d0%b8%d1%81%d1%82/", "text": "16-годишен рецидивист е арестуван за грабеж, съобщават от областната дирекция на МВР в Хасково. В деня на детето ненавършилият пълнолетие рецидивист  застигнал в гръб 60-годишна жена на улицата пред дома й на улица „Хан Омуртаг” в Хасково и със сила издърпал дамската й чанта. В нея имало 120 лева, лични документи и мобилен телефон. Момчето е от Стара Загора, с криминални прояви и е задържано до 24 часа по образуваното досъдебно производство.Димитрвградските полицаи задържали друг 20-годишен младеж  за кражба. Вчера следобяд в полицейското управление там е получен сигнал от мъж, че от автоборса е задигнат капак за картер на лек автомобил „Ауди”. Димитровградчанинът е задържан и е започнало бързо производство.", "date": "2017.06.13", "title": " Арестуваха непълнолетен рецидивист задигнал чанта от жена на улицата"}
{"url": "https://trud.bg/%d1%87%d0%b5%d1%82%d0%b8%d1%80%d0%b8-%d0%b8%d0%bd%d1%81%d1%82%d0%b8%d1%82%d1%83%d1%86%d0%b8%d0%b8-%d0%bd%d0%b0-%d0%bf%d1%80%d0%be%d0%b2%d0%b5%d1%80%d0%ba%d0%b8-%d0%b2-%d0%b1%d0%b5%d0%bd%d0%b7%d0%b8/", "text": "24 акта за установени административни нарушения, издали са 3 протокола за задължително предписание и 14 писмени разпореждания. Това е резултатът от междуведомствена проверка на МВР, Държавната агенция за метрологичен и технически надзор, НАП и Агенция „Митници“ в бензиностанции в страната.Във връзка с данъчни задължения е наложен запор на около 42 000 литра енергийни продукти и са иззети над 11000 лв. оборотни средства от обектите.В периода 8-9 юни, са извършени специализирани проверки на 21 обекта за търговия с енергийни продукти, разположени на територията на град София и областите София, Пловдив, Стара Загора, Кюстендил, Благоевград, Хасково, Сливен и Видин, съобщиха от МВР.Контролните действия са обезпечени от служители на Столичната и областни дирекции на МВР, Главна дирекция „Пожарна безопасност и защита на населението“, експерти от Държавната агенция за метрологичен и технически надзор, Националната агенция за приходите и Агенция „Митници“.В хода на проверките на две бензиностанции, разположени на територията на столицата, е установена липса на средства за измерване, при което за продаденото и полученото гориво не постъпва информация към приходните органи. По случая е образувано досъдебно производство за престъпление по чл. 234в от НК по описа на 09 РУ – СДВР, от данъчните власти е наложено обезпечение на цялото налично гориво.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " Четири институции на проверки в бензиностанции в 8 области в страната"}
{"url": "https://trud.bg/%d0%b7%d0%b0%d0%bf%d0%be%d1%87%d0%bd%d0%b0-%d0%be%d0%b1%d1%80%d0%b0%d0%b1%d0%be%d1%82%d0%ba%d0%b0%d1%82%d0%b0-%d0%bd%d0%b0-%d0%bf%d0%b0%d1%80%d0%ba%d0%be%d0%b2%d0%b5%d1%82%d0%b5-%d1%81%d1%80%d0%b5/", "text": "Днес започна годишната обработка на градините и парковете в столицата срещу бълхи, съобщиха от Столичната община.Извършват се и допълнителни обработки срещу кърлежите, чиято популация напоследък нараства.Обработките ще се изпълняват по приложените графици и при благоприятни метеорологични условия. Те ще се правят рано сутрин – до 10 ч. Графика може да видите  и .Третираните терени ще се обозначават от изпълнителите предварително с табели с информация за вида обработка – използвания препарат, карантинен период, фирмата изпълнител и телефон за контакт.Обработките в междублоковите пространства ще бъдат съобразени с косенето на тревните площи и до скоро извършените обработки там срещу кърлежи. За тези територии ще бъдат обявени графици допълнително. ", "date": "2017.06.13", "title": " Започна обработката на парковете срещу бълхи и кърлежи в София"}
{"url": "https://trud.bg/%d1%81%d0%be%d1%82%d0%b8%d1%80-%d1%86%d0%b0%d1%86%d0%b0%d1%80%d0%be%d0%b2-%d0%b5-%d0%bd%d0%b0-%d0%bf%d0%be%d1%81%d0%b5%d1%89%d0%b5%d0%bd%d0%b8%d0%b5-%d0%b2-%d0%b0%d0%b7%d0%b5%d1%80%d0%b1%d0%b0%d0%b9/", "text": "Главният прокурор Сотир Цацаров е на двудневно работно посещение в Азербейджан по покана на колегата си Закир Гаралов, съобщават от пресцентъра на прокуратурата. Взаимодействието по дела за правна помощ, усъвършенстването на електронните услуги, натовареността, атестирането и повишението на прокурори бяха сред темите на разговорите.Посещението е в рамките на подписаното едноодишно Споразумение за сътрудничество между прокуратурите на България и Азербейджан.„Правомощията на прокуратурата се простират до вратите на съда“, заяви г-н Цацаров. Според него, мястото на прокуратурата е в съдебната власт, тъй като тя защитава обществения интерес.Г-н Закиров от своя страна представи системата за атестации на прокурорите в Азербейджан. Ежегодно се провеждат тестови изпити на всички прокурори, резултатите от които се обработват в момента и веднага се предоставя резултатът. По този начин прокурорите са в течение както на законодателните промени, така и на съдебната практика.В рамките на визитата се провеждат срещи с министъра на правосъдието и с председателя на Върховния съд на Азербайджан-г-н Рамиз Рзаев и г-н Фикрат Маммадов.По време на посещението беше осъществена среща с президента на Азербайджан г-н Илхам Алиев. Г-н Алиев поздрави премиера на България г-н Бойко Борисов по случай личния му празник. Пред г-н Цацаров той изказа благодарност за добрите отношения с България и представи институционалните промени,които се въвеждат в Азербейджан.  Сред тях са повишаване на квалификацията на служителите в държавната администрация и в правоохранителните органи. Той заяви,че най-важно е създаването на добри условия за работа, за да може държавата да има изисквания към магистратите и служителите за качествен труд.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " Сотир Цацаров е на посещение в Азербайджан"}
{"url": "https://trud.bg/%d0%b0%d0%bd%d0%b0%d1%82%d0%be%d0%bb%d0%b8-%d0%ba%d0%b0%d1%80%d0%bf%d0%be%d0%b2-%d0%be%d1%82%d0%ba%d1%80%d0%b8%d0%b2%d0%b0-%d1%82%d1%83%d1%80%d0%bd%d0%b8%d1%80-%d0%bf%d0%be-%d1%88%d0%b0%d1%85-%d0%b7/", "text": "Световният шампион по шахмат Анатоли Карпов ще открие  турнира по шахмат „Тракийско конче“ в Стара Загора. Организатори на ХI – то издание на  турнира  за деца са народно читалище „Георги Бакалов 1933“ и Община Стара Загората. Откриването е в събота от 10.00 ч. в общинската спортна зала „Иван Вазов“. До момента за участие в турнира са се записали над 120 деца от Стара Загора, Свиленград, Пловдив, Казанлък, Раднево и др. Ще участват деца и от другия старозагорски клуб „Траяна“.Класираните на първите три места ще получат парични награди и медали, а останалите – грамоти.Програмата на гросмайстора в Стара Загора включва среща с любители шахматисти в парк „Пети октомври“ в 11.00 ч., посещение на Мемориалния комплекс „Бранителите на Стара Загора“ и други забележителности на града.Анатоли Карпов е 12-тият световен шампион по шахмат. Печели титлата в полуфинален мач срещу Виктор Корчной, тъй като световният шампион Боби Фишер не защитава титлата си. Остава в историята с невероятните си сблъсъци с Гари Каспаров, които след над 100 партии са с лек превес за Каспаров. Велик майстор на позиционната борба, ендшпилите и най-вече профилактиката и разгадаване замислите на противника. С голям принос за превръщане на шаха в професионален спорт. Роден на 23 май 1951г. в Русия, световен шампион от 1975 до 1985 г., Карпов е спечелил над 150 турнира.", "date": "2017.06.13", "title": " Анатоли Карпов открива турнир по шах за деца в Стара Загора"}
{"url": "https://trud.bg/%d0%b3%d1%83%d0%b1%d0%b5%d1%80%d0%bd%d0%b0%d1%82%d0%be%d1%80%d1%8a%d1%82-%d0%bd%d0%b0-%d0%bf%d0%bb%d0%be%d0%b2%d0%b4%d0%b8%d0%b2-%d1%81-%d0%b8%d0%b7%d0%bd%d0%b5%d1%81%d0%b5%d0%bd%d0%b8-%d0%bf%d1%80-2/", "text": "Губернаторът на Пловдив Здравко Димитров организира изнесени приемни във всички общини в областта, като по време на срещите с местните хора ще бъдат поставени и дискутирани възникнали проблеми с цел да се окаже съдействие те да бъдат решени на експертно ниво и в кратък срок.Първата такава изнесена приемна бе проведена в Община Карлово, а след 16 юни тази практика на областния управител продължава, като до края на месеца Здравко Димитров с екипа си от юристи и експерти ще посетят още 9 общини.На срещите са поканени кметове, общински съветници, експерти, граждани и представители на държавни институции, а първите посетени от губернатора общини на 16 юни ще са Асеновград и Лъки. На 19 юни ще има изнесена приемна в община Марица, на 20 юни – в Кричим и Стамболийски, на 22 юни – Садово и Първомай, на 23 юни – Съединение, а на 26 юни областният управител и експертите му ще бъдат в Перущица.", "date": "2017.06.13", "title": " Губернаторът на Пловдив с изнесени приемни във всички общини на областта"}
{"url": "https://trud.bg/%d1%81%d0%b8%d0%b3%d0%bd%d0%b0%d0%bb-%d0%b7%d0%b0-%d0%b1%d0%be%d0%bc%d0%b1%d0%b0-%d0%b7%d0%b0%d1%82%d0%b2%d0%be%d1%80%d0%b8-%d1%81%d1%8a%d0%b4%d0%b5%d0%b1%d0%bd%d0%b0%d1%82%d0%b0-%d0%bf%d0%b0%d0%bb/", "text": "Сигнал за поставено взривно устройство в Съдебната палата на пл. „Независимост“ №2 във Варна е получено минути след 14,30 часа в Първо Районно управление на МВР – Варна.Преустановени са съдебните заседания. Това съобщиха от пресцентъра на Апелативен съд-Варна. Съдиите и прокурорите, съдебната администрация и гражданите се извеждат от съдебната сграда.В тази сграда работят Окръжен съд – Варна, Апелативен съд – Варна, Окръжна прокуратура – Варна и Апелативна прокуратура – Варна.Служители на Първо Районно управление на МВР и на Съдебна охрана започнаха проверка за наличието на опасни предмети и вещества.След приключване на проверката, работата на институциите в Съдебната палата на пл. „Независимост“ ще бъде възстановена.", "date": "2017.06.13", "title": " Сигнал за бомба затвори Съдебната палата във Варна"}
{"url": "https://trud.bg/%d0%bb%d0%b8%d0%ba%d0%b2%d0%b8%d0%b4%d0%b8%d1%80%d0%b0%d1%85%d0%b0-14-%d0%bb%d0%be%d0%ba%d0%b0%d0%bb%d0%bd%d0%b8-%d1%81%d0%bc%d0%b5%d1%82%d0%b8%d1%89%d0%b0-%d0%b2-%d0%bf%d0%b0%d0%b7%d0%b0%d1%80%d0%b4/", "text": "Четири нерегламентирани сметища на територията на област Пазарджик и замърсявания с отпадъци на други 10 места в Община Велинград са ликвидирани в резултат на контролнатa дейност, дадените и изпълнени предписания от експертите на РИОСВ-Пазарджик.Почистено е замърсяване с битови и строителни отпадъци на 3 места в Община Панагюрище – входа на село Попинци, край чешма преди село Бъта и по пътя в местността „Свети Никола“, както и на крайпътна канавка до хотел „Сенатор“ в курорта Цигов чарк, намиращ се на територията на Община Батак.В периода от 12 май до 2 юни експерти на РИОСВ-Пазарджик извършиха 22 проверки за чистотата на републиканската и общинска пътна мрежа в областта и дадоха 9 предписания за отстраняване на замърсявания.Не са установени замърсявания на републикански и общински пътища и наличие на нерегламентирани сметища в 7 общини – Брацигово, Белово, Пещера, Лесичово, Ракитово и Стрелча. Предстои последващ контрол за изпълнение на дадените предписанията в общините Пазарджик и Септември.7 държавни горски и 2 ловни стопанства са уведомили екоинспекцията за предприети действия за опазване и поддръжка на чистотата на териториите от ДГФ (Държавния горски фонд), включително обслужващите пътища, пътни съоръжения, местата за отдих и къмпингуване.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " Ликвидираха 14 локални сметища в Пазарджишко, 10 от тях бяха във Велинград"}
{"url": "https://trud.bg/%d0%bc%d0%b5%d1%81%d1%82%d1%8f%d1%82-%d1%81%d1%80%d0%b5%d0%b4%d0%bd%d0%be%d0%b2%d0%b5%d0%ba%d0%be%d0%b2%d0%bd%d0%b8%d1%8f-%d0%bf%d0%b0%d0%bd%d0%b0%d0%b8%d1%80-%d0%b2-%d1%86%d0%b5%d0%bd%d1%82%d1%8a/", "text": "Тазгодишното издание на атрактивния Средновековен панаир в Асеновград ще се проведе за пръв път в самия център на града под Асеновата крепост, а не в местността „Свети Трифон“, където на 1 февруари по традиция се провежда пехливански борби. Алеите в парковете край река Чая ще се превърнат този уикенд на 17 и 18 юни в арена на битки и дуели между рицари, боляри и смели войни, а звънът на брони, мечове и щитове ще пробуди историята и ще върне участници и зрители назад в славното време на Второто българско царство и епохата на Цар Иван Асен Втори.Умели занаятчии ще демонстрират иконопис, живопис, тъкане на стан, грънчарство, монетосечене, плетене на ризници, обработка на кожа и различни умения, жизненоважни за оцеляването в онези дни. Участие в панаира ще вземат и възстановчици, които по автентичен начин ще пресъздадат средновековните бит и култура. Средновековният панаир ще провежда със съдействието на Община Асеновград и местният Исторически музей.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " Местят Средновековния панаир в центъра на Асеновград"}
{"url": "https://trud.bg/%d0%ba%d0%b8%d0%b9%d0%bd-%d1%84%d1%83%d1%82%d0%b1%d0%be%d0%bb%d1%8a%d1%82-%d0%b5-%d0%be%d0%b1%d1%89-%d0%b5%d0%b7%d0%b8%d0%ba-%d0%be%d0%b1%d0%b5%d0%b4%d0%b8%d0%bd%d1%8f%d0%b2%d0%b0%d1%89-%d0%b2%d1%81/", "text": "Легендата на Ейре и бивш съотборник на Димитър Бербатов в „Тотнъм“, нападателят Роби Кийн, също пристигна у нас за предстоящия благотворителен мач на националния стадион „Васил Левски“.Ирландецът се изказа изключително ласкаво за Берба и призна, че двамата са успели да съхранят приятелството си от „Уайт Харт Лейн“.„За мен е чест и привилегия да съм тук за такава добра кауза. С Бербатов сме добри приятели. Винаги сме имали добри отношения и на терена, и извън него.“„Футболът е игра, която обединява. Футболът е универсален език, който обединява всички“.Самият Кийн не изказа изключително топло и за други две родни звезди – Мартин Петров и Стилиян Петров, играли също във Висшата лига.", "date": "2017.06.13", "title": " Кийн: Футболът е общ език, обединяващ всички"}
{"url": "https://trud.bg/%d0%be%d1%82%d0%bb%d0%be%d0%b6%d0%b8%d1%85%d0%b0-%d0%b4%d0%b5%d0%bb%d0%be%d1%82%d0%be-%d1%81%d1%80%d0%b5%d1%89%d1%83-%d0%b0%d0%ba%d1%83%d1%88%d0%b5%d1%80%d0%ba%d0%b0%d1%82%d0%b0-%d0%b5%d0%bc%d0%b8/", "text": "Софийският градски съд отложи за след седмица делото срещу акушерката Емилия Ковачева, подсъдима за опит за убийство на новородено. Мотивът на съда да отложи разглеждането по същество на делото е  липсващи експертизи.Родителите на Никол, която вече е на две години, протестираха с цветя пред Съдебната палата. Събитието беше организирано в социалните мрежи, но малцина застанаха редом с Румен и Станислава Димитрови.„Този път сме с цветя, следващия път сме с яйца, другия път сме с павета. Не знам какво трябва да стане в тази държава, че да тръгне нещо да се случва. Не говорим за нашето дело. Нашето дело вече е отсвирена работа. Ходи, тича вече Никол. Ще ви я доведем другия път да потича тук малко, да я запозная лично с Емилия Ковачева. Чакаме Емилия Ковачева да заведе дело за агресивно дете и ние да сме реално хората, които да я представляваме“, обяви в ефира на  бащата Румен Димитров.Акушерката от болница „Софиямед“ е подсъдима за опит за убийство на новородено. Случаят, който шокира България, е от 18 април 2015 година, когато Никол е едва на 4 дена и по време на дежурството на Ковачева е пребита до смърт. Покрай разследването бяха изнесени данни и за други малтретирани от акушерката новородени. Делото върви бавно и мъчително заради непрекъснатите отводи, които адвокатът на Емилия Ковачева иска – ту на съда, ту на прокурора. Именно затова Румен Станислава Димитрови потърсиха външна подкрепа с цвете – днес пред Съдебната палата. Бащата на Никол коментира липсата на такава физическа подкрепа с това, че за пореден път е станало ясно, че хората са активни само от телефона или на компютъра си. И призна, че има страхове, че наказанието на Ковачева няма да е справедливо.", "date": "2017.06.13", "title": " Отложиха делото срещу акушерката Емилия Ковачева\t\t\t"}
{"url": "https://trud.bg/%d0%b7%d0%b0%d0%bb%d0%be%d0%b2%d0%b8%d1%85%d0%b0-%d0%b0%d0%b2%d1%82%d0%be%d1%80%d0%b0-%d0%bd%d0%b0-%d0%b3%d1%80%d0%b0%d0%b1%d0%b5%d0%b6-%d0%be%d1%82-%d0%b7%d0%bb%d0%b0%d1%82%d0%b0%d1%80%d1%81%d0%ba/", "text": "Полицаите от Четвърто РУ на МВР-Пловдив заедно с колегите си от РУ-Труд разкриха и заловиха автора на грабеж от златарски магазин, извършен в центъра на града под тепетата на 30 май.Разследването стартирало още същия ден след получен сигнал за престъплението от собственика на търговския обект. Той разказал, че преди обяд в магазина му влязъл мъж и издърпал насила от 63-годишната продавачка 2 златни колиета с общо тегло около 40 грама, след което избягал.При инцидента жената получила фрактура на едната ръка и е оказана медицинска помощ.Криминалистите влезли в дирите на 27-годишен жител от село Труд в хода на оперативно-издирвателните и след доклад на материалите в Районна прокуратура-Пловдив мъжът е задържан в полицейския арест за 72 часа и е привлечен като обвиняем по досъдебното производство.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " Заловиха автора на грабеж от златарски магазин на пъпа на Пловдив"}
{"url": "https://trud.bg/%d0%b9%d1%8a%d0%bb%d0%b4%d1%8a%d1%80%d1%8a%d0%bc-%d0%bf%d0%be%d0%b7%d0%b4%d1%80%d0%b0%d0%b2%d0%b8-%d0%b1%d0%be%d1%80%d0%b8%d1%81%d0%be%d0%b2-%d0%b7%d0%b0-%d1%80%d0%be%d0%b6%d0%b4%d0%b5%d0%bd%d0%b8/", "text": " Турският премиер Бинали Йълдъръм поздрави Бойко Борисов за рождения му ден по време на  завършила току що.Българският премиер подари на турския си колега кана – реплика от рогозенското съкровище.Всеки момент ще започне съвместната пресконференция на двамата премиери.„България е важен съсед на Турция. Ние сме приятели и съседи. Имаме стабилни отношения“, заявил Йълдъръм по време на срещата. Той благодарил на Борисов за солидарността по време на опита за преврат в Турция.„България е длъжна да работи за стабилни отношения с Турция. Вие сте наш съсед и партньор, който заедно с България пази границата.“ С тези думи Борисов се обърнал към турския си колега.На  16.30 ч. Борисов  с турския президент Реджеп Ердоган. На срещата от българска страна .", "date": "2017.06.13", "title": " Завърши срещата на Борисов с Йълдъръм\t\t\t"}
{"url": "https://trud.bg/%d0%b8-%d0%bd%d0%be%d1%80%d0%bc%d0%b0%d0%bb%d0%bd%d0%b0-%d0%b4%d1%8a%d1%80%d0%b6%d0%b0%d0%b2%d0%b0-%d0%bd%d0%b0-%d0%ba%d0%b0%d0%b4%d0%b8%d0%b5%d0%b2-%d0%be%d1%82%d1%82%d0%b5%d0%b3%d0%bb%d1%8f/", "text": " и нерегистрираната партия „Нормална държава“ оттегля подкрепата си от кметицата на столичния район „Младост“ Десислава Иванчева. Формацията на Георги Кадиев я подкрепи на изборите за районен кмет и изгради кампанията.„Когато от #НормалнаДържава подкрепихме Иванчева за кмет на р-н Младост през лятото на 2016, ние подкрепихме кауза- спиране на грабежа на района от поредица от кметове, спиране на строителството в зелени площи, по-добри услуги за гражданите, повече прозрачност и нулева корупция.Дадохме пълна, 100 %-ова логистична, идейна и финансова подкрепа без никакви условия, освен едно- добро управление на района.Ние спазихме предизборното си обещание да не се месим в управлението на района. Двамата зам.-кметове от #НормалнаДържава не бяха наложени от нас, а избрани от Иванчева. И двамата си тръгнаха от района след като видяха да се опорочава идеята, заради която хората ни подкрепиха.Заставам твърдо зад тях- арх. Иван Лапатов и Никола Вапцаров, и зад декларацията от днес на ИК „За Зелен Младост“ и ИК „За издигане на Десислава Иванчева“.Хаосът, който цари в района, не може да бъде толериран. Съмненията за манипулиране на обществени поръчки не могат да се подминат с лека ръка. Одобряването на спорни строежи поради нежелание и неумение да се чете документация е абсурдно.Извинявам се на хората на Младост. Продължавам да считам, че отстраняването на ГЕРБ и държането надалеч на другите партии на статуквото е правилното бъдеще за района.Извинявам се на хората от #НормалнаДържава, които дадоха нерви, време, усилия и лични финанси за една мечта- да защитаваме интересите на обществото. Направихме перфектната кампания за грешния човек.Извинявам се на семействата на хората от #НормалнаДържава и на моето семейство за всичко, което им причинихме. Не бяхме при вас, за да сме в Младост.Аз извлякох тежки поуки. Нежеланието ми да се намесвам кой от протестиращите да е кандидат за кмет доведе до избора на най-неподходящия. Желанието ми за привличане на гражданска подкрепа доведе до приток от „съседи“ и „съседки“, които липсваха, когато беше трудно, но бяха първи на яслата.Научих сурови уроци и ще нося тази вина пред гражданите на р-н Младост много време.Но моите грешки не са повод да се отказваме от битката срещу корумпираното управление на ГЕРБ в София, от демократичността при подкрепа на инициативи или от пряко участие на гражданите в управлението.Каузата остава.Продължаваме напред.“", "date": "2017.06.13", "title": " И „Нормална държава“ на Кадиев оттегля подкрепата си за кметицата на „Младост“ Иванчева"}
{"url": "https://trud.bg/%d0%b5%d0%ba%d1%81%d0%bf%d0%bb%d0%be%d0%b7%d0%b8%d1%8f-%d0%b8%d0%b7%d0%b1%d1%83%d1%85%d0%bd%d0%b0-%d0%bf%d1%80%d0%b5%d0%b4-%d0%b1%d1%80%d0%b8%d1%82%d0%b0%d0%bd%d1%81%d0%ba%d0%b0-%d0%b2%d0%be%d0%b5/", "text": "Малко преди обед пред британската военна база „Дакелия“ на остров Кипър е избухнала експлозия, в резултат на която е пострадал полицейски служител, предава Sky News.По данни на местни медии взривът е предизвикан от граната, хвърлена срещу служителя от мотоциклетист.Говорителят на полицията Кристиян Грей заяви, че разследването е в ход и властите разглеждат инцидента като криминална проява.„Няма структурни щети по сградата, само счупени прозорци“, подчерта Грей.", "date": "2017.06.13", "title": " Експлозия избухна пред британска военна база в Кипър\t\t\t"}
{"url": "https://trud.bg/%d0%ba%d0%be%d0%bb%d0%b5%d0%ba%d1%86%d0%b8%d0%be%d0%bd%d0%b5%d1%80-%d0%bd%d0%b0-%d0%bf%d1%80%d0%b8%d1%81%d1%8a%d0%b4%d0%b8-%d0%b2%d0%bb%d0%b8%d0%b7%d0%b0-%d0%b7%d0%b0-14-%d0%b8-%d0%bf%d1%8a%d1%82/", "text": "66-годишният „колекционер“ на присъди Димитър Димитров е на път да влезе за 14-и път в затвора, след като Районна прокуратура-Пловдив внесе във вторник в съда обвинителен акт срещу него за кражба.Обвиняемият е осъждан 13 пъти, а повечето от присъдите са за престъпления срещу собствеността, каквато ще е и 14-ата му. Тя ще е за опит за кражба от новострояща се сграда на метални тръби, които Димитър Димитров имал намерение да предаде на вторични суровини и да изкара някой и друв лев.Посегателството било извършено около 9 часа сутринта на 25 април 2015 г., като рецидивистът прескочил оградата, влязал в двора на строежа и започнал да изнася тръбите. Докато обикалял територията на строежа, се задействала охранителната система и веднага на място пристигнали служители на фирмата. Пред тях обвиняемият обяснил, че по указание на бригадир на име „Кольо“ трябвало да изнесе тръбите от обекта, след което той щял да дойде да ги откара с камион.След малко Димитър Димитров признал, че сам е изнесъл тръбите с намерение да ги открадне и предаде на вторични суровини. Охранителите се обадили в полицията и обвиняемият бил задържан. Разпитан в хода на досъдебното производство, Димитър Димитров се е признал за виновен.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " „Колекционер“ на присъди влиза за 14-и път в затвора, този път за кражба на метални тръби"}
{"url": "https://trud.bg/%d0%b7%d0%b0%d0%bc%d0%b5%d1%81%d1%82%d0%bd%d0%b8%d0%ba-%d0%ba%d0%bc%d0%b5%d1%82-%d0%bd%d0%b0-%d0%be%d0%b1%d1%89%d0%b8%d0%bd%d0%b0-%d0%b1%d0%bb%d0%b0%d0%b3%d0%be%d0%b5%d0%b2%d0%b3%d1%80%d0%b0%d0%b4/", "text": "Заместник-кметът по строителство и сигурност в община Благоевград инж. Янко Янков подаде оставка, която бе приета от кмета д-р Атанас Камбитов.Причините, посочени от инж. Янков в документа, са лични. Оставката е в сила от 12 юни 2017 г.", "date": "2017.06.13", "title": " Заместник-кмет на община Благоевград бе освободен от длъжност по взаимно съгласие"}
{"url": "https://trud.bg/%d0%bb%d0%b5%d0%b2%d1%81%d0%ba%d0%b8-%d0%bf%d1%80%d0%be%d0%b4%d1%8a%d0%bb%d0%b6%d0%b0%d0%b2%d0%b0-%d1%81-%d0%b1%d1%8a%d0%bb%d0%b3%d0%b0%d1%80%d1%81%d0%ba%d0%b0%d1%82%d0%b0-%d1%81%d0%b5%d0%bb%d0%b5/", "text": "„Левски“ продължава с представянето на нови футболисти. След стражът Александър Любенов, халфът Георги Ангелов, сега с тима подписа още един кадър на „синята“ школа – Иван Горанов. Договорът на футболиста е за срок от 3 години.„За мен е огромна чест да се върна в родния ми клуб – обяви Горанов. Няма много време за подготовка, но трябва да подготвим сериозно, за да сме готови за първия мач в Европа. Не мисля, че ще ми трябва време за адаптация. Бързо ще се адаптирам. Познавам се с голяма част от съотборниците ми.“", "date": "2017.06.13", "title": " „Левски“ продължава с българската селекция"}
{"url": "https://trud.bg/%d0%ba%d0%be%d1%80%d0%bd%d0%b5%d0%bb%d0%b8%d1%8f-%d0%bd%d0%b8%d0%bd%d0%be%d0%b2%d0%b0-%d1%89%d0%b5-%d0%b2%d0%bd%d0%b0%d1%81%d0%b5%d0%bc-%d0%b6%d0%b0%d0%bb%d0%b1%d0%b0-%d0%b4%d0%be-%d0%ba%d1%81-%d0%b7/", "text": "Внасяме жалба до Конституционния съд, с която искаме отмяна на текстове от Закона за публичните финанси – Министерски съвет разпределя средства субективно предимно към общини на ГЕРБ. Това каза лидерът на БСП Корнелия Нинова по време на пресконференция след съвместно заседание на кметовете от цялата страна, избрани от БСП, състава на Изпълнителното бюро на партията и народните представители от ПГ на „БСП за България”.Тя поясни, че жалбата ще бъде внесена тази седмица. „Става дума за чл. 51 ал. 2, в този закон, който дава възможност финансирането от държавата към общините да става не със Закона за бюджета, а с акт на Министерски съвет. Оценяваме това като изключително порочна практика, защото и по информация днес от дискусията на кметовете, а то се забелязва от последните години, ГЕРБ бюджетират изключително сгрешено“, коментира Нинова.По думите й те осигуряват излишъци и те не се обсъждат в парламента и разпределят там, а с постановление на Министерски съвет.„Очевидно е в последните години, че Министерски съвет разпределя тези средства субективно по политически причини, предимно към кметове и общини на ГЕРБ. Нашите кметове са изолирани и притискани, а в тези общини, където са избрани живеят български граждани с равни права“, подчерта лидерът на БСП.Тя поясни, че многократно са искали обсъждане, но не се е случило и затова БСП пристъпва към крайната мярка.", "date": "2017.06.13", "title": " Корнелия Нинова: Ще внасем жалба до КС за отмяна на текстове от Закона за публичните финанси"}
{"url": "https://trud.bg/%d0%be%d1%81%d1%82%d0%b0%d0%b2%d0%b0%d1%82-%d0%b2-%d0%b0%d1%80%d0%b5%d1%81%d1%82%d0%b0-%d0%b4%d0%b2%d0%b0%d0%bc%d0%b0%d1%82%d0%b0-%d0%bf%d0%be%d0%bb%d0%b8%d1%86%d0%b0%d0%b8-%d0%be%d1%82%d0%bc%d1%8a/", "text": "Двамата полицаи от Пловдив, обвинени в грабеж, остават в ареста, реши Окръжният съд. Решението на съда подлежи на обжалване на по-висока инстанция. Следващото заседание е насрочено за 20 юни от 10.30 часа в Апелативен съд.Петър Атанасов от Криминална полиция и Стефан Модев от Общинска полиция бяха задържани за това, че в качеството си на служители на реда на 27 май в Пловдив чрез употреба на сила и заплашване са отнели от български гражданин микробус „Фолксваген“, който е бил натоварен със 75 мастербокса цигари без акцизен бандерол, както и мобилен телефон.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " Остават в ареста двамата полицаи, отмъкнали бус пълен с контрабандни цигари"}
{"url": "https://trud.bg/%d0%b8%d0%bc%d0%b0%d0%bc%d0%b8%d1%82%d0%b5-%d0%b7%d0%b0%d0%bf%d0%be%d1%87%d0%b2%d0%b0%d1%82-%d1%81%d1%82%d0%b0%d1%87%d0%ba%d0%b0-%d1%81%d0%bb%d0%b5%d0%b4-%d0%b1%d0%b0%d0%b9%d1%80%d0%b0%d0%bc%d0%b0/", "text": "Имамите в България започват стачни действия заради неизплатени от три месеца заплати. Главно мюфтийство в момента не е в състояние да отдели пари от бюджета си за тях, заради едностранното разтрогване на протокола за двустранно сътрудничество между турския Дианет и българската Дирекция по вероизповеданията.Годишният бюджет на Главно мюфтийство е около 8 милиона лева, приходите от имоти и субсидиите от Дирекцията по вероизповеданията са малко над два милиона. Шестте милиона, които не достигат, досега са били получавани под формата на дарения от турския Дианет.Главният секретар на Главно мюфтийство Джейлян Фаик съобщи за , че това е причината да не се изплащат заплати на  около 600 имами в цялата страна. Те готвят стачни действия веднага след Байрама, сигнали за това вече са постъпили от няколко районни мюфтийства.Пред затваряне са и трите средни мюсюлмански духовни училища в Момчилград, Шумен и Русе. Съществува вариант тази есен в тях да няма прием на нови ученици. За да се провежда все още в тях нормален учебен процес, Главно мюфтийство сега е насочило към училищата и към Висшия ислямски институт целия си финансов ресурс.Според Джейлян Фаик мюфтийството е информирало за ситуацията Дирекцията по вероизповеданията, Президентството и Министерския съвет. До този момент нито една от институциите не се ангажирала с решаването на проблема.", "date": "2017.06.13", "title": " Имамите започват стачка след Байрама\t\t\t"}
{"url": "https://trud.bg/%d0%b9%d1%8a%d0%bb%d0%b4%d1%8a%d1%80%d1%8a%d0%bc-%d0%ba%d1%8a%d0%bc-%d0%b1%d0%be%d1%80%d0%b8%d1%81%d0%be%d0%b2-%d0%b2%d0%b8%d0%b5-%d1%81%d1%82%d0%b5-%d0%b3%d0%b0%d1%80%d0%b0%d0%bd%d1%82-%d0%ba%d0%be/", "text": "„Ще съхраним нашите граници, работим активно за просперитета на нашия регион. В срещите, които проведохме, успяхме да разгледаме нашите съседски отношения“, увери турския премиер Бинали Йълдъръм след срещата си с Бойко Борисов в Анкара. Той припомни, че през юли миналата година в Турция бе направен опит за преврат, упрекна Европа за мълчанието и благодари на Борисов за съпричастността на България.Той припомни, че през април в Турция имаше референдум, на който бе решено да се промени държавното устройство на страната.„Вашата подкрепа е важна за нас“, увери Йълдъръм. Той припомни, че в Турция живеят граждани с български произход и че в България има граждани с турски корени. Това е основание за още по-близките ни отношения. „Вие сте гарант, който предотвратява крайни националистически прояви“, обърна се към Борисов към турския премиер.„От следващата година България поема председателството на ЕС. Председателството е важно за европейската перспектива на Турция. Очакваме вашата подкрепа, имаме обща работа по контрола на бежанските потоци, по опазването на границите. България играе важна роля в регионалната сигурност“, каза още Йълдъръм. Той обясни, че двете държави могат да работят заедно по общи проекти и активно да си сътрудничат. „Могат да бъдат сформирани общи транзитни коридори“, увери турския премиер.„Европа трябва да преразгледа своята визия за Турция и да вземе решение. Турция иска преговорите да продължат и да станем пълноправен член на ЕС. Нашият президент демонстрира тази воля и желание на срещата на върха на НАТО“, подчерта Бинали Йълдъръм.Той пожела на премиера Бойко Борисов и на правителството му успех.Дворецът „Чанкая“, в който двамата премиери се срещнаха, за първи път е бил използван от основателя и първия президент на Република Турция Мустафа Кемал Ататюрк. Дворецът се смята за символ на републиката след създаването й през 1923 г.", "date": "2017.06.13", "title": " Йълдъръм към Борисов: Вие сте гарант, който предотвратява крайни националистически прояви\t\t\t"}
{"url": "https://trud.bg/%d0%be%d1%81%d1%82%d0%b0%d0%b2%d0%b8%d1%85%d0%b0-%d0%b2-%d0%b0%d1%80%d0%b5%d1%81%d1%82%d0%b0-%d0%bf%d0%bb%d0%be%d0%b2%d0%b4%d0%b8%d0%b2%d1%81%d0%ba%d0%b8%d1%82%d0%b5-%d0%bf%d0%be%d0%bb%d0%b8%d1%86/", "text": "Двамата пловдивски полицаи, които на 27 май вързаха със свински опашки контрабандиста на цигари без бандерол Ерхан Хакков и задигнаха 75 мастербокса (37 500 кутии) за близо 300 000 лв., остават за постоянно в ареста. Това е решението на съдията от Пловдивския окръжен съд Михаела Буюклиева, която уважи искането на прокурорката Анна Викова за налагане на най-тежката мярка за неотклонение „задържане под стража“ спрямо 32-годишния служител на Криминална полиция Петър Атанасов и 43-годишния Стефан Модев от Общинска полиция.Двамата се опитаха да скрият лицата си от тв камерите и обективите в Съдебната палата, а след това декларираха пред магистратите, че са невинни и не са извършили престъпленията, в които са обвинени.Оказа се, че сигналът за обира не е подаден от потърпевшия Ерхан Хакков, а от собственика на склада на „Кукленско шосе“, който видял баталните сцени с поставянето на белезници и връзването със свински опашки на наемателя си на записа от охранителните камери.Според адвокатите на двамата обвиняеми Зоя Тошкова и Светлана Званчева записите били много неясни. Те поставиха под съмнение и разпознаването от свидетели на техните клиенти. Атанасов и Модев пък твърдят, че отишли в склада на „Кукленско шосе“, за да търсят майстор за прахово боядисване на колите си.За престъплението по чл. 199 от Наказателния кодекс, по който са им повдигнати обвинения, законът предвижда затвор от 5 до 15 години плюс възможност за конфискация до 1/2  от имуществото на двамата обвиняеми. Стефан Модев е и с второ обвинение – по чл. 338 от НК за неправилно съхранение на законно притежавано оръжие. След като прехвърлили 75-те мастърбокса с цигари без бандерол от микробуса „Фолксваген“ на Ерхан Хакков в друг, собственост на Борислав Борисов, ченгетата оставили контрабандиста вързан и  потеглили в неизвестна посока.При претърсване в дома на Борисов разследващите намерили 12 пълни и 4 празни кашона с цигари „Бизнес Роялс“. От защитата попитаха риторично, защо прокуратурата не е повдигнала никакви обвинения на търговеца на контрабандни цигари Ерхан Хакков, а нарочили клиентите им, които никога не нарушавали реда и в служебните им досиета имало само награди.Определението на Окръжния съд в Пловдив не е окончателно и ще бъде обжалвано и протестирано от двете адвокатки пред Апелативния съд на 20 юни от 10 часа.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " Оставиха в ареста пловдивските полицаи, задигнали цигари за 300 000 лв. от контрабандист"}
{"url": "https://trud.bg/%d1%81%d1%8a%d0%b4%d1%8f%d1%82-%d0%b1%d0%b8%d0%b2%d1%88-%d0%b7%d0%b0%d1%82%d0%b2%d0%be%d1%80%d0%bd%d0%b8%d0%ba-%d0%b7%d0%b0-%d0%b3%d1%80%d0%b0%d0%b1%d0%b5%d0%b6-%d0%b8-%d0%be%d0%bf%d0%b8%d1%82-%d0%b7/", "text": "Окръжна прокуратура-Пловдив внесе във вторник обвинителен акт спрямо 27-годишния Левент Шабан за грабеж и опит за изнасилване на 81-годишна пастирка на кози на 25 март тази година.За престъплението по чл.199 ал.1, т.4, чл.198 ал.1 във връзка с чл. 29 ал.1 от НК, за което обвиняемият е предаден на съд, законът предвижда наказание от 3 до 10 години лишаване от свобода.Обвиняемият Левент Шабан е осъждан два пъти а изнасилване, като последната присъда е изтърпял на 23 декември 2011 г., когато е бил освободен от Затвора в Белене. През 2017 г. той работел като пастир в пловдивско село. На 25 март обвиняемият бил в селото и консумирал бира с приятели. В следобедните часове пострадалата 81-годишна жена била извела на полето край селото няколко кози. В един момент й направило впечатление, че Левент Шабан я следи. Той настигнал жената, съборил я на земята, започнал да я удря и направил опит да я изнасили.Пострадала се защитила, като го ударила с тояга и започнала да вика за помощ. Обвиняемият си тръгнал, но преди това ударил възрастната жена и издърпал от ръцете й мобилния телефон, за да не се обади в полицията. Спрямо него е взета от съда мярка за неотклонение „задържане под стража“.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " Съдят бивш затворник за грабеж и опит за изнасилване на 81-годишна пастирка на кози"}
{"url": "https://trud.bg/%d0%b2%d0%b8%d0%b6%d1%82%d0%b5-%d0%b8%d0%b7%d1%8f%d0%b2%d0%bb%d0%b5%d0%bd%d0%b8%d1%8f%d1%82%d0%b0-%d0%bd%d0%b0-%d0%b1%d0%be%d1%80%d0%b8%d1%81%d0%be%d0%b2-%d0%b8-%d0%b9%d1%8a%d0%bb%d0%b4%d1%8a%d1%80/", "text": "Поставяме си цел да се опитаме да възобновим отношенията, които бяха с Турция. Това заяви Бойко Борисов на брифинг в Резиденция Чанкая след срещата с турския му колега Бенали Йълдъръм.В момента се радваме на нисък натиск на бежанския поток, но това се дължи на споразумението между Турция и ЕС и това, че Турция полага огромни усилия да задържа бежанците в тези зони за сигурност, близко до конфликтите, каза още премиерът Бойко Борисов.„Действително, болшинството от държавите в Европа минаха през избори, в Турция беше референдума, у нас имаше избори. Много пъти се преминаха границите на добрия тон в изказванията, във всички посоки. Надяваме се, вече в по-спокойна обстановка, да се възвърне добрият тон, толерантността, защото нека си спомним за огромния натиск на бежанския поток, който беше върху нашите граници. Спомням си нощи, в които сме разговаряли с турската страна, за да направи необходимото и да ни помогне да опазим границата на България“, посочи Борисов.По думите му това е важно, защото нашата граница е граница и на Европейския съюз. „В момента се радваме на нисък натиск на бежанския поток, но това се дължи на споразумението между Турция и ЕС. И това, че Турция полага огромни усилия за задържане на бежанците в зоните за сигурност.“„Разбира се, след Берлин и Париж, Анкара има своя знак. България е на границата между Европа и Азия. Европа е нашето европейско семейство, Турция – нашият европейски съсед. Най-голям съсед. Ние трябва да положим усилия, особено през предстоящото председателство на България на Съвета на ЕС, с редица регионални и други мероприятия, действия, да се опитаме да нормализираме отношенията между ЕС и Турция. Нас пряко ни касае, защото това касае митническия съюз, Черноморското сътрудничество, огромните инвестиции, които Турция има в България“, подчерта премиерът.„Аз съм убеден, че със всеобщи усилия, може да нормализираме този процес. Разбира се, ще разговарям и с президента Ердоган сега, ще чуя какво мисли, но с колегата Йълдъръм, по всички теми, намерихме доста добро сближаване“, допълни още той. За пример Бойко Борисов даде енергийните проекти.Борисов изрази съжаление, че светът се е върнал назад в преговорите за климатичните промени.„Когато една коалиция е доминирана от ГЕРБ, промени с нашите съседи няма“, подчерта още българският премиер.„Всички са убедени, че правителството на България е твърдо в борбата с тероризма и опазването на границите.“, каза още той.„Това, че за ГЕРБ на тези избори гласуваха толкова много български мюсюлмани също е показателно…Мисля, че с годините направихме доста да си отвоюваме доверието и България и Турция могат да бъдат като еталон за добросъседство. Аз съм оптимист, че и колегите от ЕС ще нормализират отношенията – икономическите, финансовите, стокооборота между Турция и ЕС.“, каза още Бойко Борисов.„Турция продължава да счита, че за нея по-доброто развитие е ЕС, а в същото време е ЕС, а в същото време има доста европейски държави, които категорично са заявили, че не биха подкрепили подобно действие. Именно тук аз разчитам много на външните министри и дипломатите.“, коментира Борисов.През цялото време говорихме за взаимоотношенията в ЕС, но не искам да забравяме, че Турция е нашият партньор на южния фланг на НАТО. Много сме силни в изказванията, но трябва да си дадем сметка как би изглеждал южният фланг без Турция, каза още премиерът.Той заяви, че е оптимист, че ще се придвижим напред. „От името на България съм убеден, че и другите колеги в Европа мислят по същия начин. Много са свързани нашите икономики, на Европа с Турция, и сме длъжни да намерим нормалния тон за работа“, завърши Борисов. ", "date": "2017.06.13", "title": " Борисов към Йълдъръм: Благодарение на споразумението между Турция и ЕС се радваме на нисък бежански поток"}
{"url": "https://trud.bg/%d0%bf%d1%80%d0%b0%d0%b2%d0%bd%d0%b0%d1%82%d0%b0-%d0%ba%d0%be%d0%bc%d0%b8%d1%81%d0%b8%d1%8f-%d0%b2-%d0%bd%d1%81-%d0%bf%d1%80%d0%b8%d0%b5-%d0%bf%d1%80%d0%be%d0%b5%d0%ba%d1%82%d0%b0-%d0%b7%d0%b0/", "text": "С 12 гласа „за“ и 10 „против“  правната комисия в парламента прие проекта на ГЕРБ за промени в Изборния кодекс.Той предвижда въвеждане на   мажоритарна избирателна система с абсолютно мнозинство в два тура, създаване на 240 едномандатни изборни района и намаление на партийната субсидия на един лев.Проектът мина с гласовете на депутатите от ГЕРБ и на ДПС. Срещу него се обявиха депутатите от БСП и „Обединени патриоти“. Председателят на парламентарната група на „Обединени патриоти“ Волен Сидеров,въпреки че не е член на Комисията, дойде и поиска вносителите да оттеглят проекта. Същото желание имаше и заместник-председателят на парламента и депутат от БСП Валери Жаблянов, но това не се случи.Очаква се проектът да влезе на първо четене в пленарна зала още в четвъртък.Комисията по правни въпроси отхвърли Законопроекта за изменение и допълнение на Изборния кодекс, предложен от ДПС. „За“ гласуваха двама народни представители, 11 депутати бяха „против“, а 8 се въздържаха, с което предложението не бе прието. Законопроектът бе представен от народния представител от ДПС Хамид Хамид. Валери Жаблянов от БСП посочи, че въпросите за преференциите избирателните списъци, по които се осъществява изборът в чужбина трябва да намерят решение. По повод предложението на ДПС избирателната кампания да може да се води на майчин език Валери Жаблянов посочи: „Ако искаме да се приближим до стандартите на външни на България институции следва да имаме консенсус“, обясни той. „В момента такъв консенсус няма, последните парламентарни избори показаха какви прецеденти могат да възникнат, произнасянето по текста за воденето на кампанията на друг език, е ненавременно“, коментира Валери Жаблянов и заяви, че БСП няма да подкрепи законопроекта.От „Обединени патриоти“ обявиха, че също няма да подкрепят промените в Изборния кодекс, предложени от ДПС. Законопроектът предвижда премахването на квадратчето „Не подкрепям никого“ и заличаване на текста за задължителното гласуване.Парламентарната група настоява за въвеждане на правилата за образуване на избирателни секции извън страната, действали през 2014 и 2015 година. Избирателни секции да се образуват, където има дипломатическо или консулско представителство при наличие на не по-малко от 20 избиратели. Въз основа на подадените заявления да се образуват секции и извън дипломатическите и консулските представителства по преценка на ръководителите им.В законопроекта се предлага лица, които се самоопределят като принадлежащи към малцинства, да могат да използват своя майчин език по време на предизборната кампания. В случаите, когато кампанията се води на друг език, се осигурява превод на български език.Според ДПС ЦИК трябва да определя реда и да провежда жребии веднага след изтичане срока на регистрация на партии, инициативни комитети и коалиции за съответните избори. А на партиите и коалициите да се даде право при регистрация да нямат кандидат под номера на листата, който съвпада с номера на жребия. С промените според ДПС ще се избегне „феномена 15/15“.", "date": "2017.06.13", "title": " Правната комисия в НС  прие проекта за  въвеждане на мажоритарна избирателна система\t\t\t"}
{"url": "https://trud.bg/%d1%88%d0%be%d1%83-%d0%bf%d1%80%d0%b5%d0%b4%d0%b8-%d1%88%d0%be%d1%83%d1%82%d0%be-%d0%ba%d0%b0%d0%bc%d0%b0%d1%82%d0%b0-%d0%b4%d0%b0%d0%b2%d0%b0-%d0%b0%d0%b2%d1%82%d0%be%d0%b3%d1%80%d0%b0%d1%84%d0%b8/", "text": "Часове преди да излезе с митичния №8 на националния стадион „Васил Левски“ за благотворителния мач на Димитър Бербатов, легендата на българския футбол Христо Стоичков ще зарадва стотици млади таланти.Героят от САЩ 94 и носител на „Златната топка“ ще представи в София своята книга „Как да печелим във футбола: 88 съвета от номер 8“. Събитието ще се проведе в сряда от 12.00 ч. пред НДК – между Билетния център и Моста на влюбените.„Голяма част от тези правила използвах по време на богатата ми кариера като играч. Те ми помогнаха да спечеля толкова много победи, титли и призове, включително „Златната топка“. Тези малки хитринки бяха част от „моите тайни“ сред арсенала от оръжия, с които успявах и стигах до победата. Те ми даваха предимство или накланяха везните към мен, когато нещата са били „на кантар“. Други преоткрих като треньор, после и като тв анализатор, тъй като футболът е много бързо развиваща се игра, която изисква постоянно усъвършенстване и съобразяване с най-новите тенденции“, казва във въведението Стоичков за своите 88 правила.", "date": "2017.06.13", "title": " Шоу преди шоуто: Камата дава автографи и съвети"}
{"url": "https://trud.bg/%d0%b1%d0%be%d1%80%d0%b8%d1%81%d0%be%d0%b2-%d0%b7%d0%b0-%d0%b5%d0%bd%d0%b5%d1%80%d0%b3%d0%b8%d0%b9%d0%bd%d0%b8%d1%82%d0%b5-%d0%bf%d1%80%d0%be%d0%b5%d0%ba%d1%82%d0%b8-%d1%80%d0%b0%d0%b7%d1%87%d0%b8/", "text": "С тръгването на „Турски поток“ транзитът на газ през България ще спре. Надявам се газопреносната ни мрежа да не се превърне в излишни тръби, заяви Бойко Борисов по време наБинали Йълдъръм в Анкара.Той изрази надежда да получаваме газ от Турция, както и от Азербайджан през солунската връзка. Борисов обясни, че по време на срещата с Ердоган ще предложи да се тества реверса с Гърция с 200-300 млн. кубика газ.", "date": "2017.06.13", "title": " Борисов: За енергийните проекти разчитаме на Турция"}
{"url": "https://trud.bg/%d0%bf%d0%b5%d1%82%d0%b8%d1%8f%d1%82-street-masters-%d1%89%d0%b5-%d1%81%d0%b5-%d0%bf%d1%80%d0%be%d0%b2%d0%b5%d0%b4%d0%b5-%d0%be%d1%82-21-%d0%b4%d0%be-25-%d1%8e%d0%bd%d0%b8-%d0%b2-%d0%bf%d0%bb/", "text": "Петото издание на фестивала за градска кулутра „Street masters“ ще се проведе от 21 до 25 юни в Пловдив. От тази година събитието е част от програмата на „Пловдив – Европейска столица на културата-2019“, съобщиха организаторите му.Фестивалът залага на състезателния характер в бийтбокса и брейка, които ще се състоят на 23 и 24 юни на няколко сцени в града под тепетата. Тази година селекцията от артисти в различните стилове предлага изгряващи звезди в съответните изкуства с участници от над 30 държави от ЕС, САЩ, Южна Корея, Сингапур, Япония, Китай, Азербайджан и много други.Освен бийтбокс, графити и танци посетителите на „Street masters“ ще могат да видят и концертите на DUB PISTOLS и KiNK (Страхил Велчев) – едно от най-големите имена на световната електронна сцена, избиран е два пъти за най-добър live DJ изпълнител в света за 2015-а и 2016-а според Resident Advisor. Реге групата DUB PISTOLS пък ще закрие официалната програма на фестивала на 25 юни.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " Петият „Street masters“ ще се проведе от 21 до 25 юни в Пловдив"}
{"url": "https://trud.bg/%d0%b3%d0%be%d0%bb%d0%b4%d1%8a%d0%bd-%d1%81%d1%82%d0%b5%d0%b9%d1%82-%d0%b4%d0%b5%d1%82%d1%80%d0%be%d0%bd%d0%b8%d1%80%d0%b0-%d0%ba%d0%bb%d0%b8%d0%b2%d0%bb%d0%b0%d0%bd%d0%b4/", "text": "„Голдън Стейт Уориърс“ спечели титлата в НБА, след като детронира миналогодишния шампион „Кливланд Кавалиърс“ с 4-1 победи във финалната серия. След загубата в Охайо, която прекъсна серията им от 15 поредни победи в плейофите, „войните“ се върнаха на пътя на успеха в залата си в „Оукланд“ – триумф със 129:120 в петия мач. Така тимът спечели втора титла в рамките на 3 сезона и общо пета в историята на франчайза. Герой на мача бе Кевин Дюрант, завършил с 39 точки. За него пък триумфът беше първи, тъй като той не беше част от тима преди 2 години. „Вече знам, че да имаш съотборници, които те окуражават и ти дават крила, е най-ценното нещо в този живот” – заяви крилото. Той е и най-полезният играч във финалната серия с отбелязани  средно по 35,2 т.", "date": "2017.06.13", "title": " „Голдън Стейт“ детронира „Кливланд“ в НБА"}
{"url": "https://trud.bg/%d0%b7%d0%b0%d0%bf%d0%be%d1%87%d0%bd%d0%b0-%d1%81%d1%80%d0%b5%d1%89%d0%b0%d1%82%d0%b0-%d0%bd%d0%b0-%d0%b1%d0%be%d1%80%d0%b8%d1%81%d0%be%d0%b2-%d1%81-%d0%b5%d1%80%d0%b4%d0%be%d0%b3%d0%b0%d0%bd-%d1%81/", "text": "Започна срещата на българския премиер Бойко Борисов с турския президент Реждеп Ердоган.Срещата се провежда в Анкара от българска страна с премиера ще бъде .", "date": "2017.06.13", "title": " Започна срещата на Борисов с Ердоган (СНИМКИ)"}
{"url": "https://trud.bg/%d0%ba%d1%80%d0%b8%d1%81%d1%82%d0%b8%d0%b0%d0%bd%d0%be-%d1%80%d0%be%d0%bd%d0%b0%d0%bb%d0%b4%d0%be-%d0%be%d0%b1%d0%b2%d0%b8%d0%bd%d0%b5%d0%bd-%d0%b2-%d1%83%d0%ba%d1%80%d0%b8%d0%b2%d0%b0%d0%bd%d0%b5/", "text": "Прокуратурата в Мадрид е завела дело срещу Кристиано Роналдо за укриване на данъци на стойност 14.7 милиона евро за периода 2011- 2014 г., предава Би Би Си.Футболистът е обвинен, че съзнателно е използвал „бизнес структура“, за да прикрие доходите си от рекламни права.Към този момент Роналдо е заявил, че не се притеснява от нищо, тъй като няма какво да крие.", "date": "2017.06.13", "title": " Кристиано Роналдо обвинен в укриване на данъци"}
{"url": "https://trud.bg/%d1%82%d1%80%d1%8a%d0%bc%d0%bf-%d1%81-%d0%b3%d0%bd%d0%b5%d0%b2%d0%bd%d0%b8-%d0%bf%d1%83%d0%b1%d0%bb%d0%b8%d0%ba%d0%b0%d1%86%d0%b8%d0%b8-%d0%b2-%d1%82%d1%83%d0%b8%d1%82%d1%8a%d1%80-%d1%81%d0%bb%d0%b5/", "text": "Доналд Тръмп нападна с гневни публикации в Туитър блокирането на издадения от него указ срещу мигрантите и медийното отразяване на администрацията му, предава Тайм.След като , Тръмп пренесе яда си в Туитър, като вметна, че ще отнесе решението до Върховния съд.“Както се предвиждаше указът беше блокиран в такова опасно време за страната ни,“ коментира той в Туитър.   Указът беше блокиран въз основа на предишни публикации на президента в социалните мрежи, доказващи дискриминиращата същност (дискриминация по националност) на указа – нещо, което е в противовес с американския закон за имиграцията.Едновременно с нападките към блокирането на указа Тръмп публикува и по адрес на медиите, обвинявайки репортери в “писането на умишлено неверни статии и използването на съмнителни източници с цел  очерняне“.  ", "date": "2017.06.13", "title": " Тръмп с гневни публикации в Туитър след блокирането на указа му срещу мигрантите"}
{"url": "https://trud.bg/%d1%81%d1%8a%d0%b1%d0%be%d1%80-%d0%bd%d0%b0-%d1%87%d0%b8%d1%82%d0%b0%d0%bb%d0%b8%d1%89%d0%b0%d1%82%d0%b0-%d0%bf%d1%80%d0%be%d0%b2%d0%b5%d0%b4%d0%be%d1%85%d0%b0-%d0%b2-%d0%b5%d0%bb%d0%b5%d0%bd%d0%b0/", "text": "Съборът на народните читалища в община Елена се утвърди като една добра традиция в края на творческия сезон на читалищните самодейни колективи. Домакин на поредния 17-ти събор бе едно от най-старите читалища в общината – в село Чакали, основано през 1890 г., носещо името на поета Христо Смирненски. На неговата сцена се изявиха близо 200 самодейци от певчески групи, танцови състави и индивидуални изпълнители от 15 читалища.Както повелява традицията, събитието откри председателят на читалището-домакин Елеонора Иванова, за която повече от 40 години то е втория й дом. След пламенното й слово микрофонът взе нейната внучка, също Елеонора, водеща на богатата петчасова концертна програма, в която участваха от 8 до 88-годишни изпълнители.Кметът инж. Дилян Млъзев награди с грамоти читалищните председатели и благодари на самодейците за труда и себераздаването да съхранят и обогатяват местните традиции. Изпълнението на българския химн от певческата група „Полифония“ към еленското читалище изправи на крака и публика, и участници, а накрая всички се хванаха на весело хоро.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " Събор на читалищата проведоха в Елена"}
{"url": "https://trud.bg/%d1%82%d1%80%d0%b8-%d0%bd%d0%be%d0%b2%d0%b8-%d1%81%d0%bb%d1%83%d1%87%d0%b0%d1%8f-%d0%bd%d0%b0-%d0%bc%d0%b0%d1%80%d1%81%d0%b8%d0%bb%d1%81%d0%ba%d0%b0-%d1%82%d1%80%d0%b5%d1%81%d0%ba%d0%b0-%d0%b2-%d0%bf/", "text": "Три нови случая на пациенти с марсилска треска в Пазарджишка област след ухапване от кърлежи са установени в периода от 5 до 11 юни. С тях регистрараните заболели в региона от началото на сезона с коварното заболяване стават петима.За същия период има още един диагностициран с морбили и с него заболелите от дребна шарка в региона стават 10 за последните 4 седмици.Между 5 и 11 юни в Пазарджишка област са регистрирани 3 случая на заболели от салмонелоза, двама с остър вирусен хепатит и по един от дизентерия (шигелоза) и скарлатина. Има и 8 пациенти с варицела.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " Три нови случая на марсилска треска в Пазарджик за седмица"}
{"url": "https://trud.bg/%d0%bd%d0%b8%d0%ba%d0%be%d0%bb%d0%b0%d0%b9-%d0%bd%d0%b0%d0%bd%d0%ba%d0%be%d0%b2-%d0%bd%d0%b0%d0%b7%d0%bd%d0%b0%d1%87%d0%b8-%d0%b4%d0%b2%d0%b0%d0%bc%d0%b0-%d0%bd%d0%be%d0%b2%d0%b8-%d1%87%d0%bb%d0%b5/", "text": "Със заповед на министъра на регионалното развитие и благоустройството Николай Нанков за членове на Управителния съвет на Агенция „Пътна инфраструктура“ от днес са назначени инж. Веселин Давидов и инж. Светослав Глосов. Това съобщиха от пресцентъра на МРРБ.Веселин Давидов е строителен инженер от Техническия Университет Берлин със специализации в областта на пътното строителство и строителната икономика. Досега той беше управител на Научноизследователския строителен институт – НИСИ.Другият новоназначен член в УС на АПИ – инж. Светослав Глосов, досега заемаше поста почетен председател на Камарата на строителите в България. От ръководството на агенцията е освободена инж. Илиана Захариева.", "date": "2017.06.13", "title": " Николай Нанков назначи двама нови членове на Управителния съвет на АПИ"}
{"url": "https://trud.bg/%d1%81%d0%b0%d0%bc%d0%be%d1%83%d0%b1%d0%b8%d0%b5%d1%86-%d1%81%d0%ba%d0%be%d1%87%d0%b8-%d1%81%d0%bb%d0%b5%d0%b4-3-%d1%87%d0%b0%d1%81%d0%b0-%d1%81%d0%bf%d0%b0%d1%81%d0%b8%d1%82%d0%b5%d0%bb%d0%bd%d0%b0/", "text": "Шуменец на 27 г. реши да скача от 6-ия етаж на апартамента си, спасители го разубеждаха 3 часа, но към 16,30 часа във вторник той предприе решително действие. Беше откаран в критично състояние в шокова зала на спешно приемно отделение. Лекари се бориха за живота му, но въпреки това самоубиецът  почина в шуменската болница от травмите си.Извънредният инцидент събра минути след 13,47 часа десетки спасители на ул.“Жечко Спиридонов“ – полицаи, служители от пожарната служба с два специализирани автомобила и медицински екип с линейка. Сигналът бил подаден от гражданин, който видял как мъжът виси от остъклената тераса. Психолог от областната полицейска дирекция влезе в жилището и през цялото време опитната дама преговаряше с мъжа да се откаже от намеренията си. На моменти ясно се виждаше как дори му държи ръката. Шуменецът стоеше с преметнати два крака през парапета на терасата, на моменти излизаше целия извън балкона и дори затваряше прозореца зад гърба си. Накрая скочи за ужас на спасителите си.Мъжът е страдал от психиатрично заболяване и е спрял да взема лекарствата си, казаха запознати на място. Живеел с майка си и баща си. Майката му забранявала да пие и да пуши цигари, заради медикаментите, но затова отношенията със сина били обтегнати. Според запознати, синът казал на баща си, че такъв живот му е омръзнал.По време на спасителната акция бащата обяснил на полицаите проблема и веднага били купени цигари и бира. Шуменецът работел като берач на череши, а тази седмица трябвало да започне друга работа, раказаха потресени съседи.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " Самоубиец скочи от 6-ия етаж след 3 часа спасителна акция\t\t\t"}
{"url": "https://trud.bg/%d0%b5%d0%ba%d0%be-%d0%b0%d1%80%d1%82-%d1%84%d0%b5%d1%81%d1%82%d0%b8%d0%b2%d0%b0%d0%bb-%d0%bd%d0%b0-%d1%81%d1%8a%d0%b2%d1%80%d0%b5%d0%bc%d0%b5%d0%bd%d0%bd%d0%be%d1%82%d0%be-%d0%b8%d0%b7%d0%ba%d1%83/", "text": "За втори път Благоевград ще бъде домакин на Еко арт фестивал на съвременното изкуство. От 14 до 18 юни, областния център на Пиринско, става център за изкуство.Името на фестивала не е случайно. Мястото на неговото  провеждане е парк „Бачиново“ и поречието на река Благоевградска Бистрица. Началото на Еко арт фестивал на съвременното изкуство ще бъде поставено от 17.00 часа. Темата на фестивала е „Карусел“. Куратор  е Дойчин Русев, а организатор е Сашо Стоицов. Участие ще вземат Дан Тенев, Дойчин Русев, Красимир Добрев, Стела Василева, Цветан Кръстев, Юри Марков, Янко Стоицов.„Фестивалът за съвременно изкуство на открито е едно продължение на уникалната природна среда на парк „Бачиново”. Той изцяло е насочен към развитието на съвременните форми на изкуството в съзвучие с и като продължение на природата с нейния кръговрат. Фестивалът е насочен към приобщаване на различни възрастови групи и цели преоценка на отношението ни към уникалната природа в региона и преосмисляне на ролята ни в опазването на околната среда. Осъзнаване на значението на рециклирането на ресурсите и новите, природощадящи източници на енергия е основната идея на фестивала. Чрез средствата на изкуството на открито целим да инспирираме зрителите в посока на това, как да сведем до минимум вредното влияние на човешката дейност върху планетата“, казва Дойчин Русев. Той допълва, че със своя фокус към екологична устойчивост фестивалът е едно изключително събитие за онези, които искат да се разхождат сред природата и същевременно да се радват на съвременно изкуство в действие.Еко арт фестивалът за съвременно изкуство, включва формите на land art и пърформанс. Това е една изключителна възможност чрез средствата на съвременното изкуство на открито то да бъде представено на зрителя в неговата естествена среда за отдих. Със своите специфични дадености и неповторима красота природен парк „Бачиново” и река „Бистрица” създават една великолепна възможност именно за това.", "date": "2017.06.13", "title": " Еко арт фестивал на съвременното изкуство отново завладява Благоевград"}
{"url": "https://trud.bg/%d0%b3%d1%80%d0%b8%d0%b3%d0%be%d1%80-%d1%81%d1%80%d0%b5%d1%89%d1%83-%d0%bd%d0%b5%d1%83%d0%b4%d0%be%d0%b1%d0%b5%d0%bd-%d0%bf%d0%be%d0%bb%d1%8f%d0%ba/", "text": "Григор Димитров ще има тежка задача в първия си мач от сезона на трева. Българският тенисист, който е поставен под №7 в основната схема, излиза срещу Йежи Янович във втория кръг от турнира в Щутгарт (Германия). На старта 204-сантиметровият поляк надигра с 6:4, 3:6, 6:3 Андрей Кузнецов (Русия). 26-годишният Янович има полуфинал на „Уимбълдън“ от 2013-а, но в момента е 155-и в света. Двамата с Димитров са се срещали 3 пъти като балансът е 2-1 победи в полза на българина. Последният им мач беше във втория кръг на турнира в София през февруари, където Григор загуби първия сет, но впоследствие след драматичен обрат успя да спечели.", "date": "2017.06.13", "title": " Григор срещу неудобен поляк"}
{"url": "https://trud.bg/%d0%b0%d1%80%d0%b5%d1%81%d1%82%d1%83%d0%b2%d0%b0%d1%85%d0%b0-%d1%87%d0%b5%d1%82%d0%b8%d1%80%d0%b8%d0%bc%d0%b0-%d0%b2-%d0%bf%d1%8a%d1%80%d0%b2%d0%be%d0%bc%d0%b0%d0%b9-%d0%b7%d0%b0-%d0%bf%d1%80%d0%be/", "text": "Четирима души са били задържани в Първомай при специализирана операция за противодействие на производството и разпространението на наркотични вещества. Акцията е била под наблюдението на прокуратурата и е реализирана от местни полицаи. Извършени са процесуални и следствени действия на частен адрес, обитаван от 25-годишен мъж и 24-годишната му приятелка, които са криминално проявени и осъждани за незаконната дейност.При претърсването разследващите открили 4 саксии с канабисови растения, 2,797 грама суха листна маса марихуана и електронна везна. В рамките на операцията били заловени и първомайци на 30 и 20 години, на които мъжът и жената доставили 0,396 грама марихуана. По случая са образувани бързи производства, а четиримата са задържани за срок до 24 часа.С постановление на Окръжна прокуратура – Пловдив на 25-годишния мъж и 24-годишната жена са взети мерки за неотклонение „задържане под стража“ до 72 часа. Работата по пълното документиране на случая продължава разследващ полицай от РУ на МВР-Първомай.", "date": "2017.06.13", "title": " Арестуваха четирима в Първомай за производство и разпространение на марихуана"}
{"url": "https://trud.bg/%d0%b4%d0%b5%d0%bf%d0%b0%d1%80%d1%82%d0%b0%d0%bc%d0%b5%d0%bd%d1%82-%d0%b7%d0%b0-%d0%ba%d0%b2%d0%b0%d0%bb%d0%b8%d1%84%d0%b8%d0%ba%d0%b0%d1%86%d0%b8%d1%8f-%d0%bd%d0%b0-%d0%bf%d0%b5%d0%b4%d0%b0%d0%b3/", "text": "Департамент за квалификация и професионално развитие на педагогическите специалисти (ДКПРПС) в Пловдивския университет „Паисий Хилендарски“ бе открит днес от проф. д-р Запрян Козлуджов, ректор на вуза.Сред официалните гости на церемонията в новата сграда на ПУ бяха Наталия Михалевска, шеф на дирекция  „Образование на българите зад граница и училищна мрежа“ в МОН, Маргарита Бозова, директор на Националния център за повишаване на квалификацията на педагогическите специалисти-Банкя, Юлиян Петров, председател на синдикат „Образование“ към КТ „Подкрепа“, проф. д.п.н. Румяна Танкова, декан на Педагогическия факултет в ПУ и зам.-ректорите доц. д-р Мария Стоянова и проф. д-р Христо Крушков.Проф. д-р  Козлуджов припомни, че департаментът е създаден на 21 ноември 2016 г. и като специализирано основно звено на ПУ е оторизиран да извършва квалификацията на педагогическите специалисти и провежда процедури за придобиване на професионално-квалификационни степени.  Наталия Михалевска пък заяви, че най-добрата формула за квалификация на педагогическите специалисти е съчетаването на аудиторни, практически и дистанционни занятия, каквито възможности ще предлага новият департамент на ПУ.  Михалевска сподели също, че към момента над 400 български учители в чужбина се нуждаят спешно от квалификация и че тя самата би им препоръчала да специализират в Пловдивския университет.„За голяма част от тези преподаватели в Чикаго, Рим и Пекин Пловдив е роден град“, допълни Михалевска. Деканът на Педагогическия факултет проф. д.п.н. Румяна Танкова припомни големия опит в сферата на продължаващото образование на педагозите. ПФ е участвал в 6 обществени поръчки на МОН по различни програми за квалификация на учители и в размике на тези проекти за 3 години са обучени почти 10 000 учители от цялата страна. „Имали сме успешно сътрудничество и с Асоциацията на българските училища в чужбина. Работихме и по проекта „По-добри учители, по-добро образование“, в който бяхме наставници на 100 учители и директори на училища и натрупахме много опит. Първоначално планираният център за квалификация прерасна в департамент, сега мечтата ни е той да се утвърди като най-добрия в Южна България“ декларира проф. Танкова.„От създаването на департамента през ноември 2016 г. до официалното му откриване на 13 юни сме подготвили 157 учебни програми за краткосрочни курсове за присъждане на квалификационни кредити“, обяви директорът на Департамента за квалификация и професионално развитие на педагогическите специалисти и зам.-декан на Педагогическия факултет проф. д-р Галин Цоков. Той разкри, че Департаментът на ПУ „Паисий Хилендарски“ стартира съвместно обучение на учители с 2 американски университета – Банк Стрийт Колидж ъф Едюкейшън и Колумбийския университет. Проектът тъкмо започва и през есента ще продължи в няколко модула, обясни проф. Цоков. Предстои да започне и проект, по който преподаватели от двете американски образователни институции ще обучават в няколко програми. По едната от тях училищни директори и учители ще се запознаят с нови методи на преподаване, като е предвидена и подготовка на т.нар. „технологични училищни директори“.", "date": "2017.06.13", "title": " Департамент за квалификация на педагози откриха в ПУ „Паисий Хилендарски“\t\t\t"}
{"url": "https://trud.bg/%d0%b2-%d0%bb%d0%b5%d0%b2%d1%81%d0%ba%d0%b8-%d0%bf%d0%b0%d0%ba-%d0%b8%d0%bc%d0%b0-%d1%80%d0%b0%d0%b7%d0%bc%d0%b8%d0%bd%d0%b0%d0%b2%d0%b0%d0%bd%d0%b5/", "text": " Напрежение съпътства „Левски“ на старта на подготовката за новия сезон. Клубът се раздели с дългогодишния футболист и капитан на тима Веселин Минев. 36-годишният защитник призна, че не е впечатлен от начина, по който е освободен от клуба. „Не се прави така – обясни Минев пред „Спортал“. – С изпълнителния директор Красимир Иванов се разбрах за две минути, но на други трябваше да им обяснявам, че не е това начинът. Разбирам напълно решението, че искат да правят нов отбор, с по-млади играчи. Това е нормално и не се сърдя на никой. Но…шест души ми звъняха да не идвам на първата тренировка.“ На коренно различно мнение бе Николай Митов, според когото раздялата е била напълно коректна. „Най-тежък беше разговорът с Веско Минев – разкри пред „Гонг“ старши треньорът, чиято оставка бе поискана от феновете в последния мач на „Левски“ – срещу „Верея“, спечелен с дузпи. – Разделяме се абсолютно приятелски. Веско е бил капитан, нормално е да се раздели като бял човек.“ За подобен хаос призна и вече бившият скаут на тима Георги Чиликов, както и бившия треньор Любко Петрович. В часовете преди първото занимание „сините“ представиха официално като нови попълнения юношите на тима Иван Горанов и Антонио Вутов, както и бившият нападател на ЦСКА – румънеца Сержиу Буш. Митов обеща да има още нови играчи в следващите дни: „На два-три поста трябва да се подсилим. Подготовката е направена, всичко е концентрирано към първия кръг на евротурнирите. С това време, което имаме, сме длъжни да се подготвим добре. Оправдания не може да търсим.“", "date": "2017.06.13", "title": " В „Левски“ пак има разминаване"}
{"url": "https://trud.bg/%d1%82%d1%83%d1%80%d1%81%d0%ba%d0%b8%d1%8f%d1%82-%d0%bf%d0%be%d1%81%d0%bb%d0%b0%d0%bd%d0%b8%d0%ba-%d0%b3%d1%8c%d0%be%d0%ba%d1%87%d0%b5-%d0%b5-%d0%be%d1%82%d1%81%d1%8a%d1%81%d1%82%d0%b2%d0%b0%d0%bb/", "text": "Посланикът на Турция в България Сюлейман Гьокче не е присъствал на срещата между външните министри на двете държави Екатерина Захариева и Мевлют Чавушоглу, въпреки че по протокол е трябвало да бъде там. Българският посланик в Турция Надежда Нейнски е била на срещата.Премиерът Бойко Борисов е подарил на турския президент Реджеп Ердоган реплика на съд киликс от Голямата косматка.Българският министър-председател не направи изявление след срещата и делегацията отпътува към Истанбул, където я очаква вечеря ифтар.", "date": "2017.06.13", "title": " Турският посланик Гьокче е отсъствал от срещата на външните министри на България и Турция в Анкара\t\t\t"}
{"url": "https://trud.bg/%d0%b1%d0%b5%d1%80%d0%b1%d0%b0%d1%82%d0%be%d0%b2-%d1%83%d1%81%d0%bf%d0%be%d0%ba%d0%be%d0%b8-%d0%b2%d1%81%d0%b8%d1%87%d0%ba%d0%b8-%d0%b7%d0%b2%d0%b5%d0%b7%d0%b4%d0%b8-%d1%81%d0%b0-%d1%82%d1%83%d0%ba/", "text": "Димитър Бербатов успокои феновете преди шоу мача срещу фондацията на Луиш Фиго утре вечер. Нападателят призна, че поканените световни звезди вече са в София.„Абсолютно всички са тук, чакаме още някои – обясни с типичен спокоен тон Бербатов. –  За момента никой не се е оплакал. Щом са щастливи и усмихнати и дават интервюта, значи всичко е наред. Организацията е голяма и сложна, но с нашия екип се справяме перфектно. Самият мач – ще покажем всеки какво може.“Бившите съотборници на нападателя Роби Кийн, Патрис Евра, Неманя Видич, Пол Скоулс вече са в България, а с тях е треньорът Мартин Йол, взел българина в „Тотнъм“, а след това и във „Фулъм“.„Повечето от тях обиколиха София. Всички са изненадани, въпреки че им обяснявах, че страната ни е хубава. За децата сме се събрали тук. Хората ще си тръгнат от стадиона с усмивка. Нека да напълним стадиона, а по веригата нещата може да тръгнат в положителна посока. Това, че всички сме заедно – е в името на децата. Всички мои приятели идват с идеята да подкрепят децата. Те са добри хора и искат да покажат какво значи да си добър човек и легендарен футболист. Те не печелят нищо. Самите деца ще покажат на дарителите – феновете, че си заслужава каузата. Талантите са доста в нашата страна.“", "date": "2017.06.13", "title": " Бербатов успокои: Всички звезди са тук"}
{"url": "https://trud.bg/%d0%b2%d0%be%d0%bb%d0%b5%d0%b9%d0%b1%d0%be%d0%bb%d0%b8%d1%81%d1%82%d0%b8%d1%82%d0%b5-30-%d1%87%d0%b0%d1%81%d0%b0-%d0%b2%d1%8a%d0%b2-%d0%b2%d1%8a%d0%b7%d0%b4%d1%83%d1%85%d0%b0/", "text": "На тежко пътуване поеха волейболните национали за участието си в третия турнир от Световната лига този уикенд. Треньорът Пламен Константинов и момчетата му ще летят общо 30 часа през Франкфурт и Буенос Айрес до Кордоба (Аржентина). Там са мачовете от група „G1“ с участието на домакините, България, Бразилия и Сърбия. „Победихме топотбори като Русия, Полша, Бразилия, а не успяхме с Канада и Аржентина, които са от нашия ранг – заяви либерото Теодор Салпаров. – Ако ги бяхме надиграли, щяхме да бъдем съвсем близо до финалите. Трябва да покажем по-голямо постоянство. Надявам се да има израстване от мач на мач.“ Централен блокировач №1 в Световната лига Николай Николов пък разкри, че на практика си е уредил трансфер в руския гранд „Белогорие“ (Белгород).", "date": "2017.06.13", "title": " Волейболистите 30 часа във въздуха"}
{"url": "https://trud.bg/%d0%b2%d1%82%d0%be%d1%80%d0%b8-%d1%81%d0%bc%d0%b0%d1%80%d1%82-%d1%84%d0%b5%d1%81%d1%82%d0%b8%d0%b2%d0%b0%d0%bb-%d0%ba%d0%b0%d1%80%d1%82%d0%b8%d0%bd%d0%b8%d1%82%d0%b5-%d0%be%d0%b6%d0%b8%d0%b2%d1%8f/", "text": "В своеобразна среща на поколенията живописци от Асеновград ще се превърне второто издание на  смарт фестивал „Картините оживяват“, който ще се проведе на 16 юви (петък) от 18 часа в Градската библиотека „Паисий Хилендарски“. Събитието се провежда в рамките на Паисиевите дни с подкрепата на Община Асеновград и Института за виртуална култура.Това издание на фестивала ще представи даровити деца, асеновградски художници и вечни картини на тукашните майстори на четката, които не са вече сред нас, благодарение на фонда на Община Асеновград. Техните художествени творби ще оживеят по иновативен начин, чрез мобилни AR приложения, направени с World Heritage Maker – българския патент на разширена реалност. Градската библиотека по традиция е домакин на изложбите на асеновградските творци, затова и за 35-годишния си юбилей, културната институция ще изненада всички с тази по-различна експозиция.Най-интригуваща е дебютната проява „Ние сме Асеновград“ на даровити деца с рисунки, предоставени от местните училища. Всеки участник в проявата се представя със специално заснет свой видеоклип. Всяка изложба е представена от специален смарт афиш, който въвежда зрителите в нея. След вернисажа по откриването ще бъде показан римейк на френския филм „Влюбените от Монпарнас 19“ с Жерар Филип в ролята на художника Амедео Модилиани, създаден от Института за виртуална култура, а след него ще бъдат наградени най-добрите малки художници на Асеновград.", "date": "2017.06.13", "title": " Втори смарт фестивал „Картините оживяват“ провеждат в Асеновград"}
{"url": "https://trud.bg/%d0%bc%d0%b8%d0%bd%d0%b8%d1%81%d1%82%d1%8a%d1%80%d1%8a%d1%82-%d0%bf%d0%be-%d0%b5%d0%b2%d1%80%d0%be%d0%bf%d0%b5%d0%b9%d1%81%d0%ba%d0%b8%d1%82%d0%b5-%d0%b2%d1%8a%d0%bf%d1%80%d0%be%d1%81%d0%b8-%d0%bd/", "text": "Дълбоки разделения между държавите от еврозоната и тези от периферията при създаването на Европа на две скорости, може да бъде краят на Европейския съюз в сегашната му форма, каза високопоставен представител на унгарското правителство, съобщаваДържавният министър по европейските въпроси Ференц Такачизтъкна, че вместо това Брюксел трябва да засили сътрудничеството между страните-членки в отделни области.Според него, Европейският съюз трябва да ускори и преговорите за присъединяване на Сърбия и Черна гора, за да предотврати дестабилизиране на Западните Балкани", "date": "2017.06.13", "title": " Министърът по европейските въпроси на Унгария: Европа на две скорости може да е краят на Европейския съюз в сегашната му форм"}
{"url": "https://trud.bg/19-%d0%b3%d0%be%d0%b4%d0%b8%d1%88%d0%bd%d0%b0-%d1%88%d0%b0%d0%bc%d0%bf%d0%b8%d0%be%d0%bd%d0%ba%d0%b0-%d1%81%d0%bf%d0%b0%d1%81%d0%b8-%d0%b4%d0%b0%d0%b2%d0%b5%d1%89%d0%be-%d1%81%d0%b5-%d0%bc%d0%be%d0%bc/", "text": "19 годишната Женя Райкова е спасила давещо се момче на Северния плаж в Бургас.  Неколкократната шампионка по водно спасяване е измъкнала 14 годишния бургазлия от лапите на жестоко мъртво вълнение.Случилото се на Северния плаж, разтърси морския град вчера, когато новината обиколи Бургас.“Това бе като водно кръщение за Женя. На 5 юни, морето бе бурно, дърпаше на 300 метра навътре. Бяхме свършили работа и тя си тръгна в късния следобед. Казах и: „В такова време трябва да се пробваш за спасяване“, разкри бащата Росен Райков.Младата спасителка на плажа яхнала велосипеда си и се отправила по крайбрежната алея в посока Немската гимназия, откъдето имала да взема документи. Разказва, че минавайки край Северния плаж, в района на заведението „Фиеста“ чула викове за помощ.На брега имало три малки момчета, а в морето техен приятел се борел с вълните. Без да губи време, момичето свалило само маратонките си, хвърлило на една страна велосипеда и се гмурнало сред опасните вълни. Стигайки до давещия се ученик, видяла, че той е смъртно уплашен. Започнал да я дърпа, да ръкомаха и не можел да се успокои. „Аз съм спасител. Отпусни се. Ще ти помогна“, казала Женя. Детето се успокоило и се оставило тя да го изтегли от морето.Женя е бургазлийка, абитуриентка на Немската гимназия „Гьоте“. Балът и бил на 25 май в Слънчев бряг. Два дни по- късно започва работа на Централния плаж в Бургас като спасител. Тя е неколкократна шампионка по водно спасяване, баща и – Росен – също работи като спасител на централния плаж. Спасители са и двамата и братя. По- големият е на 25, а по малкият сега е студент в НСА, но ще става треньор по футбол, разказа бащата Росен Райков. За академията мечтае и Женя. Тя иска да завърши със специалност кинезитерапевт, а втората и специалност да е треньор по плуване.Вчера Женя Райкова бе на работния си пост- на вишката на Централния плаж и се чувстваше притеснена, че покрай смелото и поведение, вече всички я познават.", "date": "2017.06.13", "title": " 19 годишна шампионка спаси давещо се момче\t\t\t"}
{"url": "https://trud.bg/%d0%bf%d0%be-%d0%bc%d0%be%d1%80%d0%b5%d1%82%d0%be-%d0%ba%d0%b0%d0%b4%d1%80%d0%b8-%d0%bd%d1%8f%d0%bc%d0%b0-%d0%b7%d0%b0%d0%bf%d0%bb%d0%b0%d1%82%d0%b8%d1%82%d0%b5-%d0%bd%d0%b8%d1%81%d0%ba%d0%b8/", "text": "Търсят камериерки, сервитьори, бармани, готвачи, преводачиПроблемът с работната ръка по българското Черноморие става осезаем. Хотелиери търсят персонал почти за всички позиции – камериерки, пикола, сервитьори, бармани, готвачи, преводачи, аниматори, показва проверка на “Труд”.“Причините за недостига на работна ръка са ниските заплати и кратката заетост. Предлагат се между 500-600 лв. за нискоквалифициран труд, 600-700 лв. за рецепцията, където трябва и чужд език”, заяви проф. Стоян Маринов от Варненската туристическа камара. По думите му недостигът в ръководните позиции по Северното Черноморие е около 10%. На юг бизнесменът Веселин Налбантов, който е един от големите хотелиери в Слънчев бряг и заместник-председател на Съюза на собствениците описва ситуацията така: “Казал съм да наемат всичко, което мърда. Да, даваме 600 лева за почистване, но за хора в пенсионна възраст този доход може да е добра добавка към пенсията”. Налбантов е категоричен, че на ръководни кадри се предлагат заплати от 1500 до 2000 лева, но и там има проблем с намирането им.Ниските заплати в туризма са ясно илюстрирани и в официалната статистика на НСИ. Със средна заплата от 611 лева секторът “Хотелиерство и ресторантьорство” е в дъното на класацията по доходи в страната при средно общо възнаграждение от 1036 лв. в края на март.Хотелиерка с над 30 години в бранша от Южното Черноморие, пожелала анонимност, прави емоционално обяснение на ситуацията:“Нещата са страшни. Чакаме учениците от гимназиите да свършат годината, за да ги наемаме за основен персонал, но качеството не е добро. Бягат към Западна Европа и ние не можем да им дадем нищо”. Тя се надява на внос на хора от чужбина, но е скептична, че един украинец, например, ще е добър кадър в наш хотел, най-вече заради езиковата преграда.“Още преди сезона бизнесът заяви нужда от между 6000 и 8000 чужди работници. Много от работодателите трябва да разберат, че за обучен кадър трябва да платят повече. Моите студенти признават, че предпочитат да работят в чужбина, не само заради факта, че заплащането е в пъти повече, но заради това, че всичко е регламентирано. Всяка минута работа отгоре, всяка длъжностна характеристика”, коментира и Румен Драганов от Института за анализи и оценки в туризма. Едва 922-ма чужденци идват да работятВъпреки големите заявки от бизнеса и облекчаването на режима за сезонни работници у нас, положението с чуждата работна ръка не изглежда розово. По официални данни на Министерството на труда, актуални към 9 юни 2017 година, общо 922-ма граждани на трети страни извън ЕС са регистрирани в Агенцията по заетостта като сезонни работници в сферата на туризма и ресторантьорството от началото на годината. 871 от тях са от Украйна, 49 са от Молдова и двама от Македония.Сезонната заетост за работници от страни извън ЕС бе разрешена у нас тази година и е със срок до 90 дни. Режимът на служителите се регламентира на база подадени декларации от работодатели. Преди дни правителството прие нови текстове в Правилника за прилагане на Закона за трудовата миграция и трудовата мобилност, в който отпадат някои изисквания, които утежняват процесите.", "date": "2017.06.13", "title": " По морето – кадри няма, заплатите ниски\t\t\t"}
{"url": "https://trud.bg/%d0%b4%d0%b5%d0%bf%d1%83%d1%82%d0%b0%d1%82%d0%b8%d1%82%d0%b5-%d0%be%d1%82-%d0%b3%d0%b5%d1%80%d0%b1-%d0%b4%d0%b0%d1%80%d1%8f%d0%b2%d0%b0%d1%82-%d0%bf%d0%b0%d1%80%d0%b8%d1%82%d0%b5-%d0%b7%d0%b0-%d1%80/", "text": "По случай рождения му ден Парламентарната група на ГЕРБ подарява на министър-председателя и председател на партията Бойко Борисов обзавеждане за къщата на тежко пострадало от трагедията в село Хитрино семейство, съобщиха от партията.Благодарение на тази финансова помощ ще бъде напълно обзаведена къщата, за която през декември 2016 г. народните представители от ГЕРБ осигуриха фонд в размер на 50 000 лева и се ангажираха с нейното построяване. Това е поискал от депутатите от ГЕРБ премиерът Борисов, който е пожелал да помогне допълнително на засегнатото семейство, вместо да получи материален подарък.Къщата, която се строи от ПГ на ГЕРБ и ще бъде обзаведена с допълнително дарените средства, е на двете сестри, които загубиха родителите си при експлозията на цистерната в шуменското село.На 19-ти май тази година министър-председателят Бойко Борисов лично присъства на официалната церемония по първа копка на новите 11 къщи, които ще бъдат изградени на мястото на разрушените от взрива в Хитрино.Със съдействието на Камарата на строителите в България ще бъдат построени 10 къщи, а една – със средства, осигурени от ПГ на ГЕРБ.", "date": "2017.06.13", "title": " Депутатите от ГЕРБ даряват парите за рождения ден на Борисов за обзавеждане за нов дом на най-пострадалите в Хитрино"}
{"url": "https://trud.bg/%d0%b2%d0%b8%d0%b6%d1%82%d0%b5-%d0%b0%d0%ba%d1%86%d0%b5%d0%bd%d1%82%d0%b8%d1%82%d0%b5-%d0%b2-%d0%b1%d1%80%d0%be%d1%8f-%d0%bd%d0%b0-%d0%b2%d0%b5%d1%81%d1%82%d0%bd%d0%b8%d0%ba-%d1%82%d1%80%d1%83%d0%b4-4/", "text": "Пълен провал на кметицата на „Младост“ Бавела и спирала ценни проекти за общината, не изпълнявала предизборните си обещания    Борисов: За енергийните проекти разчитаме на ТурцияБинали Йълдъръм поиска България да лобира за пълноправно членство на страната му в ЕС. Всичко за посещението на премиера в Турция от пратеника на „Труд“.    Иде ли наистина евроатлантически развод? – анализ на Валентин Хаджийски Най-голямата заплаха за САЩ е Германия да стане суверенна и да нормализира отношенията си с Русия.     На Балканите няма спящи клетки, а дремещи демони – анализ на Емил Спахийски Заплахите за терористични нападения в Югоизточна Европа никак не са безобидни.    По морето – кадри няма, заплатите ниски Парите – 500-600 лв. за почистване, 700 лв. за рецепцията. Търсят камериерки, сервитьори, бармани, готвачи, преводачи.     Рамуш Харадинай – Косовският Рамбо Силует на кандидата за премиер на победилата на изборите в неделя „военна коалиция“", "date": "2017.06.13", "title": " Вижте акцентите в броя на вестник „Труд“ в сряда, 14 юни 2017"}
{"url": "https://trud.bg/%d0%bf%d0%bb%d0%be%d0%b2%d0%b4%d0%b8%d0%b2%d1%81%d0%ba%d0%b8%d1%82%d0%b5-%d1%81%d0%be%d1%86%d0%b8%d0%b0%d0%bb%d0%b8%d1%81%d1%82%d0%b8-%d1%87%d0%b5%d1%81%d1%82%d0%b2%d0%b0%d1%82-161-%d0%b3%d0%be%d0%b4/", "text": "Членовете и симпатизантите на БСП в Пловдив ще отбележат тържествено 161-ата годишнина от рождението на Димитър Благоев-Дядото. Честването ще е на 14 юни (сряда) от 11 часа пред барелефа на Димитър Благоев, намиращ се на сградата на Голямата къща, както в града под тепетата е известна червената централа на улица „Кръстю Пастухов“ 18.Слово за делото на основателя на организираното социалистическо движение в България ще произнесе председателят на Градския съвет на БСП в Пловдив Красимир Трифонов.", "date": "2017.06.13", "title": " Пловдивските социалисти честват 161-годишнината от рождението на Димитър Благоев"}
{"url": "https://trud.bg/%d0%b1%d0%be%d1%80%d0%b8%d1%81%d0%be%d0%b2-%d1%81%d0%bb%d0%b5%d0%b4-%d0%ba%d0%b0%d1%82%d0%be-%d0%bf%d0%be%d0%b3%d0%be%d0%b2%d0%be%d1%80%d0%b8%d1%85%d0%bc%d0%b5-%d0%b4%d0%b2%d0%b0-%d1%87%d0%b0%d1%81/", "text": "Ердоган беше много недоволен от отношението на Европа към Турция, но омекна, обяви премиерът Бойко Борисов в самолета, след като отлетя от Анкара сред срещата си с турския президент.„След като поговорихме повече от два часа, изведнъж отношението му ме се промени. Трябва да правим взаимни компромиси“, разказа Борисов.Той обяви, че предмет на разговора им е бил митническият съюз, Черноморското сътрудничество, както енергийните проекти.„Като пуснат „Турски поток“, Русия ще спре газа на Украйна и нашите тръби ще останат празни, трябва да направим всичко възможно да не стане така“, обясни Борисов.Турският президент му е подарил пушка. Българският премиер възнамерява веднага да я предаде в хранилището за подаръци на МС.Вижте какво каза още след кацането на летище София Бойко Борисов:", "date": "2017.06.13", "title": " Борисов: След като поговорихме два часа, Ердоган омекна\t\t\t"}
{"url": "https://trud.bg/%d0%be%d0%b3%d1%80%d0%be%d0%bc%d0%bd%d0%b8-%d0%b1%d1%83%d0%ba%d0%b2%d0%b8-%d1%81-%d0%b8%d0%bc%d0%b5%d1%82%d0%be-%d0%bd%d0%b0-%d0%bf%d0%b0%d0%b7%d0%b0%d1%80%d0%b4%d0%b6%d0%b8%d0%ba-%d0%b2%d0%b5%d1%87/", "text": "Девет разноцветни обемни букви, с които е изписано името на град Пазарджик, вече са монтирани пред входа на Драматичния театър „Константин Величков“ на централния площад, известен като „Тортата“.Така Пазарджик последва инициативата на Пловдив и други родни градове. От градската управа са сигурни, че съвсем скоро това ще стане едно от любимите места за снимки за спомен на жителите и гостите на Пазарджик.", "date": "2017.06.13", "title": " Огромни букви с името на Пазарджик вече са монтирани пред театъра"}
{"url": "https://trud.bg/%d0%bc%d0%b0%d0%b6%d0%be%d1%80%d0%b8%d1%82%d0%b0%d1%80%d0%bd%d0%b8%d1%8f%d1%82-%d0%b2%d0%be%d1%82-%d0%bc%d0%b8%d0%bd%d0%b0-%d0%bf%d1%8a%d1%80%d0%b2%d0%be-%d0%bf%d1%80%d0%b5%d0%bf%d1%8f%d1%82%d1%81/", "text": "240 района заменят сегашните 31 МИРИскат партийната субсидия да стане 1 лв.Повече от два часа дебати и с 12 гласа “за” и 10 “против” мажоритарният вот преодоля първото препятствие в народното събрание по време на извънредно заседание на правната комисия. От ключово значение бе гласуването на народния представител на “Воля” Симеон Найденов. Който не взе отношение по време на дебатите, но подкрепи на финала в гласуването проекта за поправки в Изборния кодекс на ГЕРБ.Точно в 14,14 ч председателят й Данаил Кирилов даде начало на заседанието в препълнената зала “Запад”. А в 14,40 ч Хамид Хамид (ДПС) заяви, че той и колегата му Йордан Цонев ще подкрепят законопроекта. С уточнението, че от парламентарната група на ДПС ще има вероятно становище до четвъртък, когато текстовете влизат за първо четене в пленарна зала.От ГЕРБ припомниха, че въпросът за смяната на избирателната система от пропорционална към мажоритарна от референдума на инициативния комитет на Слави Трифонов от 6 ноември 2016 година, който “получи подкрепата на избирателите с огромно мнозинство”.Управляващите предлагат заради новия вид изборна система досегашните 31 многомандатни избирателни райони (МИР) да станат 240 едномандатни такива. А президента на страната да организира и контролира районирането със специалисти от БАН, ГРАО, националната статистика и др. като равноотдалечен партийно. От ДПС обаче не се съгласиха с този аргумент и бяха категорични, че изготвянето на бъдещите едномандатни райони би трябвало да се направи в народното събрание.“Това е съществена и важна част от закона”, категорични са юристите на движението. По думите им не е пречка и парламентът да използва експерти от всички имащи отношение институции. А за целта не изключиха възможността в народното събрание да бъде създадена и специална временна комисия, която да се занимава с новата изборна карта на страната.От ГЕРБ предлагат и своеобразна активна регистрация за българите в чужбина, които ще трябва предварително да заявят едномандатния избирателен район в България, в който е било тяхното постоянно местоживеене. Така техният глас ще отива за избрания от тях кандидат за депутат в съответния регион. Особеност на нашия проект спрямо внесения през декември месец е, че не предлагаме уседналост, коментираха още от ГЕРБ. Заради драматичните дебати „за” и „против” мажоритарната система, членовете на правната комисия не коментираха намаляването на субсидията за партиите от 11 лв. на 1 лв. за един получен действителен глас от избирател.Промените, предложени от ДПС в Изборния кодекс не събраха необходимото мнозинство на днешното заседание, но ще бъдат гласувани и в пленарна зала с всички корекции в закона. Волен Сидеров, председател на ПГ на „Обединени патриоти“:А ако 200 депутати кажат „вън от ЕС и НАТО“?Искам да обърна внимание на партиите, които членуват в европейските алианси. ДПС е член на Либералния алианс, ГЕРБ е член на ЕНП, а съответно БСП – на ПЕС. Представете си в един бъдещ парламент от 240 мажоритарни района, изведнъж 200 народни представители идват в тази сграда и казват: “Ние искаме извън ЕС и НАТО”. И го гласуват. Замисляли ли сте се за тази опасност. Съгласували ли сте я с вашите партньори в ЕС? Това е реална възможност, защото при мажоритарен вот вече не може да се предвиди каква идеология ще бъде доминираща в парламента.Крум Зарков, зам.-председател на ПГ на БСП:Ще оцелеят само две или три партииНие ще внесем предложение за смесена избирателна система, което се оприличава най-близко до законодателството в Германия. По същество негативите на пълната мажоритарна система са добре известни. БСП има законопроект за 120 мажоритарно избрани и 120 пропорционално народни представители. Политическата представителност ще бъде сведена до минимум. Две или максимум три партии ще оцелеят в тази система и в този смисъл е доста митично разбирането, че мажоритарната система е непартийна такава. Тя концентрира всичко в т.нар. големи партии.Хамид Хамид, зам.-председател на ПГ на ДПС:Трябва малко хигиена в политическата системаВ момента в парламентарната ни група надделяват аргументите “за”. Бях си обещал да убедя колегите да подкрепят мажоритарната система и може би съм на път да го сторя. Има доста текстове за коригиране между първо и второ четене. Лично на мен ми харесва идеята да няма уседналост и гласовете от чужбина да отиват в съответните едномандатни райони. Не ви ли се струва, че тези 400 и повече партии са множко? Че трябва малко хигиена в политическата ни система? Трябва промяна, която да не е козметична и която да даде нов тласък на политическата система.Данаил Кирилов (ГЕРБ), председател на правната комисия:Връщаме доверието на избирателитеВодени от волята на суверена, с оглед и на партийната ни позиция, сме внесли този законопроект. Целта на мажоритарния вот е да се даде възможност за избор на депутати с оглед на техните лични, професионални и политически качества. Целта на този законопроект е да върне доверието в избирателната система, което очевидно липсва в българския избирател. Избирателят изисква по-голяма комуникация с избраника си и да ангажира неговата отговорност. Този законопроект се основава на конкретната обществена необходимост.", "date": "2017.06.13", "title": " Мажоритарният вот мина първо препятствие (обзор)"}
{"url": "https://trud.bg/%d0%b0%d0%b3%d1%80%d0%b0%d1%80%d0%bd%d0%b8%d1%8f%d1%82-%d1%83%d0%bd%d0%b8%d0%b2%d0%b5%d1%80%d1%81%d0%b8%d1%82%d0%b5%d1%82-%d0%b8%d0%b7%d0%b3%d1%80%d0%b0%d0%b6%d0%b4%d0%b0-%d0%b8%d0%bd%d0%be%d0%b2/", "text": "Изграждане на иновативен учебен център за практическо обучение на студентите за 3,5 млн.лв. стартира в Аграрен университет-Пловдив, съобщиха от ръководството на вуза. По този начин АУ, който е на първо място по рейтинг у нас в направленията „Растениевъдство“, „Животновъдство“ и „Растителна защита“, ще е още по-привлекателен за кандидат-студентите от страната и чужбина.Лично ректорът проф. д-р Христина Янчева посрещна първите от тях, дошли да подадат документи и им раздаде рекламни материали. Проф. Янчева увери Марио Тониев, Таня Георгиева, Георги Петров и Стефан Димитров, че са избрали престижен университет с динамичен академичен живот, с отлични условия за учебна дейност с модерни образователни технологии и широки възможности за международна мобилност, спорта и културна активност. Ректорът пожела на четиримата успех на предстоящите изпити и да са сред първокурсниците при официалното откриване на новата учебна година на 18 септември. В Аграрния университет-Пловдив се намира единственият у нас национален демонстрационен център за нови технологии в земеделието. Фирмите, предлагащи технологии, иновации и техника за селското стопанство, представят своите най-нови постижения пред студенти и преподаватели. Към вуза е изграден агроекологичен център за развитие на биоземеделие, а студентите практикуват в модерна научноекспериментална база в Брестник, където е разположена винарска изба със зала за винопроизводство и уникална колекция вина.", "date": "2017.06.13", "title": " Аграрният университет изгражда иновативен учебен център за 3,5 млн.лв.Ректорът на вуза посрещна лично първите кандидат-студенти за новата учебна година\t\t\t"}
{"url": "https://trud.bg/%d1%81%d1%8a%d1%81-108-000-%d0%bb%d0%b2-%d0%b8%d0%b7%d0%b3%d1%80%d0%b0%d0%b6%d0%b4%d0%b0%d1%82-%d0%bf%d0%b0%d1%80%d0%ba%d0%b8%d0%bd%d0%b3-%d0%b7%d0%b0-67-%d0%ba%d0%be%d0%bb%d0%b8-%d0%b8-%d0%bf%d0%b0/", "text": "Нов паркинг за 67 автомобила, нови 10 електрически стълба, детска площадка и градинка с ново озеленяване и напоителна система ще бъдат изградени на успоредната на бул. „Княгиня Мария-Луиза“ улица „Гео Милев“ в Пловдив. Зоната се намира точно срещу Малката християнска базилика, а стартът на строителните дейности бе даден във вторник от кмета на район „Централен“ Георги Стаменов и зам.-кмета Тодор Пашов.Проектът е на обща стойност от 108 000 лв. и трябва да бъде реализиран за 2 месеца, през които живущи в тази зона в центъра на Пловдив, ще мокат да паркират  автомобилите си срещу 5 лв. месечно в „синята зона“ по бул. „Княгиня Мария-Луиза“. С 40% са се увеличили паркоместата в район „Централен“ след демонтирането на старите метални гаражни клетки, а до края на 2017 г. трябва да бъдат премахнати и последните 600 от тях в тази част на града. В бюджет-2017 на район „Централен“ са осигурени средства за изграждане на нов парк край кръстовището на булевардите „Княгиня Мария-Луиза“ и „Източен“ и за нови джобове за паркиране от северната страна на бул. „Шести септември“ в отсечката между бул. „Руски“ и прелеза на бул. „Копривщица“.", "date": "2017.06.13", "title": " Със 108 000 лв. изграждат паркинг за 67 коли и парк в центъра на Пловдив\t\t\t"}
{"url": "https://trud.bg/%d0%bb%d0%b5%d0%ba%d1%82%d0%be%d1%80%d0%b8-%d0%be%d1%82-%d1%87%d1%83%d0%b6%d0%b1%d0%b8%d0%bd%d0%b0-%d0%b8%d0%b4%d0%b2%d0%b0%d1%82-%d0%b7%d0%b0-%d1%81%d0%b5%d0%bc%d0%b8%d0%bd%d0%b0%d1%80-%d0%bf%d0%be/", "text": "Лектори от Италия и Словакия пристигнаха в Пловдив за международния семинар „Приложения на съвременни аналитични техники в областта на клиничната химия, токсикология и околна среда“, който ще се проведе тази сряда в ПУ „Паисий Хилендарски“ за четвърта поредна година. Във форума ще участват 109 души от 24 организации от страната и чужбина и ще бъде открит от ректора на Пловдивския университет проф. д-р Запрян Козлуджов.„Форумът събира на едно място хора, занимаващи се с обучение, наука, иновации и бизнес, и вече се утвърди като изключително полезен и ефективен. Семинарът е и атрактивна трибуна за дискусии и проводник на идеи“, твърди доц. д-р Веселин Кметов, декан на Химическия факултет в ПУ „Паисий Хилендарски“.В семинара ще участват представители на СУ „Св. Климент Охридски“, медицинските университети в Пловдив, Варна и Плевен, 4 научни института и технологични центъра, 2 държавни агенции и 9 бизнес компании. В края на форума ще бъдат отличени 3 разработки, за които бизнесът е осигурил специални награди.", "date": "2017.06.13", "title": " Лектори от чужбина идват за семинар по химия в ПУ „Паисий Хилендарски“"}
{"url": "https://trud.bg/%d1%8f%d0%b3%d0%be%d0%b4%d0%be%d0%b2%d0%be-%d1%81%d0%b5-%d1%81%d1%82%d1%8f%d0%b3%d0%b0-%d0%b7%d0%b0-%d1%84%d0%be%d0%bb%d0%ba%d0%bb%d0%be%d1%80%d0%bd%d0%b8%d1%8f-%d1%84%d0%b5%d1%81%d1%82%d0%b8%d0%b2/", "text": "Пловдивското село Ягодово се стяга за предстоящия на 24 юни национален фолклорен фестивал „На Петровден с хоро“, на който ще е домакин за осма поредна година. Събитието е част от тържествата по повод традиционния събор на Ягодово – Петровден, и се организира на стадиона в селота от танцов клуб „Бъклица“ с художествен ръководител Мартин Мочков.„На Петровден с хоро“ се провежда в 2 етапа, като вторият е с конкурсен характер – 2 хора по избор до 3 минути, и събира любителски танцови клубове от цялата страна.Наградният фонд е 1500 лева – 700 лв. за първо място, 500 лв. за второ и 300 лв. за трето. Целта на фестивала е да запази, развие и популяризира българският фолклор, а възрастови ограничения за участие в него няма.", "date": "2017.06.13", "title": " Ягодово се стяга за фолклорния фестивал „На Петровден с хоро“"}
{"url": "https://trud.bg/%d0%bf%d0%be%d0%bb%d0%b8%d1%86%d0%b5%d0%b9%d1%81%d0%ba%d0%b0-%d0%b0%d0%ba%d1%86%d0%b8%d1%8f-%d0%b7%d0%b0%d1%82%d0%b2%d0%be%d1%80%d0%b8-%d0%b3%d0%ba%d0%bf%d0%bf-%d0%ba%d1%83%d0%bb%d0%b0%d1%82%d0%b0/", "text": "Полицейска акция тече на ГКПП Кулата, съобщават от МВР.От 19.15 часа временно е  преустановен пропускателният режим в двете посоки на леки и товарни автомобили на границата. На територията на пункта се провеждат процесуално-следствени действия под наблюдението на Специализираната прокуратура.Пътуващите към Гърция могат да използват съседния граничен пункт Илинден, както и останалите ГКПП на българо-гръцката граница: Маказа, Златоград, Ивайловград и Капитан Петко войвода От ГД „Гранична полиция“ съветват пътуващите за Гърция да ползват съседния граничен пункт Илинден, както и останалите ГКПП на българо-гръцката граница: Маказа, Златоград, Ивайловград и Капитан Петко войвода.До момента са задържани 22 лица, обяви говорителят на главния прокурор Румяна Арнаудова, цитирана от „Фокус“.Акцията тече на територията на Благоевград, Кюстендил, София, Кулата, Сандански и Петрич, както и ГКПП – Кулата. Там се извършват активни процесуално-следствени действия под ръководството на Специализираната прокуратура.", "date": "2017.06.13", "title": " Полицейска акция затвори ГКПП Кулата\t\t\t"}
{"url": "https://trud.bg/%d0%bd%d0%b0%d0%b4-340-%d0%ba%d0%b3-%d0%ba%d0%be%d0%bd%d1%82%d1%80%d0%b0%d0%b1%d0%b0%d0%bd%d0%b4%d0%b5%d0%bd-%d1%82%d1%8e%d1%82%d1%8e%d0%bd-%d0%b8%d0%b7%d0%b7%d0%b5%d1%85%d0%b0-%d0%bf%d0%be%d0%bb/", "text": "Голям удар сътвориха полицаите от Шесто РУ на МВР-Пловдив, които при специализирана операция срещу незаконното съхранение и разпространение на акцизни стоки разкриха и иззеха в понеделник над 340 кг контрабанден тютюн от два адреса в ромския квартал „Столипиново“ в града под тепетата.При претърсване в жилището на 61-годишна ромка на улица „Донбас“ била открита жълто-кафява листна маса с характерна миризма на тютюн с общо тегло 220 кг. Други 121,5 кг контрабанден тютюн пък са  иззети от дома на нейна 22-годишна съседка на ул. „Грамос“.Във вторник в РУ на МВР-Карлово е образувано бързо производство за незаконната дейност срещу 60-годишен търговец от село Шишманци, от чийто магазин били конфискувани 8300 къса цигари от различни марки без български бандерол.", "date": "2017.06.13", "title": " Над 340 кг контрабанден тютюн иззеха  полицаи от 2 къщи в Столипиново"}
{"url": "https://trud.bg/42-%d0%b3%d0%be%d0%b4%d0%b8%d1%88%d0%b5%d0%bd-%d0%b0%d1%81%d0%b5%d0%bd%d0%be%d0%b2%d0%b3%d1%80%d0%b0%d0%b4%d1%87%d0%b0%d0%bd%d0%b8%d0%bd-%d0%b8%d0%b7%d0%b3%d0%be%d1%80%d1%8f-%d0%b7%d0%b0%d1%80%d0%b0/", "text": "Бързо производство е образувано в РУ на МВР-Асеновград срещу 42-годишен местен жител за кражба на ток.В понеделник служители на EVN и органите на реда констатирали, че мъжът се е присъединил неправомерното към електропреносната мрежа на населеното място.С полицейска заповед той е задържан за едно денонощие в Районното управление на МВР в Асеновград.", "date": "2017.06.13", "title": " 42-годишен асеновградчанин изгоря заради кражба на ток"}
{"url": "https://trud.bg/%d0%bf%d0%be%d0%bb%d0%b8%d1%86%d0%b0%d0%b8-%d0%be%d1%82-%d0%bf%d1%8a%d1%80%d0%b2%d0%be%d0%bc%d0%b0%d0%b9-%d1%80%d0%b0%d0%b7%d0%ba%d1%80%d0%b8%d1%85%d0%b0-%d0%b8-%d0%b7%d0%b0%d0%bb%d0%be%d0%b2%d0%b8/", "text": "Полицаите от РУ на МВР-Първомай разкриха и задържаха за броени часове мъж, откраднал пари от частен адрес в село Дълбок Извор. Посегателството било извършено в понеделник, когато пред служителите на реда 42-годишен жител на селото разказал, че около 15 часа установил липса на 460 лева и 100 евро от дома си.При организираните незабавни издирвателни действия още същата вечер в районното управление бил доведен 38-годишен мъж от Първомай, известен с криминални прояви. Пред разследващите мъжът направил пълни самопризнания за стореното.По случая е образувано досъдебно производство под наблюдението на Районната  прокуратура в Първомай.", "date": "2017.06.13", "title": " Полицаи от Първомай разкриха и заловиха за часове крадец, отмъкнал 460 лв. и 100 лв."}
{"url": "https://trud.bg/%d0%bd%d0%b8%d1%81%d0%b0%d0%bd-%d0%b1%d0%bb%d1%8a%d1%81%d0%bd%d0%b0-%d0%bd%d0%b0-%d0%b7%d0%b0%d0%b4%d0%b5%d0%bd-%d1%85%d0%be%d0%b4-47-%d0%b3%d0%be%d0%b4%d0%b8%d1%88%d0%bd%d0%b0-%d0%b6%d0%b5%d0%bd/", "text": "47-годишна пешеходка е била блъсната към 20 часа в понеделник на улица „Гладстон“ в Хисаря от движещ се на заден ход лек автомобил „Нисан“. След медицински предлег пострадалата жена е освободена за домашно лечение.67-годишният шофьор на нисана е тестван с дрегер за алкохол и апаратът отчел 0,99 промила. Работата по случая продължават служители от районното управление. В понеделник по пътищата в Пловдивска област са станали 33 произшествия с материални щети. Регистрирана е и една катастрофа с един ранен.", "date": "2017.06.13", "title": " „Нисан“ блъсна на заден ход 47-годишна жена в Хисаря"}
{"url": "https://trud.bg/%d0%b5%d0%b2%d1%80%d0%b0-%d0%bf%d1%80%d0%b8%d0%b7%d0%bd%d0%b0-%d0%b1%d0%b5%d1%80%d0%b1%d0%b0%d1%82%d0%be%d0%b2-%d0%ba%d0%b0%d0%b7%d0%b0-%d1%87%d0%b5-%d1%89%d0%b5-%d0%bc%d0%b5-%d1%83%d0%b1%d0%b8/", "text": " Легендата на „Манчестър Юнайтед“ и бивш капитан на тима Патрис Евра не е имал избор дали да приема поканата на Димитър Бербатов за благотворителния мач в София. Това призна самият французин, с който българинът дели една съблекалня на „Олд Трафорд“ в периода 2008-2012 година.„Димитър Бербатов каза, че ще ме убие, ако не дойда на неговия мач!”- каза пред „Труд“ играчът с 272 двубоя за английския колос. Французинът, който сега играе в „Олимпик“ (Марсилия) дойде с цяла свита в София. „Димитриев е мой брат – довери Евра. – Той ми вика все Паткрик, затова пък аз не му казвам Димитър. В „Манчестър Юнайтед“ са играли много футболисти, но никой не е имал неговата техника. Бербатов е един от малкото ми добри български спомени. Заради онзи мач от 1993 година всички французи настръхваме от вас.“Изключително ласкаво за българина се изказа и холандският специалист Мартин Йол. „Ако сега си намеря нов отбор, първият футболист, който ще поканя е Димитър Бербатов – заяви Мартин Йол, който го привлече в „Тотнъм“ и по-късно във „Фулъм“. – Всички 16 милиона евро, които „шпорите“ платиха на „Байер“ (Леверкузен) си струваха парите. Бях готов да умра, но да не го пусна в „Манчестър Юнайтед“. Уви, нямах шанс, защото за него това бе сбъдната мечта.“ Съперник на Бербатов днес ще бъде кавалерът на „Златната топка“ и легенда на „Реал“ (Мадрид) Луиш Фиго, а големият победител ще бъдат българските и португалските деца.Причината е, че генерираните средства ще бъдат дарени чрез фондациите на българина и португалеца. „Благотворителността е най-важното в този мач, заради това го правим – призна Фиго на летище „София“. – Надявам се да стане добър двубой и всички да му се насладим. Организацията е на високо ниво. Направили сте много, за да се получи един хубав празник за тази добра кауза.“ Часове преди срещата на националния стадион „Васил Левски“ държавният глава Румен Радев ще приеме в кабинета си Фиго и Бербатов. Срещата с президента на републиката е насрочена за 11 часа, а от 20 часа легендарните играчи ще излязат на националния стадион в София.", "date": "2017.06.13", "title": " Евра призна: Бербатов каза, че ще ме убие"}
{"url": "https://trud.bg/%d0%b7%d0%b0%d0%b4%d1%8a%d1%80%d0%b6%d0%b0%d1%85%d0%b0-%d1%82%d1%80%d0%b8%d0%be-%d0%ba%d1%80%d0%b0%d0%b4%d1%86%d0%b8-%d0%be%d1%82%d0%bc%d1%8a%d0%ba%d0%bd%d0%b0%d0%bb%d0%b8-11-%d0%b5%d0%bb%d0%b5%d0%ba/", "text": "Полицаите от РУ на МВР-Карлово установиха извършителите на взломна кражба, извършена в сградата на кметството в пловдивското село Горни Домлян, откъдето пред нощта били задигнати 11 електроуреда.В рамките на образуваното досъдебно производство служителите на реда събрали нужните доказателства, че посегателството е дело на трима местни жители на 28, 27 и 20 години.Случаят е докладван в Районна прокуратура – Карлово.", "date": "2017.06.13", "title": " Задържаха трио крадци, отмъкнали 11 електроуреда от кметството в карловско село"}
{"url": "https://trud.bg/%d0%b1%d0%b8%d0%b2%d1%88-%d0%b7%d0%b0%d1%82%d0%b2%d0%be%d1%80%d0%bd%d0%b8%d0%ba-%d0%b7%d0%b0%d0%b4%d0%b8%d0%b3%d0%bd%d0%b0-2-%d0%bc%d0%be%d0%b1%d0%b8%d0%bb%d0%bd%d0%b8-%d1%82%d0%b5%d0%bb%d0%b5%d1%84/", "text": "Криминално проявен, осъждан и лежал в затвора пловдивчанин е задържан за взломно посегателство от лек автомобил „Мерцедес“.Според първоначалните данни в началото на месец май той задигнал 2 мобилни телефона от немското возило,  което било паркиран на улица „Колоездачна“ в областния град.По случая е образувано досъдебно производство в Четвърто РУ на МВР. По искане на Районната прокуратура на извършителя е наложена мярка за неотклонение „задържане под стража“.", "date": "2017.06.13", "title": " Бивш затворник задигна 2 мобилни телефона от „Мерцедес“ на улица „Колоездачна“ в Пловдив"}
{"url": "https://trud.bg/%d1%83%d0%b6%d0%b8%d0%bb%d0%b8%d1%85%d0%b0-80-%d0%b3%d0%be%d0%b4%d0%b8%d1%88%d0%bd%d0%b0-%d0%bf%d0%bb%d0%be%d0%b2%d0%b4%d0%b8%d0%b2%d1%87%d0%b0%d0%bd%d0%ba%d0%b0-%d1%81-200-%d0%bb%d0%b2-%d0%bf%d0%be/", "text": "80-годишна пловдивчанка е била измамена в понеделник по схемата „разваляне на едри банкноти“ в квартал „Кършиака“ на града под тепетата.Потърпевшата разказала пред служители на Трето РУ, че под този предлог непознат мъж й отнел 200 лева. По случая е образувано досъдебно производство, авторът на престъплението се издирва. През последното денонощие на територията на Областна дирекция на МВР-Пловдив са регистрирани 13 криминални престъпления – измама, 3 кражби и 9 други. Разкрити са 11 престъпления.", "date": "2017.06.13", "title": " Ужилиха 80-годишна пловдивчанка с 200 лв. по схемата „разваляне на едри банкноти“"}
{"url": "https://trud.bg/%d0%bf%d1%8a%d0%bb%d0%b5%d0%bd-%d0%bf%d1%80%d0%be%d0%b2%d0%b0%d0%bb-%d0%bd%d0%b0-%d0%ba%d0%bc%d0%b5%d1%82%d0%b8%d1%86%d0%b0%d1%82%d0%b0-%d0%bd%d0%b0-%d0%bc%d0%bb%d0%b0%d0%b4%d0%be%d1%81%d1%82/", "text": "Кметицата на “Младост” Десислава Иванчева блокира работата на столичния район. Заместникът й Никола Вапцаров, който вчера подаде оставка, разказа пред “Труд”, че е решил да го направи, защото процесът на работа в общината не върви добре благодарение на кметицата. Вапцаров разказа пред „Труд“ как тя не е спазила предизборните си обещания и не разследвала незаконни строежи. Иванчева бавела документите на гражданите, а те идвали в общината да търсят правата си с адвокат. Вапцаров каза още, че тя издава заповеди, които противоречат на наредбите и й липсва ясна стратегия как да се развива районът. Според него тя няма диалог със Столична община, инвеститорите в квартала, и със собствените й служители, които плаши с уволнение. Кметицата излъгала, че има висше образование дори партията „Нормална държава“, която я подкрепяла.Вапцаров обясни как Иванчева не знае какви документи одобрява. „Подписва документ и след няколко месеца вече тотално забравила, че го е подписала, започва да вдига скандал за това кой й го е дал за подпис, как може такова нещо“, каза Вапцаров. Като пример той даде документацията за предвидения за строителство обект до бл. 11 в „Младост“ 1.Относно изграждането на комплекса Гранд каньон на „Гаранти коза“, Вапцаров съобщи, че общината стигнала до неофициално споразумение с фирмата те да извършат една много голяма инвестиция в рамките на „Младост“. Договорен бил ремонт на 10 училища, асфалтиране на цялата улица „Свети Киприян“, поставянето на пасарелка, за да се качват инвалиди на трудно достъпно място в района, както и построяване на чисто нова детска градина. „Инвеститорите искаха да се подпише меморандум между тях и община „Младост“, разрешителното им за строеж беше издадено през февруари, до ден днешен Иванчева не е подписала този меморандум, въпреки че е изготвен още преди разрешението за строеж да е излязло. Всеки ден кметицата им поставя нови условия, а не знае какво иска“, обясни Вапцаров. „А говорим за хора, които искат сигурно 10 млн. лв. да подарят на община „Младост“, коментира той. По думите му, от друга страна пък кметицата изнудвала инвеститори да ремонтират детски градини в квартала, за да си получат документите от общината.При строежа до бл. 70 Иванчева не разследвала строеж, за които имало съмнения, обяви Вапцаров. „Там имало парцел, възстановен с решение на поземлена комисия, но е открито несъответствие между земята, с която тези хора са влезли в ТКЗС-то и тази, която им е върната“, обясни Вапцаров. „Подадохме жалба в съда с цел да може да разследваме този случай. Това бе конкретен казус, който можеше да доведе до спирането на този строеж“, обяви зам.-кметът в оставка. Той обаче каза, че вместо да разследва, Иванчева се поддала на изнудването на инвеститора му и на заплахите му с жалба за злоупотреба с власт.Вапцаров спомена още, че кметицата блокирала негова идея. Той намерил спортен клуб, който сам да инвестира и да изгради игрище, което да се ползва безплатно от гражданите. Това щяло да стане на мястото на стари и опасни сгради в „Младост“ 4.По думите на Вапцаров, Иванчева забавила и санирането в квартала. Той разказа, че същото станало и с търга за доставка на храна в детските градини в района. Иванчева не дала и на фирма да направи станция за зареждане на електромобили при свой магазин в „Младост“.„Аз като ръководител на ведомството, което се занимава с общинско имущество и търговските обекти се опитах да въведа ред в раздаването на апартаментите“, обясни Вапцаров. Десетте свободни апартамента в района са празни вече 4 месеца, а чакащите са 800. Иванчева е отказала да направи процедура по раздаване и е даден само един апартамент на една жена, защото е писала жалби до всички инстанции, обясни Вапцаров.  „Нормална държава“ оттегли подкрепата си от Иванчева„Нормална държава“ – партията, която подкрепи Иванчева на изборите за районен кмет също оттегли доверието си от нея. Това стана ясно от публикация във фейсбук на лидерът Георги Кадиев, който според мнозинството от хората в общината всъщност е главният виновник за издигането й.„Хаосът, който цари в района, не може да бъде толериран. Съмненията за манипулиране на обществени поръчки не могат да се подминат с лека ръка. Одобряването на спорни строежи поради нежелание и неумение да се чете документация е абсурдно. Извинявам се на хората на Младост“, написа Кадиев.  Хаос и страх от уволнения в администрациятаИнициативният комитет „За Зелен Младост”, който издигна кандидатурата на Иванчева също оттегли подкрепата си за нея.„Вече седем месеца сте кмет. Постигнатото, за да защитите интересите на гражданите, които ви избрахме и които се обединихме зад каузата „За Зелен Младост“, е близко до нула за сметка на задълбочени, близки до кататонни проблеми в работата на общинската администрация”, казват от комитета в отворено писмо до медиите.Те обвиняват кметицата за това, че все още не е инициирала промяна на устройствените планове за „по-приемливи нива на застрояване” в квартала.Наблюдава се настойчива тенденция в посока затваряне и капсулиране на кметското ръководство, се казва още в отвореното писмо. От „За Зелен Младост” твърдят, че Иванчева кара подчинените си да работят „в стрес и страх от уволнение”, а всичко в администрацията било пълен хаос.Късно вечерта част от хората на комитета се разграничиха от ръководството и казаха, че не свалят доверието си от Иванчева.  Своеволия тормозят цял кварталЖителите на квартала се оплакват, че откакто Иванчева е седнала на кметския стол своеволията й тормозят целия квартал.Заради неопитността й планираното разширение на булевард „Андрей Сахаров” няма да се осъществи през следващите три години, тъй като тя не защити предложението (пред Столичната община) и пари за него няма.През февруари пък кабинетът на зам.-кметът арх. Иван Лапатов бе със сменен патрон и му беше забранено да влиза в сградата на общината. Той обясни, че районът е оставен да работи на автопилот заради претенциите на Иванчева и липсата на опит както у нея, така на хората й. По същото време инвеститорът и собственик на спрян строеж в „Младост” Изабела Сярова започна гладна стачка пред сградата на Столичната община. Тя гладува цяла седмица в знак на недоволство срещу Иванчева.В началото на май пък в квартала бе намерено самоделно взривно устройство, а Иванчева призна, че то може да е поставено както от инвеститора, така и от представител на протестиращите заради покачване на напрежението в квартала.Абсурдите не спират до тук и само преди дни Иванчева направи чистка в районната администрация и скоростно уволни трима души без обяснения.  Столична община инвестирала половин милиард в „Младост“„За 2 г. инвестирахме половин милиард лв. в „Младост“. Категорично не мога да се съглася с твърденията, че в района не се влагат средства“. Това бе коментарът на столичния кмет Йорданка Фандъкова относно изразени през март твърдения на районния кмет Десислава Иванчева, която дори намекна, че „Младост“ може да се отдели от София и да стане отделен град.  Плътността на застрояване в „Младост“ е едва 21%,Плътността на застрояване в „Младост“ е едва 21%, при нормативен процент 40%. Тези данни бе споделил главния архитект на София Здравко Здравков пред „Труд“ като аргумент за несъгласието си, че кварталът е презастроен. „45% от центъра на София е застроен, а в Париж този показател е 66%. За какво презастрояване говорим“, обясни Здравков по време на обсъждането на искането за референдум срещу презастрояването на „Младост“  в комисии на Столичния общински съвет.  Нямам нарушения, а обекта ми все още е спрян„Няма раздвижване по казуса, обекта все още е спрян.“, обясни пред „Труд“ собственичката и инвеститор на строеж срещу блок 64 в „Младост 1“ Изабела Сярова. Преди месеци тя предприе гладна стачка пред Столична община. „Имам становище от районната администрация, че нямам незаконно строителство, заверени чертежи, констативен протокол с проверка извършена на обекта, и препоръки към Иванчева от район „Младост“ да си оттегли заповедта за спиране на обекта, а тя нищо не прави“, обясни Сярова.АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.06.13", "title": " Пълен провал на кметицата на „Младост“\t\t\t"}
{"url": "https://trud.bg/%d0%bc%d0%b0%d0%ba%d0%b5%d0%b4%d0%be%d0%bd%d0%b8%d1%8f-%d1%89%d0%b5-%d0%b5-%d1%81%d0%ba%d0%be%d1%80%d0%be-%d1%81-%d0%bd%d0%be%d0%b2%d0%be-%d0%b8%d0%bc%d0%b5/", "text": "Има и компромисни предложения – например „Горна Република Македония“Атина и Скопие спорят за името на Македония още откакто се разпадна бивша Югославия, припомня Янис Пападимитриу от страниците на “Тагесцайтунг”.Страховете на Гърция бяха подклаждани и от обстоятелството, че с текстове в конституцията си Македония претендира да е изразител на интересите на македонците в съседните държави, припомня коментаторът на “Тагесцайтунг” Щефан Шааф.Политици и от двете страни неведнъж са предприемали опити да разрешат този ирационален спор. В далечната 1992 година тогавашният посредник на ЕС Жоао де Деуш Пинейро беше на крачка от успеха. Неговото предложение за намиране на компромисно име беше посрещнато положително и от двете страни. Но вътрешнополитически проблеми принудиха тогавашния гръцки премиер Мицотакис да се отметне в последната минута.От няколко години насам обаче проблеми създава не толкова Атина, колкото Скопие – и по-точно режимът на Груевски, който отхвърляше всякакъв компромис. Сега обаче, след като този режим падна от власт, ситуацията в Македония е вече съвсем друга. И има голям шанс за постигане на разбирателство.Новото правителство в Скопие очевидно е решено да сложи край на конфликта с Атина – защото добре знае, че това ще проправи пътя на Македония за членство в НАТО, а по-късно и в ЕС, коментира Щефан Шааф. Остава да се реши въпросът как точно да се казва малката балканска държава. Досега тя беше наричана БЮРМ – Бивша югославска република Македония. Сега се чуват и други компромисни предложения – като например “Горна Република Македония”. ", "date": "2017.06.13", "title": " Македония ще е скоро с ново име?\t\t\t"}
{"url": "https://trud.bg/%d0%b1%d0%be%d1%80%d0%b8%d1%81%d0%be%d0%b2-%d0%b1%d0%bb%d0%b0%d0%b3%d0%be%d0%b4%d0%b0%d1%80%d0%b8-%d0%be%d1%82-%d0%b8%d1%81%d1%82%d0%b0%d0%bd%d0%b1%d1%83%d0%bb-%d0%b7%d0%b0-%d0%bf%d0%be%d0%b6%d0%b5/", "text": "„Благодаря на всички за пожеланията, които получих днес по случай рождения ми ден“, написа във фейсбук премиерът Бойко Борисов, публикувайки снимка край Босфора. Той прекара целия ден на работно посещение в Анкара, а вечерта на ифтар в Истанбул.Домакинът – турският премиер Бинали Йълдъръм, го изненада с торта.", "date": "2017.06.13", "title": " Борисов благодари от Истанбул за пожеланията за рождения му ден\t\t\t"}
