{"url": "https://trud.bg/%d0%b5%d1%81%d0%b5%d0%bd%d0%bd%d0%b0-%d0%be%d1%84%d0%b0%d0%bd%d0%b7%d0%b8%d0%b2%d0%b0-%d0%b2-%d0%bf%d1%8a%d1%82%d0%bd%d0%b8%d1%82%d0%b5-%d1%80%d0%b5%d0%bc%d0%be%d0%bd%d1%82%d0%b8/", "text": "Ремонтите по пътната инфраструктура на места в страната продължават и след края на летния сезон. От утре започва поетапна реконструкция на участъка от пътя София-Перник през Владая. Днес стартираха и ремонти по Източната тангента на столицата, както и по тунела „Витиня“. Първата отсечка по пътя София-Перник, по която ще се работи, е между „Черния кос“ и КПП „Владая“, в двете платна в посока София. Движението ще се пренасочи двупосочно в платната за Перник. Участъкът е с дължина около 2 км. Ще бъде положено ново асфалтово покритие. Срокът за изпълнение на ремонта е 18 октомври, обясниха от Агенция „Пътна инфраструктура“ (АПИ) пред „Труд“. От АПИ препоръчват на шофьорите да използват автомагистрала „Люлин“ и третокласния път Голямо Бучино – Мало Бучино – Суходол. Днес започна ремонт на Източната тангента на София в участъка от магистрала „Тракия“ до Северната скоростна тангента. Това е участъкът от Околовръстното шосе, от който пътуващите по магистрала „Хемус“ могат да се прехвърлят към магистрала „Тракия“ и обратно, без да влизат в града. Ще бъде спряно движението от „Хемус“ към София, като трафикът ще е двупосочен в другото платно. Срокът за изпълнение е до 15 ноември, допълниха от АПИ. Целта е подобряване на състоянието на участъка преди настъпването на зимния сезон. Реконструкцията ще се прави поетапно – в едното платно ще се извършват ремонтните дейности, а в другото ще преминава трафикът двупосочно. Ремонтът на тунела „Витиня“ в тръбата в посока София също стартира днва. Движението на леките автомобили и на превозните средства до 10 т ще е двупосочно в новоремонтираната тръба за Варна. Тежкотоварните машини над 10 т пък преминават по задължителния обходен маршрут Ботевград-София. Целта е ремонтните дейности на „Витиня“ да завършат до края на ноември.  По магистрала „Тракия“ в област Бургас пък до 30 септември от км 325 до км 359 в участъка Карнобат-Ветрен се извършва почистване на окопи и водостоци. Шофьорите трябва да се движат с повишено внимание и съобразена скорост, съветват от АПИ. Текат и част от ремонтите в столицата. Работи се по разширението на булевардите “Монтевидео” и “Т. Каблешков”, както и ремонтът на “Дондуков”. По информация на столичния заместник-кмет по транспорта Евгени Крусев, дейностите по бул. „Монтевидео“ ще приключат през ноември, ако времето позволи, а на бул.“ Тодор Каблешков“ – в края на декември. Първата част от бул. Дондуков – в историческия център, която води до Ларгото и до бул. „Цар Освободител“, вече е реконструирана с гранитен паваж. В момента се реновира частта от бул. „Княз Ал. Дондуков“ между ул. „Г. С. Раковски“ и бул. „В. Левски“. Срокът за края на реконструкцията би могъл да се промени, тъй като видът настилка, който се поставя в участъка, може да се промени. Припомняме, че Националният институт за недвижимо културно наследство задължи Столична община да реконструира булеварда в павета. Миналата седмица обаче столичният кмет Йорданка Фандъкова поиска настилката в участъка между ул. „Г. С. Раковски“ и бул. „В. Левски“ да е асфалтова и се очаква тази седмица Министерството на културата да изкаже своето становище по въпроса. Междувременно от Столичната община съобщиха, че вчера е приключило цялостното почистване на общо 5 км от коритото на р. Искър, разположени на територията на Столична община. Проектът е на стойност 1 070 000 млн. лв. Ремонтът на Аспаруховия мост ще бъде извършен от Агенция Пътна инфраструктура“ наесен, каза кметът на Варна Иван Портних. Той посочи, че очаква АПИ да създаде необходимата организация, за да се избегнат сериозните задръствания, каквито имаше през първите два етапа на рехабилитацията на най-важното и единствено съоръжение за връзка между Варна и Бургас. Все още няма решение за старта на следващия етап, на който всъщност трябва да се довършат останалите 97 метра на уширението в началото на моста в посока Варна – Бургас. Във Варна се работи по изграждане на булевард „Левски“, като строителните дейности се извършват едновременно от двете страни на трасето. Кметът посочи, че над 200 имота ще бъдат отчуждени, като малка част от тях са обитаеми. Правителството даде 75 млн. лева за тази мащабна реконструкция, която ще отпуши трафика в морската столица. А общо над 200 млн. ще бъдат вложени в инфраструктурни обекти през следващите 12 месеца. Продължават строителните работи по пътя от КПП Кардам до Добрич и Варна. Те са част от основната рекорструкция на най-кратката връзка между Румъния с курортите по Черноморието, която при хубаво време трябва да приключи до началото на 2018 г. Финансирането от 9 млн.лева и е осигурено по ОП „Региони в растеж“.   Пловдив заприлича на огромна строителна площадка това лято заради ремонти, които на доста места ще продължат и през есента и почти до Коледа. Новият пусков срок за рязане на лентата на „Коматевско шосе” е 26 октомври, когато стават точно 2 г. от първата копка, като до Димитровден трябва да бъде асфалтиран напълно целият път и се изгради вело-пешеходна алея от западната страна на булеварда. Велоалея се изгражда и по средата на булевард „Руски”, чийто ремонт продължава, както и този по булевард „Васил Априлов”. До Нова година трябва да бъде пуснат новият път Пловдив – Асеновград, но строително-ремонтните дейности по него ще продължат и през 2018 г. с изграждането на локалните платна и 5 пътни възела. Успоредно с нова ще започне изграждането на новото трасе от 6 км, което да свързва „Асеновградско шосе“ с пътен възел „Скобелева майка“ и автомагистрала „Тракия“, и ще стартира разширяването на Околовръстния път на Пловдив.     До края на октомври трябва да приключи запълване на дупки и преасфалтиране по 40 улици в Шумен. Дейностите стартираха чак в началото на септември, заради обжалване на поръчката, но се движат в срок. Общо 720 000 лв. са предвидени за ремонтите. Кметството в Шумен обяви обществена поръчка и за преасфалтиране на централния бул. “Симеон Велики“ между две нови кръгови кръстовища. Престои да започне и реализацията на два обекта по ОП „Региони в растеж“ – благоустрояване на улици в кв.“Тракия“ за над 2,7 млн.лв. и на ул.“Тича“ за близо 800 000 лв. И за двата обекта са избрани изпълнители. Близо 1 млн. лева бяха предвидени за летните ремонти на уличната мрежа в Сливен. Средствата стигнаха предимно за кърпежи и за асфалтиране на определени участъци в няколко квартала.  Планираният голям ремонт на най-инфарктното кръстовище в града -„Розова градина” и изграждането на кръгово движение бе отложен. Правителството отпусна 3 млн.лева, но фирмата победител не подписа договор и сега изпълнението се предлага на следващата. В област Монтана засега няма сериозни ремонти на пътища поради липса на средства. В близките дни обаче се очаква постановление на правителството, с което ще бъдат осигурени солидни средства за ремонти на републиканската пътна мрежа в цялата страна. За Монтана са отделени между 10 и 11 млн. лева, с които ще бъдат потегнати около 27 км пътни артерии.   Реализация на пътни проекти на стойност 8 млн. лева стартира от 27 септември във Великотърновска област. Сумата е от отпуснатите от Министерски съвет 100 млн. лв. за бюджета на Агенция „Пътна инфраструктура“. Със средствата ще бъдат извършени дейности по рехабилитация на пътя Велико Търново -Арбанаси -Горна Оряховица. В отсечката от над 6 км ще бъдат вложени 2,3 млн.лв, като в проекта е заложено укрепване и на две свлачища. До сряда се очаква да стартират ремонтни дейности на пътя между великотърновските села Ресен – Самоводене. До десет дни ще започне рехабилитация и на пътя между Павликени и село Караисен. Продължават ремонтите на уличната мрежа и локалните пътища в населените места в община Велико Търново. Нов асфалт бе положен в Леденик, Велчево и Дичин. Дейностите са финансирани както по общинската програма „Местни инициативи“. В Леденик изцяло е асфалтирана 800-метрова улица, като новият асфалт е над 2300 квадратни метра. Възстановени са настилките и по участъци от пътища към селото, които са част от четвъртокласната пътна мрежа. Ремонтиран е също водостокът на входа на Леденик, както 2,5-километровия път, свързващ населеното място с първокласното шосе „София – Велико Търново“. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.25", "title": " Есенна офанзива в пътните ремонти\t\t\t"}
{"url": "https://trud.bg/%d1%81%d0%be%d0%bb%d0%b8%d0%b4%d0%bd%d0%be-%d0%bf%d0%be%d1%87%d0%b5%d1%80%d0%bf%d0%b5%d0%bd-%d0%bf%d0%bb%d0%be%d0%b2%d0%b4%d0%b8%d0%b2%d1%87%d0%b0%d0%bd%d0%b8%d0%bd-%d0%bf%d1%80%d0%b5%d0%b4%d0%b8/", "text": "Солидно почерпен 30-годишен шофьор предизвика катастрофа в събота около 4.40 часа сутринта на улица „Съединение” в жк „Тракия” в Пловдив. Със своя лек автомобил „Ауди” пияният шофьор ударил последователно спрелите за престой три коли от марките „Опел”, „Шкода” и „Шевролет”. Медицинска помощ е оказана на водачите на първите две блъснати коли, които са съответно на 52 и 58 години. Алкохолните проби на пострадалите и тази на 47-годишния шофьор на “Шевролет”-а са отрицателни. Дрегерът обаче отчел, че 30-годишният пловдивчанин зад волана на аудито е под въздействието на спиртни напитки, а изпитото количество алкохол е 2,60 промила. С полицейска заповед мъжът е задържан за едно денонощие. Образувано е бързо производство. В неделя по пътищата в Пловдивска област са станали 29 произшествия с материални щети. Регистрирани са и 4 катастрофи с четирима ранени. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.25", "title": " Солидно почерпен пловдивчанин предизвика катастрофа с аудито си"}
{"url": "https://trud.bg/%d0%bd%d0%b5%d0%b9%d1%82%d0%b0%d0%bd-%d1%85%d0%be%d1%85%d0%bc%d0%b0%d0%bd-%d0%be%d1%82-morgan-lewis-%d0%be%d0%b1%d0%b2%d0%b8%d0%bd%d0%b5%d0%bd%d0%b8%d1%8f%d1%82%d0%b0-%d0%ba%d1%8a/", "text": "   Моето име е Нейтан Хохман. Аз съм бивш федерален прокурор и асистент на Министъра на правосъдието и главния прокурор на Съединените щати. В момента съм партньор във фирмата „Morgan Lewis“. Това е една от най-големите и известни правни кантори в света.  Глобалният закон „Магнитски“, който беше приет в САЩ през 2016-та година, дойде след този през 2012-та година. Оригиналният закон „Магнитски“ беше насочен към руските граждани. Глобалният закон „Магнитски“ обхваща хора от целия свят. Трябва обаче да сме наясно, че фокусът на този закон е единствено към хора, които са нарушили сериозно човешките права или са извършили мащабна корупция. Законът „Магнитски“ категорично не може да се меси в легитимното разследване на прокуратурата на дадена държава спрямо хора, които са извършили престъпление и които са обект на нейното разследване.  По глобалния закон „Магнитски“ ако някой отправи искане към Държавния департамент на САЩ или Министерството на финансите, те трябва да дадат своето мнение в рамките на 120 дни. Докато трае тази процедура, тя се смята за класифицирана информация и нито Държавният департамент, нито Министерството на финансите могат да я коментират. Адвокатите на г-н Василев са подали искане към Държавния департамент на САЩ и Министерството на финансите срещу г-н Пеевски. Ние сме убедени, че тези обвинения са напълно безпочвени и нямат никаква правна тежест и ще го докажем.  Ще се въздържа от коментар поради сериозната причина, че предстои да дадем нашите мотиви пред Държавния департамент и Министерството на финансите. Оставям на обществото да прецени, дали действията на Василев не представляват тежко криминално престъпление, които прилича много на това, извършено от Бърни Мадоф, който нанесе непоправими щети на Съединените щати.  Не. Смятаме, че обвиненията срещу г-н Пеевски са напълно безпочвени и необосновани. И очакваме с нетърпение нашата възможност да покажем пред Държавния департамент и Министерството на финансите, че те не почиват на никакви факти, а са лъжа.", "date": "2017.09.25", "title": " Нейтан Хохман от „Morgan Lewis“: Обвиненията към България по закона „Магнитски“ са безпочвени"}
{"url": "https://trud.bg/%d0%b0%d0%bf%d0%b0%d1%88%d0%b8-%d0%be%d1%82%d0%bc%d1%8a%d0%ba%d0%bd%d0%b0%d1%85%d0%b0-%d1%82%d0%b5%d0%b6%d0%ba%d0%b0-%d0%ba%d0%b0%d1%81%d0%b0-%d1%81-%d0%bb%d0%be%d1%82%d0%b0%d1%80%d0%b8%d0%b9%d0%bd/", "text": "Пощенския клон в шуменското село Иваново бил разбит, а от него липсва единствено тежка огнеупорна каса. В нея имало 400 лева и много лотарийни билети, чиято стойност е около 1000 лв., съобщават от полицията в Шумен. Не е ясно е точно кога крадците са успели да проникнат в сградата на кметството, където се намира и пощата. Последно клонът работил до 14,30 ч. на 21 септември. Първа следите от взлома забелязала кметицата Гюлшен Бехчетова, която отишла в събота до работното си място. Тя видяла следи от тътрене по пода. Със сигурност тежкият тайник е узорил апашите, които не са искали да го отключват на място. Извикани били криминалисти. Установено е, че в сградата на ул.“Коста Шапков“ е проникнато след взломяване на метална решетка и входна дървена врата. За престъплението е образувано досъдебно производство. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.25", "title": " Апаши отмъкнаха тежка каса с лотарийни билети"}
{"url": "https://trud.bg/%d1%80%d0%b5%d0%b4-%d0%b1%d1%83%d0%bb-%d1%81%d1%82%d0%b0%d0%b2%d0%b0-%d0%b0%d1%81%d1%82%d1%8a%d0%bd-%d0%bc%d0%b0%d1%80%d1%82%d0%b8%d0%bd/", "text": "Тимът от Формула 1 „Ред Бул“ ще включи бранда „Астън Мартин“ в името си догодина. Британският производител на луксозни автомобили подписа договор pd главен спонсор на „Червените бикове“. Компанията разчита, че включването в „кралските гонки“ ще помогне за разработката на новата й „суперкола“. „Астън Мартин“ не изключва възможността да започне и производството на двигатели за Формула 1, ако ФИА създаде подходящи условия.  Пилотът на „Ред Бул“ Даниел Рикардо пък похвали съотборника си Макс Верстапен като заяви, че му създава повече трудности, отколкото Себастиан Фетел през 2015-а, когато двамата прекараха един сезон в тима.  „Макс е най-силният ми съперник досега – заяви австралиецът. – Познавам Себастиан, гледам и Люис Хамилтън и не мога да кажа, че те са по-добре от мен или от Макс.“", "date": "2017.09.25", "title": " „Ред Бул“ става „Астън Мартин“"}
{"url": "https://trud.bg/%d0%b1%d1%80%d1%8e%d0%ba%d1%81%d0%b5%d0%bb-%d0%b7%d0%b0%d0%b2%d1%8a%d1%80%d1%88%d0%b5%d1%82%d0%b5-%d0%bc%d0%b0%d0%b3%d0%b8%d1%81%d1%82%d1%80%d0%b0%d0%bb%d0%b0-%d1%81%d1%82%d1%80%d1%83%d0%bc/", "text": "Четирима министри – Николай Нанков (строителство), Нено Димов (екология), Ивайло Московски (транспорт) и Николина Ангелкова (туризъм) представиха в Брюксел напредъка на България по изграждането на автомагистрала “Струма”. Делегацията ни проведе работна среща с комисарите по регионална политика Корина Крецу и по околна среда и води Кармену Вела. След срещата министър Николай Нанков коментира, че от страната ни се очаква да завърши магистралата успешно и в срок. “Надявам се да приключим успешно процедурата по ОВОС за участъка през Кресненското дефиле, за да продължим след това с останалите дейности по проекта, защото 2023 година е не само нашата амбиция, но и крайният срок за реализиране на АМ “Струма” в цялост”, отбеляза той. Българските министри поканиха двамата еврокомисари да посетят страната ни, за да се запознаят на място с напредъка на проекта за магистрала “Струма”.", "date": "2017.09.25", "title": " Брюксел: Завършете магистрала “Струма” в срок"}
{"url": "https://trud.bg/%d1%84%d0%b8%d0%bb%d0%b8%d0%bf-%d0%ba%d0%b8%d1%80%d0%ba%d0%be%d1%80%d0%be%d0%b2-%d0%bd%d0%b0-%d0%b3%d0%be%d1%81%d1%82%d0%b8-%d0%bd%d0%b0-%d1%82%d0%be%d0%bd%d1%87%d0%be-%d1%80%d1%83%d1%81%d0%b5%d0%b2/", "text": "“Кралят” на руската естрада Филип Киркоров, заедно с известния си баща, певеца Бедрос Киркоров, бяха на гости у композитора Тончо Русев. Популярните руски изпълнители с български корен са в България за концерта на Киркоров-младши, наречен “Я”. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.25", "title": " Филип Киркоров на гости на Тончо Русев"}
{"url": "https://trud.bg/%d1%81%d0%b5%d0%b2%d0%b5%d1%80%d0%bd%d0%b0-%d0%ba%d0%be%d1%80%d0%b5%d1%8f-%d1%81%d0%b0%d1%89-%d0%bd%d0%b8-%d0%be%d0%b1%d1%8f%d0%b2%d0%b8%d1%85%d0%b0-%d0%b2%d0%be%d0%b9%d0%bd%d0%b0/", "text": "Съединените щати ни обявиха война”, заяви външният министър на Северна Корея Ри Йонг Хо. Имаме пълното право да предприемем ответни мерки, включително да сваляме американски бомбардировачи, дори и да не са в нашето въздушно пространство”, допълни още външният министър. По думите му целият свят трябва да запомни, че именно Щатите са тези, които първи са обявили война на КНДР, информира  , позовавайки се на Ройтерс. Преди дни американски бомбардировачи Бе-1Бе Лансър прелетяха в близост до северонкорейската граница като демонстрация на сила. За първи път през XXI век американски самолети прелетяха толкова близо до демилитаризираната зона. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.25", "title": " Северна Корея: САЩ ни обявиха война\t\t\t"}
{"url": "https://trud.bg/%d0%b8%d0%b7%d1%80%d0%b0%d0%b5%d0%bb%d1%81%d0%ba%d0%b8-%d0%b0%d0%bd%d1%82%d0%b8%d1%82%d0%b5%d1%80%d0%be%d1%80%d0%b8%d1%81%d1%82%d0%b8-%d1%81%d0%bf%d0%be%d0%b4%d0%b5%d0%bb%d1%8f%d1%82-%d0%be%d0%bf/", "text": "Главният прокурор Сотир Цацаров и Нейно Превъзходителство извънредният и пълномощен посланик на Държавата Израел у нас Ирит Лилиан откриха семинар “Борба с тероризма”. Лекторите на семинара са служители от Външно министерство, Министерство на правосъдието, полицията и други структури по сигурността на Израел. Те ще споделят опита си по теми като разследване на терористични актове, превенция на терористични заплахи, противодействие на финансирането на тероризма и др. Ще бъдат обучени прокурори от Върховна касационна, Специализираната и Апелативната специализирана прокуратури, както и следователи, служители на ДАНС и МВР. Това е вторият семинар по въпросите на антитероризма, организиран от Прокуратурата на Република България и Посолството на Държавата Израел. На 18 юли 2012 г. терористи взривиха бомба на летище „Сарафово” край Бургас. Загинаха петима граждани на Израел, български шофьор и един от атентаторите. Терористите бяха разкрити и обявени за издирване, прокуратурата приключи разследването срещу тях и делото вече се гледа в спецсъда.", "date": "2017.09.25", "title": " Израелски антитерористи споделят опита си"}
{"url": "https://trud.bg/%d1%88%d0%b0%d0%bc%d0%b0%d1%80%d0%b8-%d0%b7%d0%b0-%d0%b7%d0%b0%d1%81%d0%b8%d1%87%d0%b0%d0%bd%d0%b5-%d0%bd%d0%b0-%d0%ba%d1%80%d1%8a%d1%81%d1%82%d0%be%d0%b2%d0%b8%d1%89%d0%b5-%d0%b2-%d0%bf%d0%bb%d0%be/", "text": "За грозна саморазправа на улица в Пловдив сигнализира нашият читател Георги Стефанов – George Visio. „Поводът за шамарите са неправилно изпреварване и засичане. Действието се развива на ул. “Македония” в пловдивския квартал “Кючук Париж”. Момък с Хонда засича по-възрастен мъж с Мерцедес, а след направената му забележка налита на бой и раздава шамари. Водачът на Мерцедеса целомъдрено отстъпва“, разказва нашият читател, изпращайки ни линк с видео от инцидента.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.25", "title": " Шамари за засичане на кръстовище в Пловдив (ВИДЕО)"}
{"url": "https://trud.bg/%d0%b2%d0%b8%d0%b6%d1%82%d0%b5-%d0%b0%d0%ba%d1%86%d0%b5%d0%bd%d1%82%d0%b8%d1%82%d0%b5-%d0%b2-%d0%b1%d1%80%d0%be%d1%8f-%d0%bd%d0%b0-%d0%b2%d0%b5%d1%81%d1%82%d0%bd%d0%b8%d0%ba-%d1%82%d1%80%d1%83-49/", "text": "Стягат пътя между София и Перник. Реновират Източната тангента на столицата и тунела „Витиня“. Тази седмица ще е ясна настилката на част от бул. „Дондуков“.         От 45 до 500 евро за квадрат варират цените в София. Източните райони най-предпочитани за вложения. Най-ниските оферти за терени са в “Дружба” и “Овча купел”.         Областният управител на Варна смята да узакони лодкостоянките на рибарите. Сагата се точи от 2009 година насам.       Трудово-правната консултация на „Труд“.           Обикновените хора често се оказват по-умни от политиците, казва проф. Сергей Гризунов, преподавател по журналистика, в интервю за „Труд“. Проф. Гризунов е един от десетките експерти от цял свят, които на 27-28 септември ще се включат в София в дискусиите на международната конференция “Тероризмът и електронните медии”, организирана от Международна академия за телевизия и радио.       Над половината допитани в изследване германци вече поставят сигурността пред свободата. Сред отличниците е либералната партия на Свободните демократи – анализ на Георги Заяков.         Още през 1920 г. е било предвидено създаването на независима страна, преди да бъде ревизиран Севърският договор – анализ на Асад Ашкари.         ДПС е най-стабилният либерален субект в Югоизточна Европа, казва Илхан Кючюк, вицепрезидент на АЛДЕ и евродепутат от ДПС/АЛДЕ, в интервю за „Труд“.         Силует на Алис Вайдел, съпредседател и водач на листата на крайно-дясната партия „Алтернатива за Германия“.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.25", "title": " Вижте акцентите в броя на вестник „Труд“ във вторник, 26 септември 2017"}
{"url": "https://trud.bg/%d1%82%d1%80%d0%b8-%d0%ba%d0%b0%d1%82%d0%b0%d1%81%d1%82%d1%80%d0%be%d1%84%d0%b8-%d1%81%d1%8a%d1%81-%d0%b7%d0%b0%d0%b3%d0%b8%d0%bd%d0%b0%d0%bb%d0%b8-%d0%b2-%d0%bf%d0%bb%d0%be%d0%b2%d0%b4%d0%b8%d0%b2/", "text": "Три катастрофи със загинали са регистрирани в петък и неделя по пътищата в Пловдивска област по време на трите почивни дни за 22 септември – Деня на независимостта на България.  Около 13.10 часа в неделя  преди разклон за Садово на главен път Пловдив – Хасково лек автомобил “Рено” предприел обратен завой, отнел предимството и бил блъснат от лек автомобил “Хонда”. На място издъхнал 80-годишен пловдивчанин, който бил зад волана на реното. Медицинска помощ е оказана на 29-годишен мъж, управлявал втория автомобил, чиято алкохолна проба е отрицателна. Малко преди 16 часа навръх Деня на независимостта – 22 септември (петък), в района на 108 км на АМ “Тракия” в посока Бургас лек автомобил “Субару” се блъснал в мантинела и пет колчета. Пристигналите полицейски служители и екип на Спешна помощ констатирали смъртта на 52-годишен мъж от Поморие, който бил зад волана. Причината за злополуката с фатален край е прилошаване на шофьора на японската колаСъщата вечер около 22.20 часа мотоциклет “Санянг” преминал през кръгово кръстовище на ул. “Димитър Талев” и квартал “Беломорски”, при което водачът му – 40-годишен мъж от Сухиндол, починал на място. Негов спътник, на 48-години от Пловдив, е настанен в болница за лечение. Местопроизшествията са запазени и посетени от дежурни оперативни групи. Извършени са огледи. Причините и обстоятелствата около катастрофите се разследват в рамките на образувани досъдебни производства.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.25", "title": " Три катастрофи със загинали в Пловдивско през трите почивни дни за 22 септември"}
{"url": "https://trud.bg/%d0%be%d0%b1%d1%89%d0%b8%d0%bd%d1%81%d0%ba%d0%b0-%d0%b1%d0%b0%d0%bd%d0%ba%d0%b0-%d0%bf%d1%83%d1%81%d0%ba%d0%b0-%d0%bb%d0%b8%d0%bc%d0%b8%d1%82%d0%b8%d1%80%d0%b0%d0%bd%d0%b0-%d1%81%d0%b5%d1%80%d0%b8/", "text": "Специална лимитирана серия от шест монети, посветени на България, наречена „Символи на българската държавност през вековете“ пуска Общинска банка. Те ще са с образи на печати на български владетели и са уникални като концепция и ювелирно изпълнение.  „Общинска банка реши да продължи монетната си програма, като отсече и емитира серия монети, посветени на българската държавност. Всяка монета е посветена на емблематичен български държавник от средновековието и представя максимално точно копие на оригиналния му печат. С тази серия монети, банката дава възможност на повече българи да се докоснат до историята и величието на страната ни“, каза Сашо Чакалски, изпълнителен директор и председател на УС на Общинска банка.  Първата монета е с образа на печата на хан Тервел. Печатът на Тервел е едно от важните доказателства за съществуването и признаването на независима българска държава от страна на Bизантийската империя. Именно затова образът на този печат е изображението на първата монета от лимитираната колекция.  Експертите на Общинска банка са получили правото да използват това изображение и са го пресъздали с абсолютна точност. Оригиналът е произведен от олово и е заразен с чума по оловото, която го унищожава необратимо. В бъдеще, новата монета на Общинска банка ще бъде рядък спомен и доказателство за съществуването на оригинала.  Уникалната монета е отсечена от сребро с проба 999/1000. Върху нея е поставено изображение на самия печат, което е с прецизна детайлност, висок релеф и реален 3 D образ. Тя е изработена по специална технология на оксидация за постигане на античен състарен вид. Емитирана е в нумизматичен тираж от 250 броя за цял свят.  Това е втората монетна програма на Общинска банка. През 2014-2016 година финансовата институция емитира лимитирана серия от монети, посветена на столицата, наречена „София през вековете“. Първата монета изобразява богинята Тюхе, втората е с портретните изображения на севастократор Калоян и Десислава, а третата е с герба на София.", "date": "2017.09.25", "title": " Общинска банка пуска лимитирана серия монети"}
{"url": "https://trud.bg/%d0%bd-%d0%bf%d1%80-%d0%b5%d0%bc%d0%b0-%d1%85%d0%be%d0%bf%d0%ba%d0%b8%d0%bd%d1%81-%d0%bf%d0%be%d1%81%d0%bb%d0%b0%d0%bd%d0%b8%d0%ba-%d0%bd%d0%b0-%d0%b2%d0%b5%d0%bb%d0%b8%d0%ba%d0%be%d0%b1%d1%80/", "text": "– От две години и половина вече съм на поста си в България и най-вероятно мандатът ми ще продължи още две до три години. Много добре се чувстваме тук, що се отнася на лично ниво. Тук е прекрасно място. Семейството ми са много щастливи – от климата, от храната, от хората. Имате впечатляваща история, културни и други забележителности. Такова изключително разнообразие на природа – от планините до морето. Запомних нещо като местен израз, че Господ е направил България най-накрая и й е дал помалко от всичко. Което е изключително добре казано. – Именно, да. Но също така има усещане във въздуха за огромен потенциал. Който не смятам, че България все още реализира изцяло. – Намирам интелектуалното ниво на младите хора тук за изключително високо. В посолството работим с много млади българи, които са завършили образование във Великобритания. Нивото на което ние наемаме хората, изискванията които имаме към тях, са много сериозни. И нивото на професионализъм което те демонстрират в работата си е впечатляващо. Затова казвам, че съм много оптимистично настроена, когато виждам младите хора тук. За съжаление, тревожно за мен е, че много от тях не остават в България. Въпреки че наскоро имах информация от Британския съвет, че получават все повече молби от завършили във Великобритания българи за легализиране на дипломите им тук. Което според мен е един положителен сигнал в тази посока. Безспорно младите хора са един от тези потенциали на България, за чието развитие искаме да помогнем. – Всичко ще зависи от това, как ще бъдат формулирани бъдещите ни отношения с ЕС. Но аз лично смятам, че това (б.р. излизането на Великобритания от ЕС) ще е една изключително добра възможност да затегнем двустранните отношения. Защото за последните 40 години голяма част от контактите се изместиха от нивото столица-до-столица, до всичко директно през Брюксел. Затова и разглеждаме (б.р. Брекзит) като завръщане към това ниво на отношенията и възможност за разширяване и задълбочаване на двустранните ни контакти. Що се отнася до достъпа до британското образование – много хора ме разпитват какво ще се случи с възможностите да се учи във Великобритания. И явно е важна тема за българите. Оказва се, че всеки познава някого по една или друга линия, който е учил, учи или планира да учи във Великобритания. Както знаете, една четвърт от всички световни лидери също са завършили образование във Великобритания. Всичко това е много голямо предимство за нас, защото позволява на хората да се запознаят с нашите ценности и начин на живот. И искаме да продължим да окуражаваме това. В Обединеното кралство сме много наясно, че имаме нужда да запазим европейските и други учащи в нашата образователна система и обмисляме начините, по които да го реализираме. Наскоро беше отправено допитване до Консултативната комисия по миграция, която е независим британски експертен орган, да се произнесе дали въпросът за правата на учащите трябва да бъде изваден от общия дебат за миграцията и съответните правила. Защото имаме нужда от чуждестранните учащи за развитието на науката и иновациите у нас – те внасят толкова енергия и интелектуална сила … – Този въпрос ще бъде засегнат при уреждането на бъдещите ни отношения с ЕС и не е част от преговорите за излизането ни от съюза. Докладът на независимата експертна комисия се очаква да излезе следващото лято и ще бъде под формата на „Бяла книга” за миграцията, която ще изложи визията ни за бъдещите ни политики, включително за учащите. Което, както казах, е много важен въпрос за нас и трябва да бъде разглеждан отделно. – Един пример мога да ви дам – преди седмица имах среща с министъра ви на отбраната и обсъдихме преразглеждането на споразуменията ни в областта на отбраната; въвеждането на обща отбранителна рамка. Вече имаме много добро сътрудничество като съюзници в НАТО. Все повече наши бойни кораби се включват в учения в Черно море. Догодина ще участват нови три. Обсъждаме възможности за сътрудничество на българските въоръжени сили с нашата кралска морска пехота (б.р. – Royal Marine Corps), в областта на техническата поддръжка, съвместни проекти, учения и други двустранни инициативи. Затова мисля, че имаме нужда да освежим отношенията си в областта на отбраната, особено в контекста на подсилването на източния фланг на НАТО. – Точно така. Там вече имаме много тесни контакти, както и що се отнася до сътрудничеството ни в областта на правораздаването. Нашата Национална агенция за борба с престъпността има свое разширено представителство тук; провеждаме активно съвместни операции срещу трафика и контрабандата, организираната престъпност. Високо ценим това ниво на конкретно двустранно сътрудничество в тези области. Търговията, разбира се, не остава по-малко важна за нас. Водим осем регионални кампании, за промотиране на търговските отношения. Работим на това регионално ниво, защото много често се случва британските бизнеси да не разглеждат България, например, като голям потенциален пазар. Но ако погледнат на целия регион като перспектива, нещата стават по-различни. Първите ни кампании са ориентирани към ядрената енергетика и минното дело; в рамките на годината ще има и подобни за търговията на дребно и финансовите услуги. Предвидили сме такива и в областта на развитието на инфраструктурата и здравеопазването. Специално последното ми е лична кауза – в контакт сме с вашето министерството на здравеопазването и независими експерти по въпроса за дигитализирането на здравните услуги (б.р. – в България) и как Великобритания може да помогне за това. – Не смятам така. Най-малкото след вашето приемане влезе и Хърватия. – Истината е, че големият проблем дойде след разширяването през 2004 г. от голямата миграционна вълна на работници от Полша … – Смятам, че има много различни въпроси и е много трудно да направим общ разбор на причините и резултатите от референдума за Брекзит. Имиграцията несъмнено беше част от дебата. Но за британските граждани е много важна концепцията за нашия суверенитет и контрола (б.р. – от Брюксел), което е трудно за разбиране на континента. Искаме сами да си налагаме правилата, не някой друг да пише законите вместо нас. Погледнете отношенията ни с ЕС досега – не сме в Еврозоната, не сме в Шенген, имаме отделни договорености в областта на правосъдието и вътрешните работи; избирахме в кое искаме да участваме и искаме да запазим това си право. – Други страни – също. Дания, например, има собствени условия в отношенията си с ЕС. Така че, да, въпросът за суверенитета е важен, както и въпросът за имиграцията и този за юрисдикцията на Европейския съд. Всичко това са теми, които са важни за британския начин на мислене и не винаги са ясно разбираеми за други хора. Но за да се върна на въпроса ви, не смятам, че точно приемането на България и Румъния може да е оказало влияние. Българи и румънци имат много положителен принос към британската икономика, както и поляците. Ние се нуждаем от работници в определени сектори като здравеопазването, селското стопанство и др. – Не смятаме така. По въпросите засягащи националната сигурност ние си сътрудничим много и вярвам, ще продължим през европейските механизми за обмен на информация. По-скоро нашето обръщение към Европа е: трябва ни разбираемо споразумение за сигурността в Европа, което ще трябва да е уникално по съществото си. Очакваме да продължим да допринасяме към всички европейски механизми, които смятаме че са важни, като Европол, като европейската заповед за задържане, която е крайно ефективна, като обмена на пръстови отпечатъци по споразумението от Прюм и системата за гранични проверки и контрол. Те са много важни за нас и бихме искали да продължат. Вярваме че допринасяме активно за развитието на тези инструменти в рамките на ЕС и прибягваме до тях много. Великобритания е най-големия източник на разузнавателна информация за Европол и сме много активни в сектора сигурност. Не смятаме, че нещо трябва да се променя, но ни трябва модел, по който да продължим. Обменът на информация трябва да има ясна правна рамка. Накратко позицията ни е, че ни предстоят още два кръга на преговори по Брекзит преди Европейския съвет през октомври и е време да говорим за бъдещето. – На този етап все още говорим за оттеглянето, за гражданските права, за Северна Ирландия, за бюджета. Но за в бъдеще, ние смятаме, че трябва да започнем да говорим за сигурност и търговия. И на всяка цена трябва да движим тези въпроси успоредно, защото не разполагаме с толкова време, а процесът е изключително сложен. – Един от тях. Важни са разбира се, защото бъдещият ни икономически просперитет зависи от тях. Но въпросите за сигурността са също толкова важни. И искаме да се захващаме вече с тях. И е време държавите членки да кажат същото на Европейската комисия, защото в крайна сметка става въпрос за политическо решение. Искаме да разполагаме с по-гъвкав пейзаж на преговори от протоколния формат, в който се водят в момента. До сега ние сме публикували официалните си позиции по 15 политики и сме много добре подготвени. Предположението, че отиваме в Брюксел неподготвени, е спекулация за пред обективите на камерите. Имаме екип от близо 100 души, които движат преговорния процес и дори Европейската комисия ни казва, че повдигаме въпроси, които те не са имали предвид. Има известна доза политиканстване около преговорите, но ние сме много добре подготвени, премислили сме всички подробности и сме готови да говорим за бъдещето.   Ема Хопкинс е назначена за посланик на Великобритания в България през септември 2014 г и поема поста през май 2015 г. Преди назначението си в София, посланик Хопкинс ръководи кампанията на британското правителство за спиране на сексуалното насилие във военни зони. През 2014 г. Елизабет II удостоява Ема Хопкинс със званието „Служител на Ордена на Британската империя” за работата й по кампанията за спиране на сексуалното насилие в страни, засегнати от военни конфликти. Омъжена е, с две деца.", "date": "2017.09.25", "title": " Н. Пр. Ема Хопкинс, посланик на Великобритания, пред „Труд“: Сигурността и отбраната ще са приоритет в българо-британските отношения след Брекзит\t\t\t"}
{"url": "https://trud.bg/%d1%81%d1%82%d0%be%d1%8f%d0%bd-%d0%bc%d0%b0%d0%b2%d1%80%d0%be%d0%b4%d0%b8%d0%b5%d0%b2-%d1%84%d0%b8%d0%bd%d0%b0%d0%bd%d1%81%d0%b8%d1%81%d1%82%d1%8a%d1%82/", "text": "Преди дни стана ясно, че бившият председател на Комисията за финансов надзор Стоян Мавродиев е избран да оглави Българската банка за развитие.Тази седмица предстои назначението му да бъде одобрено от Българската народна банка. От него се очаква като шеф на ББР да обърне фокуса на банката към основната й дейност – подпомагане на малките и средни предприятия, както и на фирми, занимаващи се с експорт. Финансист по образование и професия Стоян Мавродиев е автор на икономическата програма при първото управление на кабинета “Борисов”. Той е магистър по право от СУ “Св. Кл. Охридски” и магистър по финанси от УНСС. Има многобройни международни специализации по данъчни консултации и данъчно планиране. В периода от 1991 до 1997 г. работи като правен и данъчен консултант в световната одиторска компания Price Waterhouse Coopers. Мавродиев е депутат в 41-вото Народно събрание, а по-късно оглавява комисията, разследвала назначенията, сделките и разходите на кабинета “Станишев”. Именно тогава лъснаха редица грешни решения на кабинета “Станишев” като “Цанков камък”, АЕЦ “Белене” и “Водното огледало” в Кърджали, за които бяха похарчени над 3 млрд. лв., а проектите буксуват и до днес. На 16 юни 2010 г. Мавродиев е избран за председател на Комисията за финансов надзор с шестгодишен мандат. Под негово ръководство КФН започна да прилага закона безкомпромисно спрямо всичките си поднадзорни компании, включително и срещу сериозни икономически кръгове като този на “Алфа Финанс Холдинг” на Иво Прокопиев. Множеството санкции, наложени от комисията, на дружества, свързани с тази група, доведоха до провеждането на яростна медийна кампания от страна медийната група на Иво Прокопиев “Икономедия”. Именно по сигнал на Мавродиев до прокуратурата и ДАНС беше образувано досъдебно производство, а впоследствие и внесен обвинителен акт срещу длъжностни лица от ИП “Булброкърс”, издателя на “Капитал” и “Дневник” Иво Прокопиев, както и действащите по онова време министри Симеон Дянков и Трайчо Трайков. Разследващите установиха увреждане на интереса на държавата в особено големи размери при приватизацията на остатъчния държавен дял от електроенергийното дружество ЕВН. Сега се очаква съдът да насрочи дата за делото. Въпреки многобройните обвинения от кръга “Капитал”, че КФН има вина за фалита на Корпоративна търговска банка, това твърдение бе категорично опровергано както от специалната парламентарна комисия, разследваща фалита на КТБ, така и от Европейската комисия, която в свой доклад потвърди, че КФН няма никакви отговорности по случая “КТБ”. В досегашната си професионална кариера Мавродиев е натрупал богат опит в сферата на търговското, данъчното и корпоративното право, международното данъчно планиране и консултиране, придобивания, вливания и сливания на компании, финансови пазари, частно инвестиционно банкиране, корпоративни финанси, приватизационни проекти и чуждестранни инвестиции. Според финансисти Мавродиев има необходимата експертиза и напълно отговаря на изискванията за поста, който ще заеме в Българската банка за развитие. Като председател на КФН той многократно е представлявал България на срещите на Европейския съвет за системен риск, който упражнява надзор над отделни институции като банки, застрахователни дружества или пенсионни фондове в целия ЕС. Той е участвал и в Консултативния съвет за финансова стабилност на страната, срещите на Европейски орган за ценните книжа и пазари (ESMA) и на Европейски орган за застраховане и професионално пенсионно осигуряване (EIOPA).   През 2013 г. като председател на Комисията за финансов надзор Стоян Мавродиев се противопостави категорично на идеята на тогавашния финансов министър Симеон Дянков, правителството да вложи парите за пенсии от Сребърния фонд в държавни ценни книжа. “Огромен и фундаментален проблем ще бъде, ако Сребърният фонд се изхарчи за нещо различно от пенсии. Самата мисъл за това създава рискове. Това са част от фискалните резерви и се следят от международните и кредитни институции. Ако се посегне на този резерв, моментално ще се намали кредитният рейтинг на страната”, заяви тогавашният шеф на КФН. Тогава с подкрепата на Европейската централна банка и европейските регулатори, бе спряна тази инициатива и парите бяха запазени. Това предизвика вълна от атаки на Симеон Дянков към КФН и лично към председателя на комисията, който бе подложен на пълна данъчна ревизия.   Смятам, че Стоян Мавродиев е професионалист в сферата на финансите. Има сериозен опит в небанковия и финансовия сектор. Мисля, че сега с новия пост в Българската банка за развитие ще надгради това и ще бъде полезен.   Стоян Мавродиев е много образован. Той е завършил право и финанси. Беше автор на най-добрата икономическа програма на ГЕРБ – първата им. Мавродиев е много амбициозен и последователен. Не виждам драма с назначаването му в Българската банка за развитие. Важно е да има добър екип.   Той има доста познания и опит във финансовата сфера. Докато бях финансов министър, работихме добре със Стоян Мавродиев. Ако успее да създаде добър екип, ще се справи и с управлението на Българска банка за развитие. Без екип няма как да се случат нещата. Избирането му за шеф на ББР е позитивна новина. С опита, който има, може да допринесе за развитието на банката.", "date": "2017.09.25", "title": " Стоян Мавродиев – Финансистът"}
{"url": "https://trud.bg/%d0%b7%d0%b0%d0%bf%d0%be%d1%87%d0%b2%d0%b0-%d1%80%d0%b5%d0%bc%d0%be%d0%bd%d1%82-%d0%bd%d0%b0-%d0%b2%d0%be%d0%b4%d0%be%d0%bf%d1%80%d0%be%d0%b2%d0%be%d0%b4%d0%b0-%d0%bf%d1%80%d0%b8-%d0%b0%d0%ba/", "text": "Започва дългоочакваният ремонт на питейния водопровод при „Аквапарк“ в Благоевград. Средствата за ремонтните дейности са осигурени от Министерството на регионалното развитие и благоустройството, вследствие на целенасочено водена политика на кмета д-р Атанас Камбитов за тяхното осигуряване. Дейностите започват от утре, след сключен договор между Община Благоевград и фирма изпълнител. Ремонтът, в едно от най- проблемните трасета в областния център на Пиринско, ще се извършва поетапно. „Водоснабяване и канализация“ ЕООД Благоевград ще информират гражданите за временното преустановяване на водоподаването в района. Община Благоевград апелира да се преминава по обходен маршрут, ул. „Катина и Никола Хайдукови“, за да се избегне неудобството на гражданите и работния процес в трасето „Алеята на здравето“, участъка на „Аквапарк“. Припомняме, че в началото на годината д-р Атанас Камбитов, след проведени разговори, осигури финансиране за проекта, който водното дружество бе изготвил. Благодарение на това ще бъде сменен близо 400 метра водопровод. С парите ще бъдат отстранени всички проблеми по трасето, което снабдява с вода 5 квартала в града – „Еленово”, „Орлова чука”, „Ален мак”, „Бялата висота”, „Юг” (зоната, заключена между ул. „Балкан”, „14-и полк”, „Свобода” и „Делвинска”). С осигурените средства Община Благоевград ще реши сериозния проблем, съществуващ от години. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.25", "title": " Започва ремонт на водопровода при „Аквапарк“ в Благоевград"}
{"url": "https://trud.bg/%d0%b7%d0%b0%d0%b1%d1%80%d0%b0%d0%bd%d0%b5%d0%bd%d0%b8-%d0%bf%d0%b5%d1%81%d1%82%d0%b8%d1%86%d0%b8%d0%b4%d0%b8-%d1%81%d0%b0-%d0%be%d1%82%d0%ba%d1%80%d0%b8%d1%82%d0%b8-%d0%b2-%d0%b1%d1%8a%d0%bb%d0%b3/", "text": "Системата за бързо предупреждение за храни и фуражи в Европейския съюз алармираха, че забранени пестициди са открити в български храни в общността. Открит е и фипронил, информира  Според събраните данни пестицид и олово са открити в корен от репей, внесен от България във Франция. Рискът е определен като „сериозен”. В Гърция са продавани български яйца с шест пъти повече фипронил от количеството, открито в партиди у нас по-рано този месец. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.25", "title": " Забранени пестициди са открити в български храни в ЕС\t\t\t"}
{"url": "https://trud.bg/%d0%be%d1%82-%d0%b1%d0%bb%d1%81-%d0%bf%d1%80%d0%b5%d0%b4%d0%bb%d0%b0%d0%b3%d0%b0%d1%82-%d0%b4%d0%b0-%d1%81%d0%b5-%d1%81%d1%8a%d0%b7%d0%b4%d0%b0%d0%b4%d0%b5-%d1%87%d0%b5%d1%80%d0%b5%d0%bd-%d1%81/", "text": "Българският лекарски съюз предлага нова мярка за борба с нападенията – „Черен списък” за пациенти, проявили агресия към медик, информира  От 2015 г. досега са регистрирани 100 случая на агресия  над екипи на спешната помощ. 25 от тях са от тази година. Анкета, проведена сред медици, показва че 58% от тях са били обект на агресия. Половината – повече от веднъж. На този фон – през 2015 година има един осъден, а през 2016 – те са четирима. „В момента на посещение на лечебно заведение – било в болнична или извънболнична помощ – светва една лампичка до името на пациента – просто внимавайте този пациент е изявил или е осъществил агресивен акт“, обясни председателя на БЛС д-р Венцислав Грозев. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.25", "title": " ОТ БЛС предлагат да се създаде „черен списък“ за пациенти, проявили агресия към медик"}
{"url": "https://trud.bg/%d0%b8%d0%b7%d1%81%d0%ba%d0%be%d1%87%d0%b8%d0%bb-%d0%bd%d0%b0-%d0%bf%d1%8a%d1%82%d1%8f-%d0%ba%d0%be%d0%bd-%d0%bf%d1%80%d0%b0%d1%82%d0%b8-%d0%b2-%d0%bf%d0%bb%d0%be%d0%b2%d0%b4%d0%b8%d0%b2%d1%81%d0%ba/", "text": "37-годишен мъж пострада зле при катастрофа, предизвикана от внезапно изскочил кон на пътното платно в неделя по обяд в пловдивското село Боянци. Сигналът е подаден около 12 часа, чрез телефон 112. Пристигналият на местопроизшествието екип на РУ на МВР – Асеновград установил, че в животното се е блъснал 37-годишен местен жител с управлявания от него мотоциклет “Каджива”. Мъжът е настанен в пловдивска болница за лечение. Няма данни за употреба на алкохол. Случаят е отработен по административен ред. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.25", "title": " Изскочил на пътя кон прати в пловдивска болница рокер с мотор „Каджива”"}
{"url": "https://trud.bg/30-%d0%bc%d0%bb%d0%bd-%d0%bb%d0%b5%d0%b2%d0%b0-%d0%b2%d0%bb%d0%b8%d0%b7%d0%b0%d1%82-%d0%b2-%d1%83%d1%87%d0%b8%d0%bb%d0%b8%d1%89%d0%b0-%d0%b2-%d0%be%d0%b1%d0%bb%d0%b0%d1%81%d1%82-%d0%bc%d0%be%d0%bd/", "text": "За грозна саморазправа на улица в Пловдив сигнализира нашият читател Георги Стефанов - George Visio. \"Поводът за шамарите са неправилно изпреварване и засичане. Действието се развива на ул. \"Македония\" в пловдивския квартал \"Кючук Париж\". Момък с Хонда засича по-възрастен мъж с Мерцедес, а след направената му забележка налита на бой и раздава шамари. Водачът на Мерцедеса целомъдрено отстъпва\", разказва нашият читател, изпращайки ни линк с видео от инцидента.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА \"ТРУД\" - trud@trud.bg и trudonline@gmail.com", "date": "2017.09.25", "title": " 30 млн. лева влизат в училища в област Монтана"}
{"url": "https://trud.bg/%d0%bf%d1%80%d0%b5%d0%bc%d0%b8%d0%b5%d1%80%d1%8a%d1%82-%d0%bd%d0%b5-%d0%b2%d1%8f%d1%80%d0%b2%d0%b0%d0%bc-%d0%b4%d0%b0-%d0%b8%d0%bc%d0%b0-%d0%b8%d0%b4%d0%b8%d0%be%d1%82-%d0%ba%d0%be%d0%b9%d1%82%d0%be/", "text": "Министър-председателят Бойко Борисов категорично отрече да има какъвто и да е политически подтекст зад  . Премиерът не за първи път открива лично най-старото бизнес изложение в България. Затова на въпрос дали не се опасява, че мнозина ще сметнат сегашното му посещение в Панаира като опит за стопляна на отношенията с червения бизнесмен и областен лидер на БСП-Пловдив Георги Гергов, Бойко Борисов отсече: „Не вярвам да има такъв идиот в държавата, който да си помисли това!“ „Не мнозина, а един такъв идиот няма! Наслушах се на такива глупости”, декларира Борисов относно подозренията за евентуални политически разговори с Георги Гергов. Премиерът поясни, че посещава Панаира, защото това е мястото, което събира множество български и международни компании, където се представят иновации, където се търгува. Борисов допълни, че партньорство на БСП е било предложено от гледна точка на това, че на България й предстои да председателства съвета на ЕС и затова на левицата е бил предложен поста „председател на парламента”. Що се отнася до общата обиколка на палатите и откритите площи на територията на Панаира в компанията на домакина Георги Гергов, премиерът декларира: Няма да е европейска да дойда на Панаира и да кажа: „Гергов да не е до мен!”", "date": "2017.09.25", "title": " Премиерът: Не вярвам да има идиот, който да мисли, че съм тук заради Гергов!"}
{"url": "https://trud.bg/%d1%87%d0%b5%d1%81%d1%82%d0%b2%d0%b0%d1%82-150-%d0%b3%d0%be%d0%b4%d0%b8%d0%bd%d0%b8-%d0%bd%d0%b0-%d0%ba%d0%be%d0%bd%d1%81%d1%83%d0%bb%d1%81%d1%82%d0%b2%d0%be%d1%82%d0%be-%d0%bd%d0%b0-%d0%b8%d1%81/", "text": "В областите Варна, Бургас, Добрич и Шумен са около 130 постоянно живеещите испанци.В четирите области работят различни фирми от Кралството, предимно в сферата туризма, недвижимите имоти, възобновяемата енергия, в производството на фаянс и цимент. Това съобщи почетният консул на Испания във Варна Христо Досев. С Дни на испанската култура и изкуство в средата на октомври ще бъде отбелязана 150-годишнина от създаване на почетното консулство. През 1867 г. консул на кралството става Анж Мари Дюрони.Постът му поема след това неговият син Жан Дюрони, обясни историкът Борислав Дряновски. Той уточни, че във Варна все още живее наследник на първия консул на Испания у нас. Според историка Варна е първият консулски град в България. Още през далечната 1352 г. Венеция отваря свое дипломатическо представителство. В Дните на испанската култура и изкуство предстои среща със студенти от Кралството, които учат в Медицинския университет. Ще има прожекция на филма“Кралицата на Испания“, театрална постановка и концерт. Ще бъде открита и изложба с фотографии на тема „Съвременна Испания“. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.25", "title": " Честват 150 години на консулството на Испания във Варна\t\t\t"}
{"url": "https://trud.bg/%d1%80%d1%83%d0%bc%d0%b5%d0%bd-%d1%80%d0%b0%d0%b4%d0%b5%d0%b2-%d0%bf%d1%80%d0%b8%d0%b7%d0%be%d0%b2%d0%b0-%d0%b1%d1%8a%d0%bb%d0%b3%d0%b0%d1%80%d0%b8%d1%82%d0%b5-%d0%b2-%d1%87%d0%b8%d0%ba%d0%b0%d0%b3/", "text": "Постигнатите от вас успехи са доказателство, че българите могат и успяват дори в една силно конкурентна среда. Благодаря ви за създадените училища и църква и за сплотеността на тази голяма българска общност. С тези думи президентът Румен Радев се обърна към сънародниците ни в Чикаго, с които проведе среща в рамките на работното си посещение в САЩ. Държавният глава коментира резултатите от участието си в 72-ата сесия на ОС на ООН и отговори на редица въпроси на българската общност. Румен Радев поздрави сънародниците ни в Чикаго с признаването на българския език като официален в образователната система на щата Илинойс и увери, че ще продължи да подкрепя тази кауза на българите в САЩ да се осъществи и в други щати. По време на визитата си в Ню Йорк президентът Радев е посетил местния Департамент по образованието и е получил уверение, че въпросът за признаването на българския език в образователната система на щата предстои да бъде поставен за обсъждане. Президентът призова българската общност да не допуска децата да забравят своя роден език и да не се завърнат в България, защото на свой ред техните деца няма да имат вече българско самосъзнание. „Това е обща борба за всички нас“, заяви държавният глава. „Мисля, че на този етап ще бъде излишно да ви агитирам да се върнете в България. Всички го искаме, но всеки решава сам кога ще бъдат удовлетворени неговите критерии за доходи, среда за бизнес, престъпност, корупция, върховенство на закона и доверие в институциите, заяви още Румен Радев. Президентът беше категоричен, че в негово лице отстъпление по отношение на борбата с корупцията в България няма да има. Пред държавния глава сънародниците ни поставиха редица въпроси, свързани с провеждането на референдума за въвеждането на мажоритарно гласуване в България, за възможностите за въвеждането на дистанционно електронно гласуване, за електронното управление, за премахването на визовите ограничения за пътуващите до САЩ български граждани, за сключването на споразумение между България и САЩ за осигурителните права на българските граждани и много други. „Аз лично поставям този въпрос навсякъде, в срещите си с американски представители“, заявил президентът Румен Радев, цитиран от Eurochicago.com. „Тази политика за визите, която е в момента, не ни устройва и не е честна, трябва да има реципрочност“, казал още държавният глава. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.25", "title": " Румен Радев призова българите в Чикаго да не допускат децата да забравят своя роден език\t\t\t"}
{"url": "https://trud.bg/%d1%80%d0%b5%d0%bc%d0%be%d0%bd%d1%82%d0%b8%d1%80%d0%b0%d1%85%d0%b0-%d1%83%d0%bb%d0%b8%d1%86%d0%b8-%d0%b2%d1%8a%d0%b2-%d0%b2%d0%b5%d0%bb%d0%b8%d0%ba%d0%be%d1%82%d1%8a%d1%80%d0%bd%d0%be%d0%b2%d1%81/", "text": "Продължават ремонтите на уличната мрежа и локалните пътища в населените места в община Велико Търново. Нов асфалт бе положен в Леденик, Велчево и Дичин. Дейностите са финансирани както по общинската програма „Местни инициативи“, така и по инвестиционния план на великотърнвоското кметство. В Леденик изцяло е асфалтирана 800-метрова улица, като новият асфалт е над 2300 квадратни метра. Възстановени са настилките и по участъци от пътища към селото, които са част от четвъртокласната пътна мрежа. Ремонтиран е също водостокът на входа на Леденик, както 2,5-километровия път, свързващ населеното място с първокласното шосе „София – Велико Търново“. В Дичин бе цялостно преасфалтирана една от основните улици, която за последно е била ремонтирана преди 45 години. Положени са 900 квадратни метра нова настилка. Реконструкцията е на стойност от 20 000 лева – 12 000 лева са осигурени по програма „Местни инициативи“, а 8000 лева – от инвестиционния план на Община Велико Търново. В с. Велчево предстоят ремонти на моста над р. Елишин, както и на два водостока – в посока Къпиновски манастир, до дере „Лозарска чешма“, както и до дере „Татанчец“ /в посока към с. Присово/. Завършен е и ремонтът на сградата на местното читалище „Светлина – 1892“. Изцяло подновена е дограмата на вратите и прозорците, което ще подобри енергийната ефективност на обекта и ще намали експлоатационните разходи. Вложените средства са 20 000 лева, а жители на с. Велчево подпомогнаха ремонтните дейности с доброволен труд.", "date": "2017.09.25", "title": " Ремонтираха улици във великотърновски села\t\t\t"}
{"url": "https://trud.bg/%d0%b0%d0%b2%d1%81%d1%82%d1%80%d0%b0%d0%bb%d0%b8%d1%8f-%d0%bf%d0%bb%d0%b0%d0%bd%d0%b8%d1%80%d0%b0-%d0%b4%d0%b0-%d1%81%d1%8a%d0%b7%d0%b4%d0%b0%d0%b4%d0%b5-%d1%81%d0%be%d0%b1%d1%81%d1%82%d0%b2%d0%b5/", "text": "Австралийският министър на образованието Саймън Бърмингам обяви, че страната ще създаде собствена космическа агенция, информира  . „С голямо удоволствие обявявам, че австралийското правителство ще създаде национална австралийска космическа агенция. Уверен съм, че благодарение на уникалната ни география, щатът Южна Австралия ще заеме водеща позиция в космическата индустрия. Министър-председателят на страната Малкълм Търнбул определи агенцията като част от развитието на „иновациите и науката“ в Австралия: Тя ще е малка агенция. Целта й ще е да координира и води, но разбира се космическият сектор има огромен потенциал. Вече много австралийски компании участват в нея. Тя е пример за икономиката на иновациите и науката. Правителството обаче не даде подробни детайли за плана, като например колко ще инвестира в проекта. Според представители на правителството учредяването на агенцията трябва да стане до края на март. През 1967 г. Австралия стана една от първите страни, които изстреляха сателит, припомня АП. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.25", "title": " Австралия планира да създаде собствена космическа агенция"}
{"url": "https://trud.bg/%d0%b3%d0%bb%d0%b0%d0%b2%d0%bd%d0%b8%d1%8f%d1%82-%d0%bf%d1%80%d0%be%d0%ba%d1%83%d1%80%d0%be%d1%80-%d1%81%d0%be%d1%82%d0%b8%d1%80-%d1%86%d0%b0%d1%86%d0%b0%d1%80%d0%be%d0%b2-%d0%b8-%d0%bf%d0%be%d1%81/", "text": "Главният прокурор Сотир Цацаров и Нейно Превъзходителство извънредният и пълномощен посланик на Държавата Израел у нас Ирит Лилиан откриха семинар „Борба с тероризма“, съобщиха от пресслужбата на Главна прокуратура на Република България. Лекторите на семинара са служители от Външно министерство, Министерство на правосъдието, полицията и служители по сигурността на Държавата Израел. Сред темите ще бъдат разследване на терористични актове, превенция на терористични заплахи, противодействие на финансирането на тероризма и др. Ще бъдат обучени прокурори от ВКП, прокурори и следователи от Специализираната и Апелативната специализирана прокуратури, служители на ДАНС и МВР. Това е вторият семинар по въпросите на антитероризма, организиран от Прокуратурата на Република България и Посолството на Държавата Израел.", "date": "2017.09.25", "title": " Главният прокурор Сотир Цацаров и посланикът на Държавата Израел Ирит Лилиан откриха антитерористичен семинар"}
{"url": "https://trud.bg/%d0%b4%d0%b0%d0%b4%d0%be%d1%85%d0%b0-%d0%bd%d0%b0-%d1%81%d1%8a%d0%b4-%d0%bc%d1%8a%d0%b6-%d0%b7%d0%b0-%d0%bf%d0%be%d0%b1%d0%be%d0%b9-%d0%b1%d0%b5%d0%b7-%d0%bf%d1%80%d0%b8%d1%87%d0%b8%d0%bd%d0%b0-%d0%bd/", "text": "Районна прокуратура – Велико Търново внесе в съда обвинителен акт срещу 29-годишен мъж за нанасяне на телесна повреда на съгражданин. Обвинението срещу Ангел П. е за това, че на 3 март тази година в град Дебелец на ул. „Христо Ботев“, чрез нанасяне на удар с юмрук причинил на С. С. средна телесна повреда. Престъпление по чл. 129 от НК. В злополучния ден обвиняемият отишъл до квартален хранителен магазин, купил си бутилка бира и седнал при останалите посетители, като разговаряли и слушали музика. Няколко пъти собственикът на магазина му правил забележка да намали музиката, но под въздействие на изпития алкохол обвиняемият отново я усилвал. Около 19.40 часа в магазина дошли пострадалият мъж и негов познат, с когото през деня монтирали кухненско обзавеждане. След като приключили работа решили да се почерпят с по едно питие. Докато пиели, без конкретна причина обвиняемият си внушил, че С.С. го гледа лошо и затова му казал да не го гледа така накриво. Всъщност лявото око на пострадалия било изкуствено и той не виждал с него, но не отвърнал нищо на обвиняемия. Малко след това, без да казва нищо, Ангел П. ударил силно С. С. с юмрук в лицето, като от удара пострадалият паднал от пейката. Мъжете се намесели и хванал обвиняемия, за да не продължи да нанася удари. Предстои насрочване на делото за разглеждане от съда. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.09.25", "title": " Дадоха на съд мъж за побой без причина на съгражданин"}
