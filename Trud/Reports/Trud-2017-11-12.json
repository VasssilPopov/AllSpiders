{"url": "https://trud.bg/%d0%b1%d0%be%d0%b9%d0%ba%d0%be-%d0%b1%d0%be%d1%80%d0%b8%d1%81%d0%be%d0%b2-%d0%bb%d0%be%d1%88%d0%b8%d1%8f%d1%82-%d1%87%d0%be%d0%b2%d0%b5%d1%88%d0%ba%d0%b8-%d0%bc%d0%b0%d1%82%d0%b5/", "text": "“Не ги гледам и не ги слушам”, заяви Бойко Борисов на върпрос как ще коментира думите на председателя на БСП Корнелия Нинова, която преди дни го нарече страхливец. “Тя може да излезе и да каже едно нещо, което е направила по време на нейно ръководство някога. Нашата работа е да градим и го правим всеки ден. Останалите ги бъркат с рошави мъже. Аз епитети не употребявам. Нашата работа е да градим и го правим всеки ден. Това заяви в отговор на политически въпроси, свързани с оставката на здравния министър Николай Петров премиерът Бойко Борисов. И още: “Не съм знаел за одитния доклад, ако са знаели за този одитен доклад, да са го уволнили тогава служебното правителство на президента Радев. От къде да го знам аз това. Нито ми е оставяно като документ, нито като информация. В същото време има органи, които с това се занимават. Ние като морален жест му приехме оставката. В същото време в парламента продължават да стоят хора, които са замесени с наркотрафик, хора, купували гласове и то от затворници, хора, които наричат българите “дебили”. Ще те осъдя за това. Ако ти ми дадеш, че съм казал думата “лош”, но ако не – ще те осъдя. Ти задаваш въпроса за лошия човешки материал, което беше лъжлива новина. Това каза министър-председателят в отговор на репортер от национална телевизия, който искаше коментар на репликата за човешкия материал, казана преди време от Бойко Борисов. “Не е вярно. Има звуков файл, който сме ви го предоставили. Къде съм използвал думата “лош”? Казал съм че не е вярно, пуснали сме и звуков файл и в същото време вие продължавате да го говорите. Защо? Кой Ви кара? Но разбирам поръчката. Ето, това са политическите поръчки. Защо ми слагате думи, които не съм казал?”, постави въпрос и премиерът. След което завърши с :”Благодаря. Не съм го казал”.", "date": "2017.11.12", "title": " Бойко Борисов: „Лошият“ човешки материал беше фалшива новина (ОБЗОР)"}
{"url": "https://trud.bg/%d1%80%d0%be%d0%b4%d0%b8%d1%82%d0%b5%d0%bb%d0%b8%d1%82%d0%b5-%d0%bd%d0%b0-%d1%83%d0%b1%d0%b8%d1%82%d0%b0%d1%82%d0%b0-%d0%b2%d0%b8%d0%be%d0%bb%d0%b0-%d0%b8%d1%81%d0%ba%d0%b0%d1%82-%d0%b4%d0%b5%d0%bb/", "text": "Родителите на жестоко убитата Виола искат делото да се върне на първа инстанция и да се гледа от нов съдебен състав, предаде  . Подсъдимият за убийството на Виола Николова – Стефан Станев получи 25 години затвор. Той трябва да изтърпи присъдата си при първоначално строг режим. Станев призна вината си пред СГС и делото мина по съкратената процедура, но решението не е окончателно. Родителите на убитата жена Райна и Валери Николови описаха необичайното според тях поведение както на Станев в съдебната зала, така и на съдийката и помощник-съдийката по време на делото. „На мен ми направи впечатление, че съдийката и помощник-съдийката много странно ни гледаха. Започна процесът, но се усещаше едно бързане. Да може по-бързо да премине, всичко да се чуе, да се разгледа, и наистина успяха”, казва Райна Николова. Според тях въпросите на съдийката подтиквали Станев да дава точно определени отговори. „Съдийката попита обвиняемия дали се признава за виновен и му каза, че ако се признае, това ще облекчи положението му и ще намали присъдата. И то е ясно, че щом ще му се намали присъдата, той си празна всичко и мина по съкратеното производство”, казва бащата на Виола – Валери. „Станев през цялото време разиграваше някакъв театър. Това допадна, поне по мое мнение, на съдийката. Започна да съжалява без да влага никакви чувства. Говореше някакви несвързани неща, извинения, съжаления, и той бил родител”, разказва Райна. По думите на родителите на Виола жената е представила новия си приятел само веднъж. Били заедно от около два месеца, все още се опознавали, преди Станев да отнеме живота ѝ. „Виола беше изключително добросъвестна, мила, почтена, честна. Затова и толкова бързо си отиде – тя не можеше да таи злоба, не беше интригант”, казва майка ѝ. Родителите на Виола казаха също, че по време на делото Станев така и не се е опитал да установи контакт с тях. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.12", "title": " Родителите на убитата Виола искат делото да се гледа отново с нов съдебен състав"}
{"url": "https://trud.bg/%d1%82%d0%b5%d1%80%d0%b2%d0%b5%d0%bb-%d1%81%d0%b3%d1%8a%d0%bd%d0%b0-%d1%83%d0%ba%d1%80%d0%b0%d0%b8%d0%bd%d0%b5%d1%86-%d0%b7%d0%b0-%d1%82%d1%80%d0%b8-%d1%80%d1%83%d0%bd%d0%b4%d0%b0-%d0%b2-%d0%b1%d0%b5/", "text": "Тервел Пулев продължава победния си ход на професионалния ринг с пета поредна победа в петия си мач. Българинът спечели с нокаут в третия рунд срещу украинеца Артьом Редко в дебюта си в главен мач на галавечерта в Берлин. Още в първата част по-малкият брат на Кубрат Пулев наложи превъзходство, въпреки че времето бе по-скоро за опознаване на съперника, който скоростно смени отказалия се преди дни руснак Валери Брюдов. Във втория вече Тервел започна да тормози съперника, а в третия реши да не губи време и предприе няколко сериозни атаки, при една от които Редко падна в нокдаун. Реферът сложи край на мъките на украинеца и прекрати боя за радост на многобройната българска агитка на трибуните. Сред публиката бе и Кубрат Пулев, който винаги подкрепя брат си в мачовете му. След мача Кобрата призна, че води преговори за мач в Чикаго в началото на следващата година. „Такъв мач ще има и се надявам да е за световна титла, всеки момент трябва да стане ясно – заяви Пулев. – Всичко зависи от шефа на WBA Мендоза, който е уведомен. Надявам се да вземат това решение и да има мач.“ Очаква се първи в Чикаго да се бие Тервел. Неговият мач също все още не е сигурен, но по всяка вероятност ще е още тази година.", "date": "2017.11.12", "title": " Тервел сгъна украинец за три рунда в Берлин"}
{"url": "https://trud.bg/%d0%bb%d0%b5%d0%ba%d0%b0%d1%82%d0%b0-%d0%b0%d1%82%d0%bb%d0%b5%d1%82%d0%b8%d0%ba%d0%b0-%d0%b5-%d0%b2%d0%b0%d0%b6%d0%bd%d0%b0-%d0%b7%d0%b0-%d0%bd%d0%b0%d1%81/", "text": "Изграждането и ремонтът са важни, но едно спортно съоръжение има нужда и от поддръжка. Именно липсата й толкова много зали и стадиони у нас в последните години. За да не се случи същото и с новата „Фестивална“, бе установен все по-използваният модел на сътрудничество с бизнеса – пари срещу име. Залата вече се казва „Асикс Арена“, на името на японския гигант в производството на спортна екипировка „Асикс“ отдавна е стъпил на българския пазар. Компанията снабдява голяма част от водещите родни спортисти, а леката атлетика има специално място. „Тя е най-важният ни спорт – твърди волейболната легенда Любо Ганев, официален представител за България. – Но за да може един атлет да се подготвя и да се състезава, трябва да има на разположение подходяща екипировка и всичко останало. Ние винаги сме отворени за сътрудничество с българския спорт. Планираме в близко бъдеще да разширим дейността си.“ Договорът е за 6 години и ще носи за залата по 100 000 лв. годишно. Борис Тодоров, изпълнителен директор на „Академика 2011“, очаква с тези пари и приходите от наеми на площи залата да се самоиздържа.", "date": "2017.11.12", "title": " Любо Ганев: Леката атлетика е важна за нас"}
{"url": "https://trud.bg/%d0%b4%d1%80%d0%be%d0%b3%d0%b8%d1%80%d0%b0%d0%bd-%d0%bd%d0%b0%d0%bf%d0%b0%d0%b4%d0%bd%d0%b0-%d1%81-%d0%bd%d0%be%d0%b6-%d0%bf%d0%be%d0%bb%d0%b8%d1%86%d0%b0%d0%b9-%d0%ba%d1%80%d0%b0%d0%b9-%d0%bf%d0%b5/", "text": "Дрогиран мъж нападна с нож служител на реда край Перник и избяга. След нападението полицията преследвала мъжа, предаде  . От МВР съобщиха, че нападателят е от София и по-късно е заловен в столичния квартал „Овча купел“. Видео във Фейсбук показва акцията по задържането му. Според автора на клипа на мястото е имало около 30 полицаи, 10 патрулки, кола на жандармерията и два буса. По случая е образувано досъдебно производство.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.12", "title": " Дрогиран нападна с нож полицай край Перник и избяга"}
{"url": "https://trud.bg/%d0%b1%d1%8a%d0%bb%d0%b3%d0%b0%d1%80%d1%81%d0%ba%d0%b0-%d1%82%d0%b5%d1%85%d0%bd%d0%be%d0%bb%d0%be%d0%b3%d0%b8%d1%8f-%d0%b2%d1%80%d1%8a%d1%89%d0%b0-%d0%b4%d0%b5%d1%86%d0%b0%d1%82%d0%b0-%d0%bd%d0%b0/", "text": "Мобилните устройства, обездвижването и лошите хранителни навици доведоха дотам, че днес една трета от децата в България са с наднормено тегло, а близо една шеста страдат от затлъстяване. Българска компания се опитва да се справи с тази тенденция, като използва съвременните технологии, за да върне подрастващите на детските площадки. Благодарение на тях люлките и “клатушките” вече светят и пеят, докато малките играят с тях. Колкото по-интензивна е играта, толкова по-ярък е резултатът. “Целта ни е да преоткрием най-старата игрална платформа – детската площадка, по нов и образователен начин”, пише в портфолиото на Playground Energy. Правят го с разработването на нов тип оборудване, което използва неизчерпаемата детска енергия за благото на самите деца. “Улавяме част от кинетичната енергия и я ползваме, за да им създадем още по-голямо забавление – светлини, музика, интеракция посредством “блутут” с други инсталации, като фонтани, светлини и т.н.”, обясни пред “Труд” Христо Алексиев, един основателите на фирмата. Всичко започва в едно кафене преди няколко години, където Христо е в компанията на дизайнера Илиан Милинов, четирикратен носител е на наградата Rеd Dot Design Award – най-високото отличие за индустриален дизайн в Германия. “Седяхме на люлеещи се столове и на него му свърши батерията на телефона. Пошегува се, че би било хубаво, ако може да включи телефона си по някакъв начин в стола и да ползваме тази енергия. Казах му – чакай, това е добра идея, има хляб в нея”, спомня си младият български предприемач. Така през октомври 2012 г. двамата основават своя компания. Излизат на пазара след година и половина, през която са заети с превръщането на идеята в реалност. Сърцето на всеки техен продукт е патентованият генератор, който превръща кинетичната енергия в електричество. Днес български клатушки има по детски площадки на пет континента – Австралия, Азия, Европа, Южна и Северна Америка. Близо 80% от производството е за външни пазари. Тайната на успеха се крие в сътрудничеството с други производители от цял свят. Освен завършени площадки компанията предлага отделни компоненти или цели изделия, които партньорите им могат да интегрират в своите проекти. Затова и не знаят колко точно са площадките, оборудвани с техни съоръжения, но със сигурност са няколко десетки. В България има девет, като най-голямата е в София. Следващата година в столицата ще бъдат изградени още две. Интерес има и от други родни общини. През 2017 г. един продуктите им – люлеещият се стол “Луми плюс”, е отличен с награда Rеd Dot Design Award. “Той не е най-продаваното ни изделие, но е емблематичен за нашата философия. Почти всеки клиент иска да го има. Характерното за него е, че става както за малки, така и за големи деца. Това е пример как един чисто ергономичен проблем може да се реши с умен дизайнерски подход”, посочва Христо Алексиев.   Освен детски съоръжения Playground energy разработва паркови мебели и уреди за стрийт-фитнес. “С времето разбрахме, че детската площадка трябва да е интересна не само за малките, но и за големите. Когато на родителите им е скучно, те взимат децата и си тръгват”, обяснява идеята CEO-то Христо Алексиев. Започнахме да правим и пейки със соларна и кинетична енергия, които светят вечер, люлеещи се пейки и т.н. Освен това произвеждаме фитнес оборудване за външни площадки, които светят и позволяват връзка с мобилни устройства, обяснява предприемачът. Комплексният подход в разработването на енергийни игрални площадки вече е насочен към цялото семейство. “Стремим се да дадем възможност на хората да са по-здрави, по-умни и по-щастливи”, казва Алексиев. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.12", "title": " Българска технология връща децата на площадките\t\t\t"}
{"url": "https://trud.bg/%d0%b9%d1%8a%d0%bb%d0%b4%d1%8a%d1%80%d1%8a%d0%bc-%d1%81%d0%b4%d0%b5%d0%bb%d0%ba%d0%b0%d1%82%d0%b0-%d0%bd%d0%b0-%d0%b0%d0%bd%d0%ba%d0%b0%d1%80%d0%b0-%d0%b7%d0%b0-%d0%b4%d0%be%d1%81%d1%82%d0%b0/", "text": "Сделката на Анкара за доставката на руски противовъздушни ракети С-400 няма алтернатива, заяви  ръководителят на турското правителство Бинали Йълдъръм, цитиран от Bloomberg. По думите му, ако Турция беше заложила на подобни американски или европейски системи, то тя не би могла да ги получи в желаните срокове. Ако сделката с Русия на стойност 2 милиарда долара приключи успешно, Турция ще стане третата страна в света след Русия и Китай, въоръжена със С-400.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.12", "title": " Йълдъръм: Сделката на Анкара за доставка на руски противовъздушни ракети С-400 няма алтернатива"}
{"url": "https://trud.bg/%d0%b1%d0%be%d0%b9%d0%ba%d0%be-%d0%b1%d0%be%d1%80%d0%b8%d1%81%d0%be%d0%b2-%d0%b1%d0%b0%d0%b7%d0%b8%d1%82%d0%b5-%d0%bd%d0%b0-%d1%86%d1%81%d0%ba%d0%b0-%d1%81%d0%b0-%d1%81%d0%b8-%d1%82%d0%b5%d1%85%d0%bd/", "text": "Базите на ЦСКА са си на ЦСКА! Думите са на премиера Бойко Борисов след откриването на обновената зала „Фестивална“, която вече ще се казва „Асикс Арена“. Генерала бе „атакуван“ с журналистически въпроси относно „горещия картоф“ с „червения клуб“. „В отношенията между феновете не се меся – отсече Борисов. –  Базата на ЦСКА си е на ЦСКА и за нищо друго не може да се използва. Това, което ние трябваше да осигурим – спокойствие и възможности да се развива клубът, ние сме го направили. От там нататък си има граждански организации на самите фенклубове. Нека да седнат и се разберат. Отборът им върви повече от добре. ЦСКА имаше тимове на времето, в които всички бяха национали и резерви им – също. Толкова състезатели са имали. Да пожелаем успех на всички футболни отбори. Особено в челната тройка е много интересно, лека полека ще се развие първенството.“ Борисов не уточни дали има предвид елитния ЦСКА, който е на две точки зад „Лудогорец“ в класирането. Клубът на Гриша Ганчев, Юлиян Инджов и Христо Стоичков не спира да прави подобрения в базата на Панчарево, чака търг и за „Българска армия“. Въпреки това аматьорският ЦСКА 1948 твърди, че има амбиции да вземе базите. Но все остава мистерия кои бизнесмени биха спонсорирали подобен проект и кои запалянковци ще ги последват. На мачовете на ЦСКА 1948 в трета лига ходят по 30-ина души, а на вечното дерби в Първа лига между „Левски“ и ЦСКА имаше поне 30 000. Бойко Борисов остава доволен от обновената „Фестивална“. Церемонията по откриването бе уважена още от министъра на младежта и спорта Красен Кралев, президента на Българската федерация по лека атлетика Добромир Карамаринов, легендите Йорданка Благоева и Светла Димитрова, водещи състезатели като Ивет Лалова, Габриела Петрова, Тихомир Иванов, както и младите надежди Лиляна Георгиева и Александра Начева. Стотици деца се включиха в импровизираните състезания по новата писта, докато родителите им гледаха отстрани. Борисов пожела съоръжението да стане ковачница за бъдещи шампиони. „Питайте Ивет Лалова, не мен – призова Генерала. –  Нека тя да каже харесва ли й залата, защото аз не разбирам толкова.“ „За първи път в тази зала видях състезание по лека атлетика и ето днес отново съм тук като един от водещите състезатели – отговори чаровната спринтьорка. – Тази зала е основна и много важна за нас. Благодаря на всичко“ Държавната помощ за спорта няма да спре. „Отделили сме още 4 милиона за стадион „Академик“, за да може действително подрастващите да участват и на световни първенства – продължи Борисов. – Виждате колко са щастливи децата. Длъжни сме да правим всичко, за да са добре. Като ги доведат тук, ще им е топло, има къде да се изкъпят. Сигурно някои от малките ще участват на европейското. Залата в Бургас сега ударно ще я довършим, за да може федерацията да кандидатства за домакинство за балканиада за младежи.“ Добри Карамаринов връчи на Борисов и Кралев почетния знак на Европейската атлетическа централа, на която е вицепрезидент. Той вече очаква първото състезание на новата писта – Балканският шампион за юноши и девойки, който ще събере атлети от 17 страни след 4 месеца. „Помня, когато тази зала беше построена преди повече от 50 години – заяви Карамаринов. – Досега не й беше правен нито един ремонт и в последните години стана опасна. Ценим не само това, което се направи тук, но и залата в Бургас. Българската нация е нация от таланти, но те трябва да имат възможността да се подготвят и изявяват.“", "date": "2017.11.12", "title": " Бойко Борисов: Базите на ЦСКА са си техни"}
{"url": "https://trud.bg/%d0%b0%d1%80%d0%b0%d0%b1%d1%81%d0%ba%d0%b0%d1%82%d0%b0-%d0%bb%d0%b8%d0%b3%d0%b0-%d0%b3%d0%be%d1%82%d0%b2%d0%b8-%d1%81%d0%bf%d0%b5%d1%88%d0%bd%d0%be-%d0%b8%d0%b7%d0%b2%d1%8a%d0%bd%d1%80%d0%b5%d0%b4/", "text": "Саудитска Арабия е поискала спешно заседание на въшните министри на страните от Арабската лига, което да се проведе следващата седмица. Това е съобщил източник от организацията, цитиран от египетската държавна информационна агенция МЕНА. Искането е било подкрепено от Бахрейн и Обединените арабски емирства и одобрено от Джибути – страната, която е настоящият председател на Арабската лига. Според дупломатически меморандум, цитиран от Франс прес, на заседанието следващата неделя ще бъдат обсъдени нарушения, извършени от Иран в региона. Напрежението между Саудитска Арабия и Иран расте в последно време, включително заради страни като Катар и Ливан, които също са част от лигата, припомня Франс прес.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.12", "title": " Арабската лига готви спешно извънредно заседание заради нарушения на Иран"}
{"url": "https://trud.bg/%d0%b2%d0%b8%d0%b6%d1%82%d0%b5-%d0%b0%d0%ba%d1%86%d0%b5%d0%bd%d1%82%d0%b8%d1%82%d0%b5-%d0%b2-%d0%b1%d1%80%d0%be%d1%8f-%d0%bd%d0%b0-%d1%82%d1%80%d1%83%d0%b4-%d0%be%d1%82-%d0%bf%d0%be%d0%bd%d0%b5/", "text": "Базите на ЦСКА са си на ЦСКА! Думите са на премиера Бойко Борисов след откриването на обновената зала “Фестивална”, която вече ще се казва “Асикс Арена”. Генерала бе “атакуван” с журналистически въпроси относно “горещия картоф” с “червения клуб”. “В отношенията между феновете не се меся – отсече Борисов. – Базата на ЦСКА си е на ЦСКА и за нищо друго не може да се използва. Това, което ние трябваше да осигурим – спокойствие и възможности да се развива клубът, ние сме го направили. Банскалии за поредна година излизат на протест с искане за втора кабинка на лифта. Те ще блокират за кратко пътя Симитли – Гоце Делчев в 16,30 часа в понеделник. “Искаме да се сложи край на срамните опашки, глупаво е да имаш красив курорт от световна величина и да няма воля толкова години да се даде зелена светлина за един лифт”, коментират местните преди протеста. Те са гневни от това, че години наред са лъгани от политиците и получават напразни обещания.   Професор Румен Ралчев бе преизбран да оглави Ордена на рицарите тамплиери на Йерусалим – Велик Приорат България. Това стана на Великия съвет по време на 25-ия им Конвент. За заместник на Великия приор бе посочен Данчо Джиков, а за Велик Канцлер – Витан Иванов. Бяха назначени Великите офицери и приети и нови рицари и дами.   Бившият ректор на Медицинския университет в София – акад. Ваньо Митев не е бил в конфликт на интереси за това, че като управител на учебното заведение, е бил и ръководител на катедра. Това установи Комисията за предотвратяване и установяване на конфликт на интереси (КПУКИ) след проверка по случая.     Интервю с председателя на комисията по култура в НС Вежди Рашидов         „Нямаше Добро, та Злото помогна“, гласи една руска поговорка – анализ на д-р Илия Илиев       Докладите на ЕС се превърнаха в рутина и политически инструмент – коментар на Любомир Кючуков        ", "date": "2017.11.12", "title": " Вижте акцентите в броя на „Труд“ от понеделник, 13 ноември 2017"}
{"url": "https://trud.bg/%d0%be%d0%bf%d1%80%d0%b0%d0%b2%d0%b4%d0%b0%d1%85%d0%b0-%d0%b1%d0%b8%d0%b2%d1%88%d0%b8%d1%8f-%d1%80%d0%b5%d0%ba%d1%82%d0%be%d1%80-%d0%bd%d0%b0-%d0%bc%d1%83-%d1%81%d0%be%d1%84%d0%b8%d1%8f/", "text": "Бившият ректор на Медицинския университет в София – акад. Ваньо Митев не е бил в конфликт на интереси за това, че като управител на учебното заведение, е бил и ръководител на катедра. Това установи Комисията за предотвратяване и установяване на конфликт на интереси (КПУКИ) след проверка по случая. Сигналът е подаден от юридическо лице като следствие на сигналите на Меглена Кунева срещу акад. Митев. Припомняме, че през 2016 г. бившата зам. министър-председателка по координация на европейските политики сезира прокуратурата и МВР за начина на управление на Медицинския университет в периода, когато негов ректор беше именно акад. Митев. Тя претендираше, че ръководството на учебното заведение е сключвало неизгодни сделки и е установявало неправомерен прием на чуждестранни студенти. Бившият ректор на МУ беше оправдан, но последваха процедурни проверки. За да е осъществен конфликт на интереси, следва да има частен интерес, влияещ на служебните задължения на лице, заемащо публична длъжност, се посочва в становището на КПУКИ. Поради липса на такъв комисията реши да прекрати производството срещу акад. Ваньо Митев.", "date": "2017.11.12", "title": " Оправдаха бившия  ректор на МУ-София\t\t\t"}
{"url": "https://trud.bg/%d0%b4%d0%b8%d0%b5%d1%82%d0%b0-%d1%81%d1%8a%d1%81-%d1%81%d0%bb%d0%b0%d0%bd%d0%b8%d0%bd%d0%b0-%d1%81%d1%82%d0%b0%d0%bd%d0%b0-%d1%85%d0%b8%d1%82-%d0%b2-%d0%b8%d0%bd%d1%82%d0%b5%d1%80%d0%bd%d0%b5%d1%82/", "text": "Фейсбук група групата „Отслабвай и бъди здрав с мен Атанас Узунов” не спира да се разраства всеки ден, за половин година е събрала над 30 хиляди членове. Идеята на създателя й е да предаде личния си опит в отслабването на хора със здравословни проблеми и затлъстяване напълно безплатно. Диетата е нисковъглехидратна, но с храни с високо съдържание на мазнини. Атанас Узунов е на 39 години, от София. Семеен, с едно дете. Изпитва върху себе си хранителния режим, преди да го сподели с хиляди хора. След дългогодишна борба с килограмите, редица болести, обикаляне на лекарски кабинети и незадоволителни резултати, той решава да си помогне сам. Купува си разнообразна литература, изучава човешкото тяло и болести, гледа много научни и документални филми на експерти по правилно хранене като „нетолерантният към въглехидратите” проф. Тим Ноукс и д-р Уилям Дейви, отричащ пшеницата. Преди 2 години 140-килограмовият Атанас започва да се храни правилно и спира всички бързи и вредни храни, за да бъде здрав и да достигне 71 кг днес. Според него затлъстелите хора са такива, защото са спрели да употребяват т.нар. естествени мазнини – масло, зехтин, мас и са се насочили към преработени – олио, захар, нискокалорични, пълнозърнести, нискомаслени храни. Храната се превръща във вредител, защото е преработена, обяснява той. Нисковъглехидратното хранене с много мазнини е известно също като кетоза – въглехидратите са сведени до минимум, като за сметка на тях се приемат повече мазнини. Яде се след 12 ч., по 2 пъти – обяд и вечеря. В режима се практикува и фастинг – здравословно гладуване само с течности за 24 часа. За разлика от повечето модерни режими тук са позволени всички видове меса, включително агнешко, сланина, дреболии и карантии. Хапва се риба и високомаслени продукти. От зеленчуците се предпочитат тези, които растат над земята, защото другите съдържат въглехидрати, като лука и моркова. Картофите не фигурират в режима. Консумират се предимно кисели плодове. За любителите на сладко може малко шоколад с високо съдържание на какао. Когато се храним с въглехидратни храни, кръвната захар се качва, инсулинът се вдига, за да я свали и започва да я трупа по клетките в корема, краката и това се случва само при една бисквитка, обяснява Атанас. Когато не се употребяват преработените храни – плюс пълнозърнести, организмът се чисти от захарта и започва да гори мазнините по себе си. Когато се изяде дори един портокал, това топене на мазнини спира за 24 часа. Атанас твърди, че не изпитва глад, нито се чувства зле. Най-трудно било началото, когато си задал въпроса: ами ако и това нещо не проработи. „Но бях готов на всичко за промяна и здраве”, разказа той пред „Труд”. Щастлив е, че истински помага всеки ден на много хора: „ Те не ми пишат и звънят, защото няма какво да правя, а защото са зле. Точно както и аз бях.“ Таня Дайреджиева е млада жена, модифицирала начина си на хранене заради здравословни причини, като инсулинова резистентност, преминала в диабет от втори тип, хипертония, СПКЯ (синдром на поликистозни яйчници) и наднормено тегло.  Изпробвала различни диети, водещи до провал заради надделяване на глада. Споделя, че при прилагането на нисковъглехидратно хранене не усеща такъв. Най-трудно й е в началото. „Тогава имаш цел, но тя е далеч, а зад гърба си имаш много провали“, разказва Таня.  Мотивирана е от желанието да бъде учител и да има деца. За пет години от 100 килограма днес е 72 кг и продължава да сваля. Сбъднала е и двете си мечти.  „Хората срещат трудности заради неправилна култура на хранене. Некачествената храна ги разболява. Смятат, че да ядат ориз, картофи, хляб, салами и полуфабрикати е по-евтино, отколкото да си купят парче хубаво месо и зеленчуци.“ Съветва всички да бъдат упорити и да водят борбата до край. „ Външният вид има огромно значение за качеството на живота ни. Искайте да бъдете здрави и красиви! Здравето е щастие!, казва Таня. Мая Петрова е на 40 години, винаги е поддържала едни килограми. Когато е била на 20 спира всички зърнени, бобови храни и месо. Храни се основно с плодове, зеленчуци и обезмаслени млека. Прави го в продължение на 15 години, след което преживява стрес и започва да се подува, не качва килограми, но отича. Откриват й Хашимото и ИР. След 2013 година постепенно започва да се храни с месо и яйца, следвайки ниско въглехидратен режим. От 2016 продължава с него прибавяйки и високо съдържание на мазнини. „С този тип хранене вече съм без ИР и овладях неприятните симптоми на Хашимото, чувствам се сита и с енергия. Вярвам, че този тип хранене би помогнало на много хора освен да отслабнат, но и да подобрят здравето си“, разказва Мая пред „Труд“. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.12", "title": " Диета със сланина стана хит в интернет\t\t\t"}
{"url": "https://trud.bg/%d0%ba%d1%8a%d1%81%d0%bc%d0%b5%d1%82%d0%bb%d0%b8%d0%b9%d0%ba%d0%b0-%d1%81%d0%bf%d0%b5%d1%87%d0%b5%d0%bb%d0%b8-4-716-177-%d0%bb%d0%b2-%d0%be%d1%82-%d1%82%d0%be%d1%82%d0%be%d1%82%d0%be/", "text": "93-ият тотомилионер на България е 61-годишната Тодорка Петрова от София. Късметлийката спечели чек на стойност 4 716 177, 40 лева в играта „Тото 2 – 6 от 49“. Нейните печеливши числа бяха изтеглени в 88-ия тираж, който се проведе на 5 ноември. Тодорка е пенсионерка, която участва в играта „Тото 2 – 6 от 49“ от 40 години и винаги играе с увереността, че по този начин подпомага българския спорт. Споделя, че редовно пуска фиш с 4 колонки, като едната е запазена за рождените дати на любимите й хора. Другите 3 колонки тя попълва с произволни числа и разчита на късмета си. Именно произволните числа й донасят печалбата и я правят по-богата с почти 5 милиона лева.       АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.12", "title": " Късметлийка спечели 4 716 177 лв. от тотото и стана 93-ия тотомилионер на България"}
{"url": "https://trud.bg/%d1%80%d0%b0%d0%b7%d0%bc%d0%b5%d1%80%d1%8a%d1%82-%d0%b8%d0%bc%d0%b0-%d0%b7%d0%bd%d0%b0%d1%87%d0%b5%d0%bd%d0%b8%d0%b5-%d0%b4%d0%be%d1%80%d0%b8-%d0%bf%d1%80%d0%b8-%d0%b5%d0%bb%d0%b5%d0%ba%d1%82%d1%80/", "text": "Скромното „Мицубиши Мираж“ няма характеристиките на футуристична и щадяща природата кола. Тя върви с бензин, двигателят й е с вътрешно горене, а изгорелите газове излизат през ауспуха. Но когато този автомобил бъде оценен по въглеродните емисии, отделени за целия жизнен цикъл – от производството на компонентите и горивото, до рециклиране на частите, той се оказва по екологичен от електромобил на „Тесла“. Данните на „Трансик лаб“ в Масачузетския технологичен институт сочат, че лимузината „Тесла Модел S“ Р100D, която е карана в американския Среден запад, произвежда 226 грама въглероден диоксид (или еквивалента му) на километър през жизнения си цикъл. Това е доста по-малко от 385-те грама на луксозната 7-а серия на БМВ. Но емисиите на „Мицубиши мираж“ са едва 192 грама. Данните на US изследването потвърждават проучване на норвежкия Университет за науки и технологии от миналата година, което прави извода: „Големите електромобили могат да имат по-високи вредни емисии за жизнения си цикъл от по-малките конвенционални коли“. Авторите на тези изследвания не искат да спорят за това коя технология е по-добра или да подкопават навлизането на коли с „нулеви емисии“, както наричат електромобилите. Те повдигат централна тема за автомобилната индустрия – поставят ли правителствата и производителите правилните въпроси за колите от следващо поколение? Политиците тласкат тази индустрия към нова ера, но Европа, САЩ или Китай не разполагат с подходящ регулаторен апарат за диференциране на електромобилите и за оценка на екологичните им предимства. Идеята, че някои коли с двигател с вътрешно горене могат да са „по-зелени“ от някои електромобили с „нулеви емисии“ просто не се вписва в сегашната регулаторна рамка. От правителствена гледна точка всички електромобили са еднакво „зелени“ – независимо дали са големи или малки, ефективно произведени или с много замърсяване, или дали се захранват с енергия, произведена от Слънцето или от въглища. За да се оцени пълното отражение на електромобилите върху околната среда, регулаторите трябва да подходят чрез анализ на целия им жизнен цикъл, който включва производството им, а с него – добива на редкоземни метали, които са част от батерията, плюс електричеството, което ги захранва и рециклирането на компонентите им. Защото както вървят нещата, малолитражки като „Мицубиши Мираж“ ще станат незаконни в градовете в Европа, Великобритания и Китай към 2030 г. заради предстоящи забрани на двигателите с вътрешно горене, които не взимат предвид икономичността или ефективното производство. Досегашните проучвания за целия цикъл показват, че идеята на „нулеви емисии“ е подвеждаща, поне засега. Защото прекалено много енергия отива в производствения процес за литиево-йонните батерии, както и за генерация на електричество за презареждането им. В същото време множество проучвания показват, че електромобилите са далеч по-екологични от колите с двигател с вътрешно горене, като дистанцията расте с всяка измината година. Според Съюза на обезпокоените учени средният електромобил в САЩ вече произвежда по-малко от половината въглеродни емисии от конвенционалната кола. А с увеличаването на произведената електроенергия от възобновяеми енергийни източници (ВЕИ) това намаление ще расте. Проучвания на производители подкрепят тази теза. Доклад на „Фолксваген“ за жизнения цикъл на електромобила „Голф“ сочи, че емисиите са 25% по-малко от тези на стандартния „Голф“. А ако се използва само енергия от ВЕИ за зареждане те падат с 61%. Проучването на „Трансик лаб“, в което бяха събрани данни за десетки коли, показа, че електромобилите произвеждат по-малко емисии от конвенционалните коли от техния теглови клас, като това е вярно дори, когато се зареждат с електроенергия, произведена основно от изкопаеми горива, като в Полша, например. Но липсата на регулация за електромобили тласка производителите към коли с по-големи батерии и по-голям пробег с едно зареждане – това звучи много добре, но е в противоречие със „зеления“ имидж на тези коли. Според анализатори 90% от колите не се нуждаят от голям пробег, тъй като повечето шофьори изминават до 100 км на ден. Но мантрата „нулеви емисии“ и липса на регулация вдигат капацитета на батериите. Тя е 20 киловатчаса средно сега, но до 2025 г. се очаква да стане 40 киловатчаса, твърди проучване на британската инвестиционна банка „Либериум“. Затова експерти предлагат регулаторите да третират електромобилите като хладилниците – да се въведе схема с етикети, която вместо да показва колко ток харчи, да показва отделяните емисии въглероден диоксид. Но за това е необходима методология за изчисляването им за целия жизнен цикъл. Но даже и без нея Норвегия – която е №1 по дял на електромобили в света, вече планира да намали стимулите за големи електромобили, като предлага еднократен данък, чиято сума расте с теглото на автомобила (виж графиката).", "date": "2017.11.12", "title": " Размерът има значение дори при електромобилите\t\t\t"}
{"url": "https://trud.bg/%d0%bc%d0%b0%d1%80%d1%82%d0%b8%d0%bd-%d0%b9%d0%be%d0%bb-%d0%b1%d0%b8%d0%b2%d1%88%d0%b8%d1%8f%d1%82-%d1%82%d1%80%d0%b5%d0%bd%d1%8c%d0%be%d1%80-%d0%bd%d0%b0-%d1%82%d0%be%d1%82%d0%bd%d1%8a/", "text": " – Аз съм свързан с Бундеслигата. Играл съм там, бил съм треньор там. Познавах отлично Димитър. Следях го още от първите му стъпки в „Байер“. Личеше си, че е страшно талантлив, а и там се разви много. В „Тотнъм“ имах отлични нападатели в лицето на Джърмейн Дефоу, Роби Кийн и Фреди Кануте. Но Бербатов беше различният номер девет. Той може да вкара топката във вратата, може да я задържи, да я овладее. Мисля, че той отиде още в Германия като завършен футболист. Въпросът бе да развие таланта си. Бях много щастлив, когато едни хора, които правеха бизнес с Леверкузен, ми казаха, че има шанс да го вземем.  – За мен това беше голяма чест. Знам колко важен беше този двубой за Димитър. На първо място, защото беше благотворителен. Съдбата често ни е свързвала с него. След „Тотнъм“ му бях треньор и във „Фулъм“. Той е специална личност и част от моята кариера. Заради футбола съм обиколил целия свят. А благодарение на Бербатов успях да видя каква е България. Беше удоволствие.  – Това е една от най-добрите сделки на „Тотнъм“. Невероятна! Взехме един голям футболист, който е голмайстор №1 в националния отбор на България. Вие имате много силни играчи в историята, но според мен Бербатов е над всички тях. А за мен Димитър е и най-талантливият играч, когото някога съм тренирал. Много съм горд и щастлив, че съм имал шанс да му помогна в развитието. Радвам се също, че отношението му към мен е все така положително и ме покани на неговото шоу в София.  – Помня, че казах на собствениците: „Ще продадете Берба само през трупа ми!“. Мислех го наистина. Но… на следващия ден Берба вече го нямаше. За мен беше ужасна вест. Но пък да отидеш в „Манчестър Юнайтед“, един от най-великите клубове в света си е сбъдната мечта. „Тотнъм“ също е голям клуб, но не е на същото ниво. Бербатов грабна своя шанс. Той направи много силни години в „Юнайтед“, особено първата. И за английския футбол, за Висшата лига като цяло той винаги ще е легенда.  – Разбира се. Той можеше да играе навсякъде заради невероятните си качества. Димитър е специален характер. Трябва да го разбираш, да знаеш кога е щастлив, да му подадеш ръка. Берба винаги искаше да е перфектен. Невероятен професионалист е. Ще ви разкажа един случай от „Фулъм“. Той закъсня за тренировка и трябваше да плати глоба. Казах му: „Ако утре вкараш победния гол, аз ще платя глобата ти“ И знаете ли какво стана? Берба вкара победния гол срещу нашия бивш клуб „Тотнъм“ за 1:0. Бяхме супер щастливи. Да, ако Бербатов иска да постигне нещо, той просто го прави. Това го нарежда сред най-класните играчи в съвременния футбол.  – Вече бях изкарал един доста успешен сезон във „Фулъм“. Събрахме 52 точки. Целта беше да станем още по-добри и ни трябваше човекът, който да направи разликата. Бях сигурен, че Берба може да вкара минимум 15 гола. Но за съжаление нашият собственик, мистър Ал-Файед, реши да продаде клуба и това разбира се, не беше добре за нас. Бербатов беше прекалено голям, за да отиде в клуб като „Фулъм“. Но аз съм изключително благодарен, че ми помогна. Знам, че дойде заради мен във „Фулъм“. Първият му сезон беше страхотен. След него аз напуснах, а малко по-късно и той отиде в „Монако“.  – Ако погледнете колко гола вкара, особено в първия период на престоя му, може да се определи като изключително успешно. „Манчестър Юнайтед“ е отбор, където винаги има много класни футболисти. И ако имаш малки проблеми, или ако мениджърът избере някой друг пред теб, става трудно. А Берба е перфекционист, който иска винаги да играе. Той държи на добрите отношения с хората около себе си. В последния му период на „Олд Трафорд“ това не се случи и така той реши да напусне.  – Не знаех. Стана дума за нещо подобно на едно наше малко парти. Не очаквах, че ще го изпълни. Всъщност той беше напълно прав с този надпис. Бербатов обича топката и тя го обича. Трябва да е в краката му и затова най-нормално беше да му я подават. Никой друг в отбора не можеше да я владее така добре.  – Манолев вече беше наложено име в моята родина. Играеше за ПСВ „Айндховен“ и аз бях щастлив, че го взех във „Фулъм“. Имаше и други оферти, но във футбола всичко се върти около парите. И аз, и Манолев, имахме един и същ мениджър. Така се стигна до трансфера във „Фулъм“. Манолев беше много силен играч. Понякога в Холандия малко го подценяваха. Но ако погледнете кариерата и таланта му, той беше един от най-добрите десни бекове.  – В света има страшно много нападатели и всеки от тях слага своя почерк. Но нека да погледнем само Висшата лига. Стилът на Берба ми прилича на този на Хари Кейн. Бербатов може да вкарва всякакви голове – от волета, с десния, понякога и с левия крак, извън наказателното поле, с глава. Това днес във Висшата лига прави Хари Кейн. Мисля, че „Тотнъм“ имат фантастичен голмайстор в негово лице. Но талантът на Бербатов не може да се сравнява не само в конкретния случай. В кариерата си съм имал много големи футболисти. Един от тях е Луис Суарес. Също Ивица Олич и Младен Петрич. Да не забравя и Марко Пантелич в „Аякс“. Дори в „Тотнъм“ с Канте, с Дефоу, Кийн. Всички те бяха много добри. Но нито един от тях няма таланта, който притежава Бербатов. Най-добрият играч, който съм имал някога.  – Разбира се. България е много малка държава, но притежава фантастични футболисти в миналото. Няма как да не започна с Христо Стоичков. Нали той е най-голямата легенда на българския футбол. Христо играеше на различна позиция. Той не вкарваше головете, които Бербатов можеше. Знам, че Димитър е рекордьор по попадения в националния отбор на България при това за по-малко мачове. Мнозина са играли повече от него, включително и Стоичков. Дори Манолев сигурно е излизал повече за България от Бербатов. Такае защото Димитър реши да се оттегли много млад – на 28 или на 29 години. Това е единствената ми забележка към него. Той можеше да мине 100 мача за България.  – Да, помня, че говорихме. Беше преди седем или осем години. Каза ми, че спира с националния отбор. Обясни ми, че е прекалено зает и иска да се фокусира върху собствената си кариера. Не знам лични неща, не знам какво се е случило в България. Не беше моя работа, нито моя отговорност това решение. Само ми каза, че спира. А не се ли завърна после в националния отбор?  – А, добре. Това е точно Бербатов. Той е мъж с изключително силно съзнание. Но това за националния си остава единствената ми забележка към него. Можеше да изиграе повече от 100 мача за България.  – Имаше такъв, да. Името му е Мартин Петров.  – Мисля, че по това време бях в „Тотнъм“. Тогава Бербатов и Мартин бяха най-добри приятели. Направих контакт, но Мартин Петров предпочете да отиде в друг клуб. Мисля, че избра „Манчестър Сити“. Яд ме е, че не се получи. Щяхме да направи много силен отбор с Бербатов като централен нападател и Петров като ляво крило. Но така са се развили нещата и не могат да се върнат. Наистина много исках Мартин и съжалявам, че не се получи. Намерих друг за тази позиция.  – Друга е фразата. Вече ви я казах. Заявих, че ще го пусна само през трупа ми. И както вече говорихме, на следващия ден си отиде. Признавам си, че бях много ядосан. Но разбирам всички. Берба получи шанс да отиде в един от най-големите клубове в света и го използва.  – Започнах в моя роден клуб „Ден Хааг“. След това като съвсем малък имах шанс да отида в „Байерн“. Но там имаше уникални футболисти на моя пост начело с Клаус Аугенталер. Нямаше шанс да играя и затова се наложи да се върна в Холандия. След това животът ме прати в „Уест Бромич“. Бях единственият холандец в английския футбол. Станах и първият холандец, който е бил и футболист, и треньор както в родината ми, така и в Бундеслигата, и във Висшата лига.  – България е същата. Стоичков е вашата легенда, а Йохан Кройф – нашата. Ние винаги сме следвали философията на Кройф. Ако ни вкарат три гола, значи ние трябва да отвърнем с четири или пет. Това е нашият принцип. Ние вярваме в офанзивния футбол. Вярваме в таланта на младите. За нашия футбол беше нещо ужасно да загуби с 0:2 от България в световните квалификации. Накрая отпаднахме от световното. Холандският футбол не е толкова силен, колкото беше. Много е комплицирано. Имаме много талант в малка държава, малко по-голяма от България, разбира се. А погледнете големите първенства – във Висшата лига например е пълно с млади холандци.  – Не, не съм. „Аякс“ игра финал в Лига Европа със същата система, същата философия за офанзивен футбол. С подчертано притежание на топката, с много нападатели и с много голове. Това е нашата школа. Холандската школа! Тя не трябва да се променя. Спомнете си как Луис ван Гаал направи Холандия трета на мондиала в Бразилия. Тогава играхме в система 3-5-2. Сигурен съм, че холандският футбол ще се завърне на голямата сцена, защото сме футболна страна. У нас повече от един милион души играят организиран футбол.  – На мондиала през 1974 година Холандия стигна до финала и игра тотален футбол. Всички атакуваха и всички се защитаваха. Йохан Кройф научи по-късно „Барселона“ на този футбол. Благодарение на него „Аякс“ стана три пъти европейски шампион. Повече от двайсет години по-късно и Ван Гаал спечели Шампионската лига с „Аякс“. Но наследството на Кройф е нещо специално. Вашият Стоичков много повече може да говори за него. Но Кройф просто е един от най-великите футболисти, които са се раждали.  – Вероятно. Но Кройф тренира само „Барселона“. А това е един велик клуб. Спечели Шампионската лига и прекалено млад се оттегли. Имаше проблем със сърцето. Според мен най-добрият холандски треньор е Ринус Микелс. И след него Луис ван Гаал. Но когото и да попитате в Холандия, ще ви отговори, че Кройф е нашата най-голяма легенда. Всеки иска да играе в стила на Йохан Кройф.  – Разбира се, че съм съгласен. Пеп Гуардиола беше отличен още в „Барса“. Но някой ще каже и, че с този отбор е лесно. Ако Гуардиола успее да остави трайна следа и в „Манчестър Сити“, със сигурност може да се каже, че е най-добрият ученик на Кройф.  – Защо трябва задължително да спечелим титлата? И България никога не е успявала.  – България също има големи таланти. Не подценявайте холандския футбол, натъртвайки, че не сме станали световни шампиони. През 1988 година станахме европейски шампиони. Преди три години в Бразилия стигнахме полуфинал, имали сме големи мачове на такъв форум. В Германия, държава с 80 милиона души население, е нормално да се изисква да е световен шампион. А какво да каже Англия, която спечели само веднъж и при това през 1966-а у дома? Испания е може би най-добрата футболна държава. Италия спечели четири мондиала. Всички те са много по-големи от Холандия. И наистина не е лесно за нас да станем европейски или световни шампиони. Но ние си оставаме футболна държава. Има толкова много холандци, които играят по клубовете в цяла Европа.  – Познавам този клуб, но не мога да си спомня за името на българския треньор. Вероятно не сме били по едно и също време. Спомням си само, че предложих на Бербатов да дойде при мен в Египет. Бяхме спечелили тъкмо лигата. Димитър ми отговори: „Можеш да искаш много неща от мен, но не ме карай да идвам в Египет!“  В холандския национален тим, разбира се. „Реал“ е голям клуб, ето че спечели два пъти поред Шампионската лига. Много по-лесно е там да си треньор.  – Говорих на тази тема и с Димитър. Ще започна да работя единствено, ако се намери много приятен клуб. И на него, и на вас ви гарантирам – поема ли нов отбор, първо ще му се обадя на него за да го поканя.", "date": "2017.11.12", "title": " Мартин Йол, бившият треньор на „Тотнъм“ и „Фулъм“, ексклузивно пред „Труд“:  Бербатов е най-добрият, който съм тренирал"}
{"url": "https://trud.bg/300-%d0%bc%d0%bb%d0%bd-%d0%bb%d0%b2-%d0%b4%d0%b0%d0%b4%d0%b5%d0%bd%d0%b8-%d0%b7%d0%b0-%d1%81%d0%bf%d0%be%d1%80%d1%82%d0%bd%d0%b0-%d0%b8%d0%bd%d1%84%d1%80%d0%b0%d1%81%d1%82%d1%80%d1%83%d0%ba%d1%82/", "text": "Над 300 милиона лева са инвестира в изграждането на спортна инфраструктура, обяви министърът на младежта и спорта Красен Кралев. Откриването на „Асикс Арена“ е част от мащабна програма по обновяване на съоръженията у нас. „В първия момент, когато приех предложението на г-н Борисов да работя за българския спорт, една от мечтите ми беше да видя тази зала реновирана – призна Кралев. – Положихме много усилия и съм много щастлив. От 2010-а досега сме инвестирали над 300 милиона лв. в реконструиране на спортни съоръжения и продължаваме напред. Следва обновяване на стадион „Академик“ и довършване на залата в Бургас, така че атлетите ще имат не един, а много домове. Вече има и много деца, които искат да тренират, това един ден ще им се отплати.“ Ремонтът е на обща стойност от 7 млн. лв. Четири милиона са собствени средства на дружеството „Академика 2011“, което стопанисва съоръжението, а 3 млн. лв. са по договор за енергийна ефективност. Новият капацитет на залата е 2600 седящи места, които могат да се увеличат до 6000 за културни събития. „Асикс Арена“ има чисто нова писта с 4 коридора и пълен комплект съоръжения за лека атлетика.", "date": "2017.11.12", "title": " 300 млн. лв. дадени за спортна инфраструктура"}
{"url": "https://trud.bg/%d0%b4%d0%b6%d0%b5%d1%80%d0%b5%d0%bc%d0%b8-%d0%ba%d0%be%d1%80%d0%b1%d0%b8%d0%bd-%d0%b8-%d0%ba%d0%bc%d0%b5%d1%82%d1%8a%d1%82-%d0%bd%d0%b0-%d0%bb%d0%be%d0%bd%d0%b4%d0%be%d0%bd-%d1%81%d0%b0%d0%b4%d0%b8/", "text": "Лидерът на британската Лейбъристка партия Джереми Корбин и кмета на Лондон Садик Хан призоваха за уволнението на британския външен министър Борис Джонсън. „Ние сме уморени от този позор. Джонсън подкопава позицията на нашата страна поради своята некомпетентност, а нашите граждани са изложени на риск“, каза Корбин, цитиран от „Обзървър“. Повод за гнева е изказване на Джонсън относно арестувана британка в Иран. Става дума за Назанин Загари-Ратклиф, обвинена в опит да „свали режима” в Техеран. Тази седмица външният министър каза, че тя обучавала журналисти, което може значително да утежни присъдата ѝ. В интервю за ВВС лондонският градоначалник също каза, че дипломатът е допуснал много грешки стъпки и трябва да се раздели с поста си. „Ако Тереза Мей беше силен премиер, щеше да го уволни отдавна“, каза Хан.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.12", "title": " Джереми Корбин и кметът на Лондон Садик Хан искат уволнението на Борис Джонсън"}
{"url": "https://trud.bg/%d0%bd%d0%b0%d0%b3%d1%80%d0%b0%d0%b4%d0%b8%d1%85%d0%b0-%d0%bf%d0%bb%d0%be%d0%b2%d0%b4%d0%b8%d0%b2%d1%81%d0%ba%d0%b8%d1%8f-%d0%bc%d0%b8%d1%82%d1%80%d0%be%d0%bf%d0%be%d0%bb%d0%b8%d1%82-%d1%81-%d0%be/", "text": "Пловдивският митрополит Николай бе награден днес на тържествена церемония в Градския дом на културата „Брис Христов” с орден „За дух и непреклонност” – първа степен. Отличието бе връчено на владиката от фондация „Бъдеще за децата по света” за огромния му принос за укрепване на приятелството между народите по време на тържествата по случай 60-годишния юбилей от издигането на паметника на Альоша навръх Хълма на освободителите в Пловдив. Ето какво каза дядо Николай в благодарственото си слово: „Не нам, а имени Твоему!“ Никоя светска награда няма стойност, ако не е поднесена в името Господне, ако не се приема в името Господне и ако нейният смисъл не е да бъдат потвърдени и утвърдени непреходните християнски ценности и принципите, завещани ни от Спасителя на човешкия род Иисус Христос. Един от тези принципи е: „Блажени миротворците, защото те ще се нарекат синове Божии“. Тези, които носят мир, са синове Божии. Така казва нашият Спасител. И кои сме ние, за да оспорваме това твърдение?  Поначало смятам, че православен клирик и особено митрополит не трябва да получава светски отличия. Отличието за епископа, ако е бил праведен и последователен защитник на нашата вяра, е приготвено не на този свят. Всякакви светски почести са суета, която само може да му попречи да изпълнява дълга си, ако по случайност си повярва, че получаването на светско отличие означава, че той е изпълнил този дълг. Оценката  доколко човек се справя с вменените му на този свят задължения, се дава от Висшия Съдия, който е Иисус Христос. Всякакви други оценки имат преходен характер, а често могат да породят и спорове и дискусии в обществото около личността на удостоявания или делото, заради което бива удостоен. Ако приемам наградата, с която сега бивам удостоен, то не е от суета или защото съм си повярвал, а за да мога да кажа няколко думи по тема, която ми се струва важна. Важна за нашето християнско православно себеразбиране като народ. Преди време действително се изказах в защита на паметника на руските войни в Пловдив, известният „Альоша“. Определени кръгове настояваха този паметник да бъде разрушен;  а аз, казах че, да се поругава или разрушава паметник на покойници е грях, и се оказах в групата на тези, които съветваха той да не бъде пипан. Слава Богу, паметникът остана и стои и до ден днешен. Наясно съм с противоположните оценки на този и много други паметници, ознаменуващи победата на антихитлеристката коалиция във Втората световна война. Разбирам защо има противоречиви оценки. Но в крайна сметка исторически факт е, че воините от народите, включени в състава на тогавашния Съветски съюз, са пристигнали в България  през месец септември 1944 г. тук като миротворци. Както впрочем са влезли като миротворци и във Варшава, Будапеща, Виена, Прага и накрая и в Берлин. Те не са нападали, те са се защитавали. Защитавали са отечествата си и Европа от нацистката орда, която е нападнала всички околни народи, водена от налудната идея за установяването на „нов световен ред“. Ред арогантен, брутален, насилнически, безчовечен и антихристиянски. Агресори ли са били воините от народите на тогавашния Съветски съюз или миротворци? Без съмнение – миротворци. Миротворците ще се нарекат синове Божии. Това изповядваме и в това вярваме. Паметникът „Альоша“ е паметник на безименния руски, украински, казахски, грузински и друг воин, който е изминал хиляди километри от родния си дом, водил е безбройни битки и е проливал несметно количество кръв, за да се възстанови мира в Европа. Мир, впрочем, който трае вече повече от 70 години. Защо безименният миротворец Альоша да е лош? Защо да е виновен? Нима трябва да го презираме или подценяваме и обезценяваме заради това, че е дошъл от Изток, а не от Запад?  В западните страни има паметници на загиналите американски миротворци, в източните – на руските и други миротворци. Такава е историята, такива са фактите. Понеже в конкретния случай и едните, и другите са били достойни да се нарекат синове Божии, затова техните паметници и паметта за тях изобщо трябва да бъде пазена. Руските, украински, грузински, казахски и други миротворци от Изтока не са виновни за политическия режим, в който са живели и който за съжаление и в резултат на техните усилия е бил донесен и привнесен и у нас. Не са виновни за това, че са побеждавали един антихристиянски режим, бидейки изпратени на бран от един друг антихристиянски режим. Те за себе си са вършели Божие дело – възвръщането на мира в Европа. И затова им подобава вечная памят. Същевременно, и това трябва да бъде казано също ясно, не е никак без значение дали един политически режим изповядва и спазва свободата на човека, дали уважава неговото достойнство и дали  гарантира и защитава неотменимите му, дадени му от Бога права. Политически режим, който не пази свободата на човека, неговото достойнство и права, е обречен на провал. Ако смятате, че не съм прав – обърнете внимание на края на нацисткия режим, но обърнете също внимание и на края на съветския режим. И нека не мислим, че няма да свърши по същия начин всеки един режим, който си поставя за цел потъпкването и подиграването с ценностите, върху които е изградена Европа и намира за особена проява на гражданска смелост поругаването на Бога. Бог поругаван не бива и това е съвършено ясно. За това всъщност разказва всеки учебник по история, ако можем да го прочетем както трябва.        Във всеки режим, дори в богоборческите, а особено в тях, има прояви на християнска доблест, смелост и подвиг. Тези прояви на доблест, смелост и подвиг трябва да бъдат помнени и уважавани. Трябва да бъдат помнени и пазени спомените за доблестта, смелостта и подвига на хора, които са извършвали достойни дела не за себе си, не в свое име, а в името на ценности, които са извечни и които Спасителят ни е наредил да пазим.  Затова: „Вечна памет на миротворците, които ще се нарекат синове Божии“!", "date": "2017.11.12", "title": " Наградиха пловдивския митрополит с орден „За дух и непреклонност”\t\t\t"}
{"url": "https://trud.bg/%d0%bf%d0%b5%d1%82%d0%b8%d0%bc%d0%b0-%d1%80%d0%b0%d0%bd%d0%b5%d0%bd%d0%b8-%d0%bf%d1%80%d0%b8-%d0%b2%d0%b7%d1%80%d0%b8%d0%b2-%d0%bd%d0%b0-%d0%b3%d0%b0%d0%b7%d0%be%d0%b2%d0%b0-%d0%b1%d1%83%d1%82%d0%b8/", "text": "Петима души са ранени при взрив на газова бутилка в къща в Сапарева баня, каза кметът на курортния град Калин Гелев, предаде  . Инцидентът станал  около 16 ч. в кв.“Гюргево“, в дима на възрастно семейство. Пострадалите са транспортирани до болницата в Дупница, трима от тях са закарани по- късно в столична клиника, каза говорителят на Областната дирекция на полицията в Кюстендил Катя Табачка.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.12", "title": " Петима ранени при взрив на газова бутилка в Сапарева баня"}
{"url": "https://trud.bg/%d0%b0%d0%bd%d0%b4%d1%80%d0%b5%d0%b9-%d0%b3%d1%8a%d0%bb%d1%8a%d0%b1%d0%b8%d0%bd%d0%be%d0%b2-%d1%86%d0%b5%d0%bd%d1%82%d1%80%d0%b0%d0%bb%d0%bd%d0%b8%d1%8f%d1%82-%d0%bd%d0%b0%d0%bf%d0%b0%d0%b4%d0%b0/", "text": "Централният нападател на “Дженоа“ и националния отбор Андрей Гълъбинов е трето поколение представител на спортна фамилия със запазена марка у нас. Внук е на легендарен футболен вратар и син на национали по волейбол. Сега е един от едва двамата българи в италианската Серия А. Започва в школата на ЦСКА, минава през Кипър, за да направи име в Италия. В кариерата си досега е играл за 11 отбора на Апенините, а в момента защитава цветовете на най-стария футболен клуб на Ботуша – „Дженоа“. Първият му гол в елита на най-здравите отбрани в света беше не срещу кого да е, а срещу славния Джанлуиджи Буфон. В общо 244 мача в кариерата си Гълъбинов е забил 74 гола, два от които и за националния отбор на България. Чувствам се комфортно. Доста време ми отне, докато стигна до елита на италианския футбол, но съм щастлив, че успях да го направя. Чувството да вкараш първия гол пред собствена публика срещу „Ювентус“ и легенда като Джиджи Буфон, е невероятно. Бях много щастлив. За жалост загубихме мача. Буфон хваща доста дузпи, но в предишния мач беше парирал на Диего Фариас срещу „Каляри“ в обратния ъгъл – точно в този, в който бих дузпата. Донякъде знаех, че трябва да я бия точно там. С него малко си говорихме за мача. Коментарът там беше относно новата технология в Италия, която не се понрави много на Буфон.  „Дженоа“  Написано е на фланелката и се знае, че това е най-старият клуб в Италия. В момента не преживяваме много хубав период. Липсват резултати. Играта я има, но както казват – във футбола най-важни са точките и победите. Засега те липсват, но според мен с течение на времето, ще дойдат и резултатите. Наскоро смениха хърватския треньор Иван Юрчич. В първите два мача ме пусна да играя като титуляр, защото Джанлука Лападула имаше проблем и аз си извоювах мястото. В третия мач, точно след гола срещу Буфон и хубава изява срещу „Юве“, незнайно защо попаднах на скамейката. Не в един двубой ме е оставял резерва. Така че, ако съм честен, чувствата са смесени. След Гонсало Игуаин и Пауло Дибала  човекът, на когото не му се дава толкова много кредит, е Мауро Икарди. За мен един от най-силните нападатели в света. Бих го сложил дори на първо място. Вкара три гола в дербито на Милано. Много често ми задават този въпрос. От рода волейболисти, аз избрах футбола. Ако трябва да съм честен, не можах да опозная дядо ми Йордан Филипов, голям вратар на ЦСКА. Той почина, когато бях много малък. Израснал съм с другия ми дядо Андрей Гълъбинов – дълги години шеф на „Левски“, национал. Дори елемент на волейбола е кръстен на негово име – „гълъбинка“. Нямах много време, за да се опозная с другия ми дядо, но избрах футбола, защото от малък бях с топката в краката и нашите така и не ме спряха. Като бях малък, практикувах всички спортове – тенис, волейбол, баскетбол, футбол… Но след футбола. съм най-голям фен на волейбола. Не следя много българския футбол. Гледам най-вече класирането и говоря с момчетата, когато се събираме в националния отбор. Бях много малък, когато бях в школата на ЦСКА. Имам бегли спомени. Като всяко дете трябваше да избирам между „Левски“ и ЦСКА. На мен ми беше по-удобно да ме запишат в школата на „червените“ и там започнах. Повече съм гледал волейбол на живо. Ходих на всички мачове на баща ми. Дори и когато бе треньор на националния отбор. Може би съм бил на един мач на футболния ЦСКА. Ако паметта не ме лъже, беше с „Галатасарай“. Бяха ни избрали да подаваме топките на футболистите. Тогава Хакан Шукур беше централен нападател на турците. Това е може би най-силният ми спомен от присъствието ми в ЦСКА. Баща ми взе решението да излезем в чужбина. Преди да отидем в Италия, бяхме в Кипър. Една година беше треньор на волейболния отбор на „Омония“. Започнах в школата на този отбор и бяха много доволни от мен. Но след една година баща ми реши да изкара цялото семейство в Италия. Беше много трудно като дете да излезеш от българската реалност. Бях свикнал с България и не беше лесно да изляза навън на такава млада възраст. Но моята фамилия винаги беше до мен и това улесни нещата. Искат се най-малко една-две години, за да се адаптираш в Италия. След това всичко си идва по натурален начин. Чувствам се половин италианец и половин българин. В Серия Б започнах може би най-силния си сезон и дойде повиквателна за националния отбор при Любо Пенев. Бях в „Авелино“ и вкарах 16 гола. Прекарах много хубава година там. Следващите две години в Новара също бяха много позитивни. Говорих по телефона с Радослав Здравков. Винаги ми е било мечта да съм деветка в националния отбор, но като малък започнах като халф в ЦСКА. Две години играх на всяка една позиция в халфовата линия. С отиването ми в Кипър реших да променя позицията и да премина към централен нападател. В Италия в началото ми беше трудно. България бе извън Европейския съюз, така че имах проблеми с картотеката. Направих проби в „Киево“ и ме одобриха. Но по това време България не беше в Европейския съюз и трябваше да заема мястото на чужденец – бразилец или аржентинец, и не можах да подпиша с тях. След като минаха първите две години, дойде „Болоня“ и подписахме. Направих лагер с първия отбор и играх за дубъла. Имах други опции да продължа, най-вече в чужбина. Имаше 2-3 отбора от Италия, между които „Дженоа“ и „Киево“. Дори се говореше за „Фиорентина“, но не беше вариант. Откакто съм в Италия, винаги мечтата ми е била да играя в Серия А. Даже преди няколко години имах оферти от Русия, Турция, дори от Англия, но на мен винаги мечтата ми е била да играя в италианския елит и затова избрах „Дженоа“. Баща ми ми дава много съвети. Когато дебютирах в националния на мача с Беларус, ми каза: „Бъди спокоен, не се притеснявай! Знам, че е много емоционално да играеш за първи път за България, но бъди спокоен и покажи твоята игра.“ Това беше неговият съвет. Успях да вкарам първия гол във втория двубой. Но вторият ми, който вкарах срещу Малта, донякъде бе без значение, защото 1:1 беше като загуба. Най-лошото беше раздялата ни с Любо Пенев. Аз наистина се чувствах много добре с него. Играх във всеки един мач. Според мен имаше хармония между играчите. Показвахме хубав футбол. Но за жалост при треньорите е така – когато няма резултати, те са хората, които отговарят за целия отбор и носят последствията. Стана много голямо объркване точно. Още за първите квалификационни мачове повиквателните бяха направени от г-н Петев. Обади ми се по телефона и моят въпрос към него беше: „Защо стана цялото това объркване в България, че съм се отказал от националния отбор, като ние, двамата се чухме точно поради тази причина и аз ви обясних защо не се връщам?“ Ще го кажа и сега накратко и ясно. Наистина не бях във форма. Играех по принуда, защото нямаше централен нападател. Много късно започнах подготовката и не бях във форма. Точно това обясних и на Петев. А да влезеш да играеш квалификации за България, когато не си готов, според мен е несериозно. Голяма чест е, че те викат в тима, но все пак като идваш в България, ти представляваш цялата страна. Няма как да си позволиш да не си във форма и да не показваш играта, която можеш. Това е, което казах на селекционера по това време. Нашият разговор бе точно преди повиквателните за първите два мача с Франция и Швеция и му зададох този въпрос, а той ми каза: „Знам, че ти никога няма как да откажеш на националния отбор. Стана голямо объркване. Съжалявам за цялото това нещо, но и двамата знаем, че не е било така.“ Тогава му казах, че това е така, но също и че „целият народ на България знае друго“. Като се върнах в България, това беше първото нещо, което уточних с настоящия селекционер Петър Хубчев. Специално ме извика и говорихме по този въпрос. Разбра, че наистина аз няма как да откажа на България. Една от моите мечти е да играя на голям форум с България, на европейско или световно първенство. За съжаление в тези квалификации попаднахме в убийствена група с Франция, Швеция и Холандия. Дори успяхме да победим Холандия вкъщи и имаме само една загуба у дома в тези квалификации. Мисля, че е крачка напред. Надявам се на предстоящите квалификации за европейското първенство да покажем играта, която демонстрираме в момента. Ако не сбъркаме вкъщи, всичко е възможно. Обичам да копирам всичко от всеки един централен нападател. Но нападатели, които играят с подобен на моя стил, са Ибрахимович, Дрогба, Хари Кейн, Икарди. Има много класни нападатели, от които може да се вземе по нещо.", "date": "2017.11.12", "title": " Андрей Гълъбинов, централният нападател на Дженоа и България, ексклузивно пред „Труд“: Мечтая за нещо голямо с България"}
{"url": "https://trud.bg/%d1%83%d1%87%d0%b5%d0%bd%d0%b8%d1%86%d0%b8-%d0%be%d1%82-%d0%b3%d0%b8%d0%bc%d0%bd%d0%b0%d0%b7%d0%b8%d1%8f-%d0%b2-%d1%81%d1%82%d0%b0%d1%80%d0%b0-%d0%b7%d0%b0%d0%b3%d0%be%d1%80%d0%b0-%d1%81%d0%b5-%d0%bd/", "text": "Притеснени родители сигнализираха пред   за необичайна находка – камера в дамската тоалетна на Природоматематическа гимназия „Гео Милев“ в Стара Загора. Децата им се опасявали утре да отидат на училище. Полицията работи по случая.  Учениците сигнализирали за видеокамерата, монтирана в дамската тоалетна на гимназията в Стара Загора в края на седмицата. На нея се натъкнали момичета от 11 клас, които подали сигнал до директора на учебното заведение. Камерата е иззета от полицията. Тя е била без предавател. Предстои да се установи кой е поставил камерата. Към момента са разпитани директорката на гимназията и учители. Има насоки към извършителя. Работата по случая продължава. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.12", "title": " Ученици от гимназия в Стара Загора се натъкнали на камера в дамската тоалетна"}
{"url": "https://trud.bg/%d0%b8%d1%80%d0%b0%d0%bd%d1%81%d0%ba%d0%b8-%d0%b2%d0%be%d0%b5%d0%bd%d0%b5%d0%bd-%d1%85%d0%b5%d0%bb%d0%b8%d0%ba%d0%be%d0%bf%d1%82%d0%b5%d1%80-%d1%81%d0%b5-%d0%b5-%d1%80%d0%b0%d0%b7%d0%b1%d0%b8%d0%bb/", "text": "Иракски военен хеликоптер се разби днес в провинция Уасит и всичките седем членове на екипажа му загинаха, съобщи иракското министерство на отбраната, цитирано от ДПА и Асошиейтед прес. Хеликоптерът Ми-17, който изпълнявал учебен полет, се разбил в безлюден район близо до град Кут, административен център на провинцията, където е разположена авиобаза. Според военни източници катастрофата била причинена от техническа неизправност. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.12", "title": " Ирански военен хеликоптер се е разбил в безлюден район, всички членове на екипажа са загинали"}
{"url": "https://trud.bg/%d0%bf%d0%bb%d0%b0%d0%bd%d0%b8%d0%bd%d1%81%d0%ba%d0%b8-%d1%81%d0%bf%d0%b0%d1%81%d0%b8%d1%82%d0%b5%d0%bb%d0%b8-%d0%bf%d0%be%d0%bc%d0%be%d0%b3%d0%bd%d0%b0%d1%85%d0%b0-%d0%bd%d0%b0-%d0%b1%d0%b5%d0%b4/", "text": "Планинските спасители от Благоевград помогнаха на турист, изпаднал в беда и загубил се в района на хижа Македония. На 10.11.2017 г в 18.30 ч. е получен сигнал за бедстващ турист. „Свързахме се с туриста и разбрахме ,че няма осветление, трудно се придвижва в дълбок сняг и не може да намери хижата в тъмното. В 19.00 ч. след нов разговор с бедстващия разбрахме ,че вече е уморен, объркан и няма да може да се справи сам. Инструктирахме го да се увие в спалния чувал, който носи и да ни чака на мястото където е достигнал. В 21.00 ч. спасителите Георги Ботев и Георги Ботев-младши, вече давахме топъл чай и кроасани на премръзналият турист на 2116 м. н.в. Хижата беше на около 300 м. от нас по навигация, но невидима в безлунната вечер. Снежната покривка на тази височина беше около 20см. с преспи до 40см. Туриста беше тръгнал като на разходка в градски парк-обут в летни маратонки и леко облечен. Беше мокър и мръзнещ. Не носеше ръкавици, топла шапка и осветително тяло, които са задължителни при преходи в нашите планини. Сложихме снегоходки на бедстващия и го съпроводихме до х. Бодрост където го настанихме да се изсуши и пренощува, разказа спасителят Георги Ботев. В планината вече е зима и не трябва да се подценява екипировката, тя може да струва човешки живот, предупредиха спасителите.   АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com", "date": "2017.11.12", "title": " Планински спасители помогнаха на бедстващ турист край хижа Македония"}
{"url": "https://trud.bg/%d0%b1%d0%be%d0%b9%d0%ba%d0%be-%d0%b1%d0%be%d1%80%d0%b8%d1%81%d0%be%d0%b2-%d0%b2-%d0%bf%d0%b0%d1%80%d0%bb%d0%b0%d0%bc%d0%b5%d0%bd%d1%82%d0%b0-%d0%bf%d1%80%d0%be%d0%b4%d1%8a%d0%bb%d0%b6%d0%b0%d0%b2/", "text": "„В парламента продължават да стоя хора, които са замесени в наркотрафик. Хора, които са купували гласове и то от затворници. Хора, които наричат българите дебили“. Това заяви премиерът Бойко Борисов, който бе на откриването на изцяло обновената зала „Асикс Арена“ („Фестивална“). „Нека г-жа Нинова покаже нещо, което е съградила под нейно ръководство. Ние това правим всеки ден“, заяви Борисов. „Няма да ми развалите настроението с въпроси за госпожата, която я бъркат с рошави мъже“, каза още премиерът. В отношенията между феновете не се меся. Базата на ЦСКА си е на ЦСКА и за нищо друго не може да се използва, подчерта Борисов. „Това, което ние трябваше да осигурим – спокойствие и възможности да се развива клубът, ние сме го направили. От там нататък си има граждански организации на самите фенклубове, да седнат и да се разберат. Отборът им върви повече от добре”, коментира премиерът. „ЦСКА е клуб, който може и три и четири клуба да поддържа винаги. ЦСКА имаше отбори на времето, в които всички бяха национали и резерви им стояха национали, толкова състезатели са имали. Да пожелаем успех на всички отбори, особено в челната тройка е много интересно, лека полека ще се развие първенството“, допълни Борисов. Той отбеляза, че строителството и ремонтите на спортни зали и физкултурни салони ще продължи, като припомни, че за стадион „Академик“ за отделени 4 милиона лева. „Тепърва започваме да правим и нови неща с програмата за селските райони за малките населени места, игрища, зали, физкултурни салони. По двете програми – за училищната инфраструктура и за селските райони към 1,2 милиарда ще отидат за подобни съоръжения“, каза още премиерът.", "date": "2017.11.12", "title": " Бойко Борисов: В парламента продължават да стоят хора, които са замесени в наркотрафик или са купували гласове\t\t\t"}
