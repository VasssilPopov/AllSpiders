{"url": "https://www.24chasa.bg/novini/article/6323592", "text": "На дискусия в Стара Загора президентът на ПЕС и евродепутат Сергей Станишев предложи конкретни стъпки за спасяване на българската енергетика: дерогации по директивата и приетите нови правила за емисиите на вредни вещества, дългосрочна стратегия за развитието на сектора и финансова помощ за централите, работещи на лигнитни въглища. Това съобщи stanishev.eu „Важно е да мислим дългосрочно за бъдещето на българската енергетика. Нужен е финансов анализ, за да знаем колко са необходимите разходи за удължаването на живота на централите. Прогнозите са за около 3 млрд. лв. Осигурихме 2 млрд. лв. за панелките, а не мислим за толкова важен сектор. Правителството има финансов екип, нека дадат предложения – чрез целеви заем през Българската банка за развитие, чрез държавна помощ, чрез други финансови източници. Сега е моментът България да започне преговорите за кохезионната политика за новия финансов период. През него ще бъдат финансирани именно мерки за запазване на околната среда и преобразуването на енергетиката. Оттам също можем да получим финансиране. Няма как да оставим този важен сектор да загине. Той има икономически и социални измерения, засяга и националната сигурност. Първите ни конкретни стъпки сега трябва да са в посока постигането на дерогации.“ Това заяви Станишев на кръгла маса, организирана от КНСБ и КТ „Подкрепа“ и посветена на промените на референтния документ за най-добри налични техники за големи горивни инсталации. В основата на опасенията за сериозни последствия за минната и енергийната индустрия е европейско законодателство за индустриални емисии, влязло в сила през 2011 г. По-конкретно, последното обновяване на допустимите нива за емисии от вредни вещества, определени на базата на най-добри налични практики в Европа. В кръглата маса участват и премиерът Бойко Борисов, народни представители, членове на ЕП, министри, представители на бизнеса и гражданското общество. В Стара Загора Станишев предложи и създаването на работна група, която да предложи дългосрочна стратегия за развитието на българската енергетика. „Процедурите в ЕП отдавна са изчерпани. Има опасност да хвърлим усилията си в грешна посока.Нека този път не работим на парче, а да очертаем дългосрочна стратегия за развитието на сектора.“, добави Станишев.", "date": "07.07.2017 16:17", "title": "Станишев предложи национален план за модернизацията наТЕЦ-овете"}
{"url": "https://www.24chasa.bg/novini/article/6323252", "text": "Официално подуправителят на здравната каса д-р Димитър Петров поема временно ръководството ѝ. Решението е взето по време на извънредно заседание на надзора на касата в четвъртък.  , а в сряда парламентът я прие, което наложи избирането на нов ръководител. В срок от един месец Народното събрание трябва да гласува нов управител.  \"Държа пред вас да изразя своята благодарност на г-н Комитов. Той наистина е един добър експерт и доста е дал от живота си за здравната каса. Предполагам, че изразявам мнението на всички ви\", е заявил по време на заседанието Кирил Ананиев, председател на Надзорния съвет на НЗОК, коментирайки работата на д-р Глинка Комитов.", "date": "07.07.2017 14:52", "title": "Д-р Димитър Петров поема временно здравната каса"}
{"url": "https://www.24chasa.bg/novini/article/6323088", "text": "Пътници, които е трябвало да летят от Франкфурт до София не са успели да стигнат до българската столица със самолет на \"България ер\" вечерта в четвъртък, сигнализираха в \"24 часа\" някои от тях.   От авиокомпанията заявиха, че са настанили 90 пътници в  хотел в немския град, а днес всеки един от тях е премаршрутиран с други авиокомпании. Някои от тях ще кацнат в София днес вечерта със самолет на австрийските авиолинии, част  са пренасочени към полети на други авиокомпании. Полетът от нощния полет от София към Франкфурт е бил пренасочен да кацне в Мюнхен заради лоши метеорологични условия, съобщиха сутринта от \"България ер\".   Заради това се е забавил и полетът за Рим, който трябваше да бъде в 7,35, самолетът излетя в 12,43 ч.  Анулиран е полетът за Милано, който е натрупал закъснения, пътниците са премаршрутирани, съобщиха от \"България ер\". ", "date": "07.07.2017 14:52", "title": "И полет от Франкфурт за София не се състоя"}
{"url": "https://www.24chasa.bg/novini/article/6323224", "text": "Две години и три месеца строг затвор и 1000 лв. глоба определи Районният съд във Велико Търново на безработен, хванат зад волана на автомобил, след като книжката му била отнета. Д.Г. бил спрян от униформени на 7 декември м.г.в едногодишния срок от административно наказание за същото деяние. Актът му за шофиране на автомобил без съответното свидетелство влязъл в сила два месеца по-рано. Пътният рецидивист ще трябва да изтърпи ефективно и предишна условна присъда от 2 години лишаване от свобода, също при строг режим. Магистратите са присъдили на подсъдимия и направените по делото разноски от 431 лв. Присъдата подлежи на обжалване и протест пред Окръжния съд.", "date": "07.07.2017 14:59", "title": "2 години и три месеца строг затвор за водач, хванат да шофира без книжка"}
{"url": "https://www.24chasa.bg/novini/article/6323368", "text": "Френското министерство на външните работи призова гражданите си да избягват всякакви пътувания до Северна Корея с оглед напрегнатата обстановка в региона, освен ако не са напълно наложителни, предаде Ройтерс, цитирана от БТА. \"Поради сегашната обстановка на нарастващо напрежение и климата на несигурност и непредсказуемост около Северна Корея не се препоръчват никакви пътувания, освен ако не са абсолютно наложителни\", заяви ведомството. Съобщението се съдържа в осъвременена информация в препоръките към гражданите за задграничните им пътувания.", "date": "07.07.2017 15:05", "title": "Франция издаде препоръка да не се пътува до Северна Корея"}
{"url": "https://www.24chasa.bg/novini/article/6323367", "text": "Членове на близкоизточната радикална групировка „Ислямска държава“ са отнели живота на двама иракски журналисти, работещи за телевизионния канал Hona Salaheddin, съобщава AFP, като се позова на данни от самата медия, цитирани от \"Фокус\". Други подробности около инцидента не се съобщават. Междувременно иракските сили продължават усилията си за окончателното отвоюване на втория по големина град в страната.", "date": "07.07.2017 15:08", "title": "„Ислямска държава“ уби двама журналисти на иракска телевизия"}
{"url": "https://www.24chasa.bg/novini/article/6323383", "text": "Парижката прокуратура разследва предполагаеми нередности при организирането на пътуване до американския град Лас Вегас на френския президент Еманюел Макрон, когато той е бил министър на икономиката, предаде БТА. Прокуратурата каза, че е започнато официално съдебно разследване по случая след предварително разследване за корупция във връзка с организирането на пътуване за технологично изложение в Лас Вегас през 2016. Разследването е за \"фаворитизъм\", но още не е посочен предполагаем извършител. Макрон е бил министър на икономиката по това време и е използвал пътуването за насърчаване на френски бизнес интереси. Предполага се, че компанията, натоварена със задачата да организира пътуването, е спечелила договора, без да премине през съответните тръжни процедури. Властите заявиха, че председателят на парламентарната група на партията на Макрон \"Република, напред\" Ришар Феран е бил разпитан от полицията във връзка с разследване на имотна сделка от 2011 г., посочва ДПА. През юни прокуратурата в Брест започна предварително разследване на сделката, при която ръководена от Феран здравноосигурителна асоциация е наела имот от негов партньор. Феран настоява, че сделката е била най-доброто от трите представени предложения за наем на имот.", "date": "07.07.2017 15:08", "title": "Прокуратурата във Франция разследва пътуване в САЩ на президента Макрон"}
{"url": "https://www.24chasa.bg/novini/article/6323416", "text": "Здравният министър Николай Петров стана дядо.Тази сутрин в столичния \"Майчин дом\" се появи малкият Николай, предаде  Юнакът е висок 50 см и тежи 3,250 кг. Щастливите родителите Руслана и Явор благодарят на медицинския екип, който помогна бебето да се появи на бял свят.                                                                                                                                                                                                                                                                                                                       ", "date": "07.07.2017 15:10", "title": "Здравният министър Николай Петров стана дядо"}
{"url": "https://www.24chasa.bg/novini/article/6323413", "text": "Медиците от общинската болница „Св. Мина” в Пловдив ще блокират в понеделник в 10 ч. кръговото кръстовище до Централна гара. Това съобщи лидерът на КТ „Подкрепа” Атанас Кръстев. По думите му гражданското неподчинение на лекарите и сестрите е заради неизплатени заплати. Персоналът на здравното заведение все още не е получил възнагражденията си за май, а е трябвало да бъдат преведени на 28-29 юни. На някои медици дори е спрян токът, тъй като не са успели да се издължат. От \"Подкрепа\" уточниха, че протестът ще е по време на почивката на медиците и няма да се отрази на пациентите им. Заплатите в МБАЛ \"Св. Мина\" не са платени, тъй като частни съдебни изпълнители са блокирали сметките заради борчове. Към гражданското неподчинение в понеделник ще се присъедини и екипът на АГО \"Весела\", което административно е подчинено на \"Св. Мина\".", "date": "07.07.2017 15:13", "title": "Лекари от Пловдив блокират кръстовище за неплатени заплати"}
{"url": "https://www.24chasa.bg/novini/article/6323402", "text": "Британецът Филип Робъртсън, който бе задържан в Слънчев бряг и обвинен в блудство с 12-годишно момиченце от Швеция, е съден пет пъти в родината си отново за сексуално посегателство и за хулиганство. Това стана ясно в Бургаския окръжен съд, където днес се гледа делото за мярката за неотклонение на чужденеца. Прокуратарата поиска постоянен арест за Робъртсън, като изтъкна преките  и косвени доказателства, които  го уличават, както и опасността той да се укрие, ако бъде пуснат на сводоба. Служебният защитник на обвиняемия пледира за парична гаранция, уточнявайки, че Робъртсън разполага с около 10 000 лв. в шотландска банкова сметка. 57-годишният мъж е роден в Шотландия, живее в Абърдийн. Идва на почивка в Слънчев бряг за трети път, като това лято пристигнал с приятелката си. Камери в хотел в курорта обаче запечатали блудствените му действия. Той влязъл с 12-годишната шведка в един от асансьорите и започнал да я опипва.  Уплашено, детето веднага се оплакало на родителите си, а те сигнализирали туроператора, с който пристигнали в България.  След кратко издирване педофилът е бил задържан в друг хотел в Слънчев бряг, където се преместил сам. От съда днес Филип поиска само \"по-добро решение\". Той не сподели нищо повече.", "date": "07.07.2017 15:20", "title": "Британският педофил от Слънчев бряг с пет присъди за блудство и хулиганство (Видео)"}
{"url": "https://www.24chasa.bg/novini/article/6323440", "text": "19 г. ще лежи в затвора Владимир Костадинов, който на 12 срещу 13 юни бутна в канал бившата си приятелка и причини смъртта й. Върховният касационен съд потвърди наказанието, дадено на убиеца на предишните инстанции. Решението е окончателно. Костадинов ще трябва да плати общо 600 000 лева на родителите на жертвата - красивата абитуриентка Стефка Маджарова от пловдивското село Йоаким Груево. Младежът извършил престъплението, след като момичето скъсало с него.", "date": "07.07.2017 15:25", "title": "Окончателно: 19 г. затвор за убиеца на красива абитуриентка"}
