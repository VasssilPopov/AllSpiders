{"url": "https://www.24chasa.bg/ojivlenie/article/6398376", "text": "Австрийският художник и дизайнер Хелмут Ланг разработи фирмен кожен чувал за боклук на цена от 450 долара, пише сайтът Хайснобайъти. Той е изготвен от оригинална овча кожа и се предлага в няколко варианта - с ефект на износване и с оттенъци металик, предава БТА. Хелмут Ланг редовно пуска колекции прет а порте от 1984 година. Той основа своя собствена едноименна марка , която сега принадлежи на бранда Uniqlo. Дизайнерите и модните къщи не се ограничават само в производството на облекло. Така например през 2017 година френската марка \"Баленсиага\" пусна пазарска чанта от естествена бяла кожа, затваряща се с цип. Цената й беше 1100 долара.", "date": "2017.08.18", "title": "Австралийски дизайнер продава кожени чували за боклук по 450 долара"}
{"url": "https://www.24chasa.bg/novini/article/6398025", "text": "Елена Василева, която беше убита от мъжа си Венцислав, е живеела разделена от него от 2 години. Тя взела и децата им - момче и момиче на 5 и 11 г., но скоро ги оставила на грижите на майка си, научи \"24 часа\". Венцислав, когото всички наричали Стойне, обаче не се отказвал от жена си и постоянно я търсел. Затова жената си извадила ограничителна заповед.  След убийството Стойне сам се е предал в столичното 6 РПУ.", "date": "2017.08.18", "title": "Виж убитата красавица Елена"}
{"url": "https://www.24chasa.bg/novini/article/6397694", "text": "Трима обвиняеми за нападение над полицаи пред заведение в Брезник са предадени на съд, съобщи пресцентърът на столичната Апелативна прокуратура. Димитър Д., Антон М. и Георги Г. са обвинени в противозаконни действия срещу органите на властта при изпълнение на служебните им задължения. Спрямо Димитър Д. е повдигнато обвинение и за причиняване на телесна повреда на полицейски служител.", "date": "2017.08.18", "title": "Трима обвиняеми за нападение над полицаи са дадени на съд"}
