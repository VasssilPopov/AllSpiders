{
    "url": "https://www.24chasa.bg/novini/article/6302297",
    "text": "12-годишно момче почина, след като беше ударено с топка в гърдите по време на мач по минифутбол, предадоха испанските медии. Инцидентът е станал в градчето Хинес, провинция Севиля. Детето застанало на вратата при изпълнения на дузпи и отразило удар с гърди. След като било уцелено в гърдите, паднало на земята и изпаднало в кардиореспираторен шок. Момчето било откаран с линейка в най-близката болница, където починало 50 минути след постъпването. Знамената на всички обществени сгради ще бъдат свалени наполовина след трагедията. Кметството на севилското градче обяви и тридневен траур. ",
    "date": "26.06.2017 15:50",
    "title": "12-годишно момче почина след удар с топка в Испания"
}
{
    "url": "https://www.24chasa.bg/novini/article/6302263",
    "text": "Председателят на парламентарната група на ГЕРБ и заместник-председател на партията Цветан Цветанов проведе работна среща със заместник-председателя на групата на Европейската народна партия (ЕНП) в Европейския парламент Естебан Гонзалес Понс. Двамата разговаряха в рамките на 25-ата Среща на върха на председателите на парламентарните групи от ЕНП в националните парламенти на ЕС и Европейския парламент в Брюксел, съобщават от пресцентъра на ГЕРБ. Понс поздрави премиера Бойко Борисов за успешното формиране на стабилно правителство и подчерта изключителната необходимост България да остане стабилна зона на Балканите предвид политическите процеси в останалите страни на региона. Силният глас на България се чува в цяла Европа и ролята на страната ви е от изключителна важност за гарантирането на стабилността в целия регион, каза още Понс. Двамата обсъдиха също европейската перспектива пред Западните Балкани и общите усилия на страните членки за справяне с бежанските потоци към Европа. Испанският евродепутат поздрави Цветан Цветанов и за успешното партньорство и съвместните акции между испанските и българските служби по време на мандата му като вицепремиер и министър на вътрешните работи. Цветан Цветанов запозна зам.-председателя на Групата на ЕНП с политическите процеси в България и с предприетите законодателни реформи от страна на управляващото мнозинство в Народното събрание. Цветанов акцентира и върху нуждата от разработването на единни европейски гаранции за трудовите и всички останали права на българските и всички европейски граждани, които живеят или работят във Великобритания, за периода след Брекзит. Заместник-председателят на ГЕРБ Цветан Цветанов и Естебан Понс, който е избран от Валенсия (Испания), обсъдиха и доброто партньорство между ГЕРБ и Испанската народна партия. Двамата се обединиха около извода, че двете партии могат да предложат успешния модел на сътрудничество по време на избори в двете страни и на други партии от семейството на ЕНП. ПЦ - ГЕРБ",
    "date": "26.06.2017 14:54",
    "title": "Цветанов се срещна със зам.-председателя на групата на ЕНП в Европарламента"
}
{
    "url": "https://www.24chasa.bg/novini/article/6302270",
    "text": "Комисията за защита на конкуренцията твърди, че сдружението на композитори и автори на музикални произведения \'Музикаутор\' злоупотребява с господстващо положение. Според регулатора, след като \"Музикаутор\" прекрати договора си с БНР на 1 януари, е лишил националното радио от възможност за ефективно конкуриране на пазара. “Това е така защото, освен че лишава БНР от съществено за неговата дейност съдържание, с поведението си \"Музикаутор\" лишава общественото радио от възможност за извършване на дейността в изпълнение на задълженията, възложени със закон”, твърдят от ведомството на Юлия Ненкова. От водените между двете страни преговори, антимонополният орган стига до извода, че с прекратяването на договора, сдружението е постигнало искането си - да трябва да му се плаща за права върху музикални произведения. От установените факти не може да се изведе друга цел и причини, които обективно да обосновават поведението и да оправдаят прекратяването на договора, се казва в съобщение на КЗК.  БНР и \"Музикаутор\" могат до 30 дни да представят писмени възражения по предявените твърдения,  имат право да бъдат изслушани от КЗК във връзка с предявените твърдения и правомощията, които Комисията възнамерява да упражни.",
    "date": "26.06.2017 14:55",
    "title": "КЗК: “Музикаутор” злоупотребява с господстващо положение"
}
{
    "url": "https://www.24chasa.bg/novini/article/6302195",
    "text": "Ново пропагандно видео как невръстни момчета от \"Ислямска държава\" застрелват затворници в главата взриви интернет. Двете момчета, които са облечени в черно, принуждават пленниците да коленичат пред тях. Сградата, в която се намират, според медиите, е в Афганистан. От ИДИЛ обвиниха затворниците в шпионаж, информира \"Мирър\". \"Ислямска държава\" разпространи няколко видеа, показващи малки деца, които извършват брутални екзекуции на възрастни и обучение с оръжия, тъй като те обещават преданост на ИДИЛ. Децата в Сирия, повечето не по-големи от 13 години, са иззети от семействата им и са принудени да се борят за екстремистката група. Лагерите на терористите включват строг режим - ранно ставане, учене и физически упражнения.",
    "date": "26.06.2017 14:50",
    "title": "Невръстни момчета от \"Ислямска държава\" убиват двама затворници (Видео 18+)"
}
{
    "url": "https://www.24chasa.bg/novini/article/6302191",
    "text": "29-годишният Стефан Станев, който уби жестоко приятелката си в София в петък сутринта заради съмнения за изневяра, е ограбил и двойка, която пътувала на автостоп към морето. Това съобщи шефката на Софийска градска прокуратура Емилия Русинова. Мъжът е бил наркоман, в него е имало амфетамини. Прокурорката обясни, че убийството е станало около 5 часа сутринта в петък. Станев е пребил жестоко момичето с удари с метален стик по цялото тяло. Пред разследващи е обяснил, че за \"да спре страданията й\", забил нож във врата, с друг нож направил дълбок прорез в шията на момичето в опит да отреже главата й. Веднага след убийството Станев се обадил на своя приятелка и я повикал. Той бил в шок и с жест показал на момичето, че убил приятелката си Виола Николова. Момичето не повярвало и тогава Стефан показал трупа. Бил го увил в одеало, а отгоре му сложил плюшена играчка, наподобяваща котето от Алиса в страната на чудесата.  Свидетелката запазила самообладание и се обадила на гаджето си. Двамата повикали Станев в дома си и опитали да го убедят да се предаде. Той обаче казал, че първо искал да отиде на парти, да се види с детето си от предишен брак и едва в понеделник да се предаде.  29-годишният мъж се качил на джипа си \"Волво ХC90\" и тръгнал към морето. По пътя качил двойка момче и момиче. Това станало около 2 часа в нощта срещу събота. В началото бил любезен с тях, дори ги попитал каква музика слушат, за да нагласят радиото. Около 3 и половина обаче край ямболското с. Земница спрял колата уж да се облекчи. Сложил метален бокс на ръката си и ударил с него момчето като спукал околоочната му орбита. Момичето успяло да свали багажа на двойката, а Станев взел портмонето на пребитото момче. Едва в събота около 15 часа двойката, на която Станев казал за убийството на приятелката си, съобщила в полицията. Той веднага бил обявен за издирване, обясни шефът на СДВР Ивайло Иванов, разбрало се, че го търсят и за побоя в Ямболско. Случаят веднага бил докладван на главния секретар на МВР и с негова координация Станев бил задържан в заведение в Созопол.  \"Той мисли, че е направил добро дело. По първоначални данни поводът за убийството е предполагаема изневяра на момичето, обясни Иванов. Станев не е работил, издържали са го родителите му. Той е наркоман, преди време се е лекувал от зависимостта си. И в него, и в дома му са открити амфетамини, каза шефът на СДВР. ",
    "date": "26.06.2017 14:51",
    "title": "Мъжът, убил гаджето си в София, ограбил и двойка в Ямбол, докато бягал"
}
{
    "url": "https://www.24chasa.bg/novini/article/6302214",
    "text": "Тази година първите два дни от Рамазан Байрама в Турция отново превърнаха пътищата в страната в истинско море от кръв, съобщава електронното издание на вестник „Хюриет”, цитирано от \"Фокус\". От петък вечерта до неделя вечерта са станали 61 тежки пътни катастрофи с 42-ма загинали и 273-ма ранени. Най-много жертви има при катастрофа в провинция Караман – цяло семейство; четирима души, включително едно малко дете. В друга катастрофа в провинция Хатай загиналите също са четирима, а в катастрофа в провинция Адъяман жертвите са трима, посочва още изданието.",
    "date": "26.06.2017 14:49",
    "title": "42-ма загинали и 273-ма ранени по пътищата на Турция по време на Рамазан Байрам"
}
{
    "url": "https://www.24chasa.bg/novini/article/6302037",
    "text": "Британският премиер Тереза Мей сключи днес споразумение с лидерката на северноирландската Демократична юнионистка партия за подкрепа на правителство на малцинството на британските консерватори, предава БТА. Церемонията се състоя на Даунинг стрийт 10 в Лондон, където Мей прие по-рано днес лидерката на юнионистите Арлин Фостър. Преди подписване на споразумението Мей и Фостър се ръкуваха пред камерите на медиите и се усмихнаха. Консервативната партия на Тереза Мей спечели само 318 места в британския парламент на изборите на 8 юни. Юнионистите получиха 10 места от общо 650 места. След подписването на споразумението лидерката на Демократичната юнионистка партия Арлин Фостър каза, че Северна Ирландия ще получи от Лондон допълнително финансиране в размер на 1 милиард британски лири за две години, предадоха световните агенции. Това допълнително финансиране е част от споразумението за подкрепа на кабинета на Мей. Тези пари ще стимулират икономиката на Северна Ирландия и инвестициите в нови инфраструктури, както и инвестициите в бъдещето на нашето здравеопазване и образование, заяви Арлин Фостър. Това споразумение ще позволи Великобритания да има стабилно правителство, допълни тя. Британският премиер Тереза Мей заяви, че Демократичната юнионистка партия се е съгласила да подкрепи нейното правителство в такива гласувания в парламента като законите за бюджета, за национална сигурност и при всички гласувания на въпроси, свързани с Брекзит. Тереза Мей каза, че споразумението с юнионистите дава ясно да се разбере, че Лондон продължава да се придържа към ангажиментите, установени в споразумението от Белфаст за уреждане на северноирландския конфликт и последвалите го споразумения. Тя добави, че новото правителство ще управлява в интерес на всички страни в Северна Ирландия. В текста на споразумението, публикуван днес, се казва, че Демократичната юнионистка партия ще подкрепя правителството на Тереза Май по въпроси, свързани с излизането на страната от ЕС, по бюджетните въпроси, при всички вотове на доверие в парламента и по въпроси, свързани с изпълнение на правителствената програма. Но юнионистите няма да имат никаква роля в политическите разговори на британското правителство, свързани със Северна Ирландия. Мей и Фостър освен това са постигнали съгласие, че Великобритания трябва да изпълни целите на НАТО за бюджетните разходи.                                                                                                                                                                                                                                                                                                                         ",
    "date": "26.06.2017 14:39",
    "title": "Тереза Мей се споразумя с юнионистите, ще съставят кабинет (Обновена)"
}
{
    "url": "https://www.24chasa.bg/novini/article/6302241",
    "text": "Комисарят по въпросите на европейската политика за съседство и преговори за разширяване Йоханес Хан пристигна в сградата на правителството на Македония, където ще проведе среща с премиера Зоран Заев, предава информационната агенция „Макфакс“, цитирана от Фокус. Целта на поредната визита на австрийския политик в Скопие е да разговаря за реформите, които Европейският съюз очаква от страната, както и да повтори съобщението на ЕС за препоръките и насоките за членство в Общността. След срещата с премиера Заев Хан ще има разговаря с правителствена делегация, съставена от вицепремиера и министър на отбраната Радмила Шекеринска, вицепремиера за евроинтеграция Буяр Османи и министъра на външните работи Николай Димитров. След това Хан ще присъства на заседание на правителството, посветено на спешните приоритети за реформи за евроатлантическата интеграция на Македония.",
    "date": "26.06.2017 14:47",
    "title": "Започна срещата между Йоханес Хан и Зоран Заев в Скопие"
}
{
    "url": "https://www.24chasa.bg/novini/article/6302196",
    "text": "Жена е с опасност за живота след катастрофа в Ботевград, съобщиха от пресцентъра на ОДМВР - София. Около 10.00 часа вчера в РУ - Ботевград бил подаден сигнал за пътнотранспортно произшествие с пострадал на кръстовището на бул. „България“ и ул. „17-ти ноември“. При огледа на местопроизшествието е установено, че лек автомобил „Мерцедес“ не е спрял на знак „Стоп“, в резултат на което се е блъснал в лек автомобил „Рено Меган“. Пострадала е водачката на първия автомобил - на 66 години, настанена за лечение с контузия на мозъка, с опасност за живота. По случая е образувано досъдебно производство.",
    "date": "26.06.2017 14:33",
    "title": "Жена е с опасност за живота след катастрофа в Ботевград"
}
{
    "url": "https://www.24chasa.bg/novini/article/6302183",
    "text": "34-годишният мъж, който се простреля в София след спиране за проверка от катаджии е имал криминални регистрации за грабеж и наркотици. Това стана ясно на брифинг в Съдебната палата. “Колеги са видяли как автомобилът се движи неадекватно и са го спряли“. Бил изпробван за алкохол, но тестът бил отрицателен. Последвала е нова проба отчела наличието на метадон и марихуана, съобщи шефът на СДВР Ивайло Иванов. Той обясни, че при заключването на автомобила мъжът се е протегнал и преди да бъде задържан се прострелял в слепоочието. “Задължително ще се проверяват действията на двамата колеги“ каза шефът на Столична полиция.  Говорителят на главния прокурор Румяна Арнаудова уточни, че е започнато разследване за склонявате към самоубийство под надзора на Софийската районна прокуратура. ",
    "date": "26.06.2017 14:32",
    "title": "Самопрострелялият се в София е регистриран за грабеж и наркотици"
}
{
    "url": "https://www.24chasa.bg/novini/article/6302276",
    "text": "Заради спукана по време на движението задна гума, лек автомобил, пътуващ в посока София, се ударил с голяма сила в мантинелата и се приземил в близката неожъната нива,  От високата скорост колата се превъртяла във въздуха цели четири пъти през храстите край шосето и през крайпътната канавка и се спряла на колелетата си на 20 метра навътре в нивата, разказа пострадалият шофьор. Той има 43 години стаж зад волана, но подобно произшествие му се случва за първи път. Полицейски патрул охранява мястото на катастрофата и отбива движещите се коли в съседната лента.",
    "date": "26.06.2017 15:02",
    "title": "Зрелищна катастрофа затвори пътя между Враца и Мездра"
}
{
    "url": "https://www.24chasa.bg/novini/article/6302268",
    "text": "Новият кръг от преговорите по уреждане на сирийската криза, който ще се състои в Астана на 4-5 юли, ще бъде посветен на концепцията за създаване на зони за деескалация, каза в Москва днес руският външен министър Сергей Лавров. За това са се договорили страните гаранти, които одобриха концепцията в предишния кръг от преговорите на 4 май, предаде ТАСС, цитирана от БТА. \"Концепцията изисква детайлизация\", посочи Лавров на пресконференция след разговор с външния министър на Етиопия Воркнех Гебейеху. В момента на равнище технически експерти се уточняват всички подробности, добави руският първи дипломат. Лавров изрази надежда, че поредният кръг от преговорите в столицата на Казахстан ще окаже благотворно въздействие на общите усилия по уреждане на сирийската криза и ще помогне за преговорите, които след Астана трябва да продължат в Женева, където също е насрочен поредният кръг под егидата на ООН. Руският външен министър потвърди, че в Астана ще участват и представители на ООН, включително специалният представител за Сирия Стафан де Мистура. \"Двата процеса вървят в синхронно русло\", подчерта Лавров. Той отбеляза, че се наблюдава значителен спад на насилието в някои райони на Сирия в резултат на обявяването на зони за деескалация. В същото време Русия виждала признаци, че силите на коалицията, възглавявана от САЩ, проявяват щадящо отношение към групировката \"Джебхат ан Нусра\", която Москва смята за терористична. През последните дни са налице нови свидетелства, че те се опитват да предпазят \"Джебхат ан Нусра\" от удари, което е опасна игра и проява на двойни стандарти, посочи Лавров. Според него тези скрити задни мисли трябва да бъдат изоставени в името на безкомпромисната борба с тероризма.",
    "date": "26.06.2017 14:57",
    "title": "Лавров: В Астана ще уточним концепцията на зоните за деескалация в Сирия"
}
{
    "url": "https://www.24chasa.bg/novini/article/6302269",
    "text": " 15 души загинаха, след като автобус с ученици се сблъска с камион в провинция Мендоса в Аржентина, предаде  . Пострадалите при инцидента са 22. Трима са в критично състояние, още 8 – със сериозни наранявания. Шофьорът на автобуса е хоспитализиран. Според властите обаче, в момента на катастрофата е шофирал синът му, който е и сред загиналите. Учениците се е връщал към родния си град Сан Рафаел от планинския курорт Лас Ленас. Според очевидци, автобусът е увеличил скоростта си точно преди сблъсъка. Властите не отхвърлят и версията за технически нередности с превозното средство.",
    "date": "26.06.2017 15:10",
    "title": "Автобус с деца се удари в камион в Аржентина, 15 жертви"
}
{
    "url": "https://www.24chasa.bg/novini/article/6302287",
    "text": "Ново земетресение със сила от 3,7 степен по скалата на Рихтер е регистрирано на територията на Македония малко преди 14 часа в понеделник (местно време), съобщава електронното издание „Курир“, цитирано от Фокус. По данни на Европейския средиземноморски сеизмологичен център епицентърът на труса е бил на около пет километра северозападно от Ресен и на около сто километра източно от албанската столица Тирана. Дълбочината му е била 10 км. Към момента не се привеждат данни за материални щети или пострадали.",
    "date": "26.06.2017 15:10",
    "title": "Земетресение е усетено в Македония"
}
{
    "url": "https://www.24chasa.bg/novini/article/6302281",
    "text": "Полет на една от най-големите нискотарифни авиокомпании в света - „AirAsia X”, опъна до краен предел нервите на всички 359-има пътници на борда, съобщава  .  Самолетът излетял от австралийския град Пърт и трябвало да кацне в Куала Лумпур в неделя, съобщава CNN, но когато прелитал над град Карнарвон на брега на Индийския океан възникнала сериозна техническа повреда в един от двигателите. Машината започнала силно да се тресе и пилотът решил, че е по-добре да обърне курса и да кацне обратно в Пърт. Междувременно неколкократно призовал пасажерите да се молят за успешно приземяване и това накарало хората да изпаднат в паника.  В крайна сметка, след близо два часа почти непоносима „турбуленция”, самолетът кацнал без никой да пострада.",
    "date": "26.06.2017 15:16",
    "title": "Техническа „турбуленция” люля самолет цели два часа"
}
{
    "url": "https://www.24chasa.bg/novini/article/6302174",
    "text": "Ангела Меркел и Еманюел Макрон показват близко отношение по темата, свързана с развитието на Европа, съобщиха от БТА. Още през януари, когато шансовете му да стане президент на Франция изглеждаха малки, Еманюел Макрон отиде в Берлин и изложи това, което смята, че е необходимо да се направи, за да бъде \"поправена\" Европа. \"Както Жак Делор бе казал, Европа се нуждае от визия и отвертка\", заяви Макрон пред аудитория от слушатели в Хумболтовия университет, цитирайки бившия председател на Европейската комисия. \"За съжаление, в момента имаме много отвертки, но не и визия.\" Сега, по-малко от два месеца след победата си на френските избори, Макрон запълва тази празнота, излагайки своя визия за по-нататъшната посока на континента и което е най-важното в случая, съумява да спечели за каузата си Германия. Това бе основната новина от срещата на върха на ЕС миналата седмица, на която на общата заключителна пресконференция Макрон и германският канцлер Ангела Меркел стояха един до друг и изпратиха послание за пълно единомислие. След повече от десетилетие на трудности обаче може би е рано да се обявява, че френско-германският двигател е заработил отново на пълна мощност. Макрон все още не е преминал сложното предизвикателство да осъществи на практика плановете си за реформиране на френската икономика. Само ако успее, ще бъде сложен край на взаимното недоверие между Париж и Берлин, което през последните години е пречка за изграждане на тясно сътрудничество помежду им. Меркел от своя страна през септември трябва да спечели четвърти мандат. Ако го направи, за нея пак може да се окаже трудно да убеди някои от скептично настроените консервативни среди около себе си, че си струва да се работи с центриста Макрон. Но като цяло всичко това, което се наблюдава в отношенията между тях през последните седмици - като кулминацията бе общата им поява в Брюксел в петък - изигра своята роля за отпадането на две от големите въпросителни, надвиснали след изборната победа на Макрон миналия месец: в състояние ли ще бъде той да запази импулса, който го изстреля до Елисейския дворец, и дали Меркел би подкрепила вижданията му за Европа. През последното десетилетие, докато континентът се люшкаше от една криза към друга, германският канцлер сякаш изпитваше по-голямо удобство да внася поетапни корекции в европейските структури - точно като затягане на винтчета с отвертка, а не да излиза с вдъхновяващи нови визии. Сега, когато Европа е излязла от режима на остри кризи и придоби по-голяма самоувереност на фона на икономически си растеж и политическия хаос във Великобритания и САЩ, насреща се притичва окриленият от силното представяне на партията си на парламентарните избори този месец 39-годишен Макрон. В Брюксел той даде ясна заявка, че е готов да отиде на конфронтация със страни като Полша и Унгария, ако десните им правителства не зачитат ценностите на европейската демокрация. Закани се, че ще реагира по съответния начин, ако страни като Китай и САЩ не играят честно в сферата на търговията. И също така подложи на натиск останалите лидери на държавите членки да се възприеме по-амбициозен подход по отношение на европейското отбранително сътрудничество. По всички тези три въпроса, ако това се беше случило в миналото, Меркел инстинктивно би намалила газта, отчитайки веднага безпокойствата на Варшава, Будапеща, Вашингтон и Пекин, както и тези в самата Германия по отношение на отбраната. Но в Брюксел тя застана изцяло зад Макрон. Това не остана незабелязано от другите делегации на държавите от ЕС, в частност от източноевропейците, които изпитват безпокойство от предстоящото излизане от съюза на Великобритания и изменчивия начин на управление на президента на САЩ Доналд Тръмп. \"Дори и (френско-германският) двигател да работи прекалено добре, това невинаги е най-доброто за ЕС като цяло\", каза високопоставен дипломат от една от източните държави членки. \"Надяваме се да са достатъчно мъдри да контролират скоростта си.\" Във Великобритания и САЩ също изпитват безпокойство. Ако Европа е по-самоуверена и по-настъпателна, това най-вероятно ще я направи и по-труден партньор в преговорите за Брекзит. На срещата на върха на ЕС миналата седмица британският премиер Тереза Мей приличаше на човек с отслабени позиции, който се отбранява, седейки до новия тандем Меркел-Макрон. Макар и да изразява задоволство от развитието на политическите процеси в Европа след победата на Макрон над лидера на крайната десница Марин Льо Пен, Чарлз Купчан - бивш съветник по европейските въпроси на президента Обама - сподели безпокойството си, че по-смел и по-нахакан в поведението си ЕС може накрая да се самоопредели като опозиция на Вашингтон. \"Това ме безпокои\", каза Купчан. \"Най-лошият вариант би бил възроден европейски проект, една от целите на който е да се скъса със САЩ.\" Това изглежда малко вероятно предвид евроатлантическия уклон на Меркел. Но с наближаването на изборите тя показа готовност да заема по-остри позиции срещу управленските решения на Тръмп, които са доста непопулярни в Германия. Преди броени седмици Меркел предизвика изненада както у дома, така и в чужбина, заявявайки, че Европа е възможно повече да не може да разчита на САЩ и затова трябвало да се готви да се грижи сама за себе си. Много показателно ще е дали тя ще съхрани тази своя предизвиателна линия и на форума на върха на Г-20, на който ще бъде домакин в Хамбург на 7-8 юли. На срещата на върха в Брюксел сред важните теми не фигурираше едно от най-големите предизвикателства - реформирането на еврозоната. Но то ще е във фокуса на интензивните разговори между Берлин и Париж преди срещата на двете правителства седмица след форума на Г-20, на която се очаква да бъдат обявени няколко нови двустранни инициативи. Меркел и тук показва готовност за сближаване с Макрон. Миналата седмица в реч на конференция на индустриалци в Берлин, точно преди срещата на върха на ЕС, тя изненада партията си, като показа благоразположеност към две от най-спорните идеи на френския президент - общ бюджет и министър на финансите за еврозоната. \"Това наистина привлече вниманието\", каза високопоставен френски официален източник, който участва в подготовката на френско-германската среща. \"Париж и Берлин са по-близо (в позициите си) от когато и да било в последно време.\" ",
    "date": "26.06.2017 14:58",
    "title": "Макрон и Меркел се сближават по темата за Европа"
}
{
    "url": "https://www.24chasa.bg/novini/article/6302182",
    "text": "Апелативният съд във Велико Търново отказа да промени мярката \"домашен арест\" на шофьора-убиец от Лесидрен в по-лека. Искане за това бе постъпило от адвоката на подсъдимия. След като за втори път разгледаха делото, магистратите го обявиха за решаване и следва да се произнесе със съдебен акт в едномесечен срок, съобщиха от съдебната палата. В края на март Върховният касационен съд върна за ново разглеждане делото срещу 28-годишния Филип Михайлов, който блъсна и уби две 16-годишни деца край село Лесидрен. Инцидентът стана на 11 август 2015 година. Михайлов е обвинен за това, че при управление на лек автомобил \"Ауди 80\" е нарушил правилата за движение по пътищата, като е превишил разрешената скорост от 90 км/ч.. Той се е движил със 122,44 км и по непредпазливост е причинил смъртта на 16-годишните Велислава Цанкова и Марино Цветанов, както и средна телесна повреда на 15-годишната Петя Божкова. На 1 юли м.г. Окръжен съд Ловеч осъди Филип Михайлов на 8 години затвор при строг режим и отне правото му да шофира за период от 10 години. Присъдата бе обжалвана от подсъдимия и частните обвинители. Апелативният съд във Велико Търново намали наказанието на 28-годишния шофьор от 8 на 5 години. Облекчен бе и срокът, в който Михайлов няма право да шофира - от 10 на 7 години. Мотивите на апелативните магистрати бяха, че водачът е направил всичко зависещо от него за оказване помощ на пострадалите.Според върховните магистрати обаче втората инстанция е допуснала нарушение на материалния закон, поради което 5-годишната присъда на Филип Михайлов е отменена, а делото е върнато за ново разглеждане от друг състав на Апелативния съд.",
    "date": "26.06.2017 14:26",
    "title": "Отказаха да отменят домашния\nарест на шофьора убиец от Лесидрен"
}
{
    "url": "https://www.24chasa.bg/novini/article/6302184",
    "text": "Държавният глава на Франция Еманюел Макрон увери, че страната няма да признае руската „анексия“ на Кримския полуостров, предава Франс прес, цитирана от Фокус. Говорейки след срещата в Париж с украинския си колега Петро Порошенко, Макрон заяви: „Франция се ангажира със суверенитета на Украйна в признатите й граници\".",
    "date": "26.06.2017 14:27",
    "title": "Макрон: Франция няма да признае анексията на Крим"
}
{
    "url": "https://www.24chasa.bg/novini/article/6302303",
    "text": "69 договора за над 157 млн. лева се изпълняват в област Добрич по оперативните програми в настоящия програмен период – 2014-2020 г., съобщиха от Областния информационен център.. 121,5 млн. е безвъздмездната финансова помощ, съфинансирането от страна на бенецифециентите е 35,5 млн. лв. Реално изплатени средства досега са около 9,3 млн. лв – около 6 процента. Най – много са сключените договори по оперативна програма „Развитие на човешките ресурси“ – 26 на стойност 7,4 млн. лв. Следващата предпочитана програма е „Иновации и конкурентностпособност”, по която има 16 договора за около 6 млн. лв. Най- много са подписаните договори в община Добрич – 29 за 101 млн. лв. В Ген. Тошево договорите са 11 за 7 млн. лв. По Програмата за развитие на селските райони на областно ниво се изпълняват 96 договора с обща одобрена сума на субсидията около 39,7 млн. лв. Най – много са сключените договори по подмярка 4.1 „Инвестиции в земеделски стопанства“ – 37 на стойност близо 20 млн. лева. По мярка 4.2.” Инвестиции в преработка и маркетинг на селскостопански продукти” има 8 договора. Те са на стойност 17 млн. лева.По мярка 6.1. „Стартова помощ за млади земеделски стопани” има сключени 25 договора на обща стойност 1,2 млн. лева, а по мярка „Помощ при стартиране на малки стопанства” са одобрени 26 проекта за 700 000 лева. По мярка 7.2. „Инвестиции в създаване, подобряване и разширяване на дребномащабна инфраструктура” са подадени 27 проекта на обща стойност 80 млн. лева.По тази програма има одобрени проекти за строителство и на 3 църкви – сочи още статистиката.",
    "date": "26.06.2017 15:18",
    "title": "165 договора по европрограмите се изпълняват в Добрич област"
}
{
    "url": "https://www.24chasa.bg/novini/article/6302311",
    "text": "Учениците от четвърти и шести клас в сръбските училища от следващата учебна година ще имат веднъж месечно факултативни часове по сигурност, на които ще преподават полицаи, съобщава информационният сайт Мондо, предава БТА. На тези часове ще се разглеждат въпроси на безопасността на движението, злоупотребата с алкохол и наркотици, сигурността в интернет, насилието между връстници в училище, поведение при извънредни ситуации като наводнения, пожари, земетресения. Протоколът за сътрудничество по програмата \"Основи на сигурността на децата\" бе подписан днес от министъра на просветата Младен Шарчевич и министъра на вътрешните работи Небойша Стефанович. От септември в училищата ще бъдат ангажирани голям брой преподаватели от вътрешното министерство, включително и пенсионирани полицаи.",
    "date": "26.06.2017 15:21",
    "title": "Полицаи ще преподават основи на сигурността в училищата в Сърбия"
}
{
    "url": "https://www.24chasa.bg/novini/article/6302306",
    "text": "Клип, на който ученици малтретират малко коте, потресе социалните мрежи. Видеото е снимано във Варна, а за случилото се сигнализираха организации за защита на животните. На клипа, предизвикал изключително остра реакция, се вижда как единият от учениците държи с ръка малкото коте, а друг го удря с юмрук. Трети пък снима видеото и се забавлява,  Случилото се потресе стотици потребители на социалните мрежи и защитници на животните. Родителите на момчето, ударило котето, също са изключително разстроени и поднесоха извинения на всички засегнати. Съжаляваме много за случилото се. Не знам какво да коментирам, сбъркал е. Ще направим всичко необходимо. Ще си понесе отговорностите. Аз също съм много изненадана от ситуацията”, призна Лили Василева, майка на момчето. „Когато в случая имаме разкаяние, надявам се искрено, имаме адекватна реакция поне от един родител, надяваме се и от останалите, може би нещата ще се случат правилно за тези деца”, каза Светла Димитрова. До този момент момчето, ударило котето, никога не е проявявало агресия. От полицията съобщиха, че работят по случая.",
    "date": "26.06.2017 15:21",
    "title": "Клип с ученици, които малтретират коте, потресе социалните мрежи (Видео 18+)"
}
{
    "url": "https://www.24chasa.bg/novini/article/6302197",
    "text": "Общинският съвет на испанската столица Мадрид издигна гигантско знаме в цветовете на дъгата, за да покаже подкрепа за хората с нетрадиционна сексуална ориентация, докато в града се провежда УърлдПрайд, който ще продължи до 2 юли, предаде Ройтерс, цитиран от БТА.  Флагът е направен от над 100 000 ленти. Дължината му е 12 метра и до края на събитието ще се вее от фасадата на общинския съвет. Фестивалът УърлдПрайд се организира на всеки няколко години в различен град по света. Очаква се той да привлече до 3 000 000 души на улиците на Чуека, световноизвестния гей квартал в центъра на Мадрид.",
    "date": "26.06.2017 15:24",
    "title": "Общината на Мадрид издигна знаме с цветовете на дъгата заради гей фестивал"
}
{
    "url": "https://www.24chasa.bg/novini/article/6302334",
    "text": "Антитръстовият надзор на ЕС може още този вторник (27 юни) да наложи глоба на Google Inc. за над 1 млрд. евро заради злоупотреба с господстващо положение на пазара на интернет търсачките и да поиска промяна на бизнес практиките на компанията, посочват лица, запознати с въпроса, цитирани от \"Уолстрийт Джърнъл\", съобщава  . След близо седем години разследване Европейската комисия изглежда е готова с първото от трите си антитръстови решения относно практиките в Европа на голямата интернет компания. Наказанието, което не е изключено да бъде оповестено още утре, може да надхвърли рекордната сума от 1,06 млрд. евро, платена от Intel през 2009 година като глоба за антиконкурентното ѝ поведение на пазара на компютърни чипове. Продължават други две дела на ЕС относно поведението на Google Inc. във връзка с неговата мобилна операционна система Android и рекламната услуга AdSense, посочват източниците на \"Уолстрийт Джърнъл\".",
    "date": "26.06.2017 15:27",
    "title": "ЕС готви глоба от 1 млрд. евро на Google"
}
{
    "url": "https://www.24chasa.bg/novini/article/6302316",
    "text": "След внесен обвинителен акт на Окръжна прокуратура – Габрово, 42–годишен мъж е осъден на две години и осем месеца лишаване от свобода при строг режим за ползване на чужда дебитна карта. Наложено му е и наказание глоба в размер на 500 лв. Съдът е разгледал делото по реда на съкратено съдебно следствие, при което подсъдимият се е признал за виновен и е приел за верни фактите изложени в обвинителния акт, уточниха от държавното обвинение. Георги С. е осъден за това, че за времето 30.09.2016 г. – 07.10.2016 г., в гр.Габрово, при условията на продължавано престъпление, на различни АТМ-устройства, използвал платежен инструмент – дебитна карта, без съгласието на титуляра, като осъществил транзакции общо в размер на 484,40 лв.  През септември 2016 г. обвиняемият се срещнал с пострадалата в пункт за вторични суровини. Жената искала да предаде стари пружини за отпадък и търсела човек да ги изнесе. Георги С. се съгласил и взел стари отпадъчни железа. Жената имала и други ненужни вещи, които й пречели, затова след няколко дни отново се срещнали в дома й, за да изнесе и другите непотребни вещи. Няколко дни по-късно, в района на Кооперативен пазар-Габрово, обвиняемият бил заедно с непълнолетното си дете и случайно срещнал възрастната жена. Предложил помощта си, като отнесе пазарската й чанта до дома й. Жената ги поканила и докато ги черпела за добрината, детето взело дебитната карта и ПИН-кода. След като напуснали жилищната сграда, то показало на обвиняемия плика. Той видял дебитната карта и ПИН-кода, проверил наличността на най-близкото АТМ-устройство и установил, че по сметката няма наличност.  На 07 октомври обаче по сметката на жената постъпила пенсията - 487 лв. Обвиняемият веднага изтеглил 400 лв, а малко по-късно отишъл в супермаркет, напазарувал хранителни продукти, като платил сметката в размер на 84,40 лв. с дебитната карта на пострадалата. Присъдата подлежи на обжалване пред Апелативен съд – Велико Търново.",
    "date": "26.06.2017 15:29",
    "title": "2.8 години затвор за любезен помагач,\nизточил картата на габровка"
}
{
    "url": "https://www.24chasa.bg/novini/article/6302360",
    "text": "По инициатива на вицепремиера Валери Симеонов през почивните дни започнаха масирани проверки на територията на к. к. „Слънчев бряг”, чиято цел е да се осигури спокойствието на туристите. Те обхващат както движещите се в курорта превозни средства, така и атракционни дейности и търговия. Това съобщиха от пресцентъра на Министерски съвет. Масираните проверки на транспортните средства, осъществени от КАТ – Бургас през последните 48 часа, установиха стотици нарушения, главно по отношение на нерегламентирани подвижни атракциони, електрически триколки и колички. На съвещание с министъра на вътрешните работи Валентин Радев и ръководството на МВР, по предложение на вицепремиера Симеонов беше взето решение за засилване на присъствието на контролните органи в курорта, като бъдат изпратени допълнително пет екипа на КАТ. Другите констатирани нарушения са свързани с почти изцяло блокирани от търговски обекти, в голямата си част незаконни, тротоари. Това принуждава туристите да се придвижват по алсфалтираните алеи, което създава риск за пътни инциденти. Неспазването на нормативно установените правила създава хаос в „Слънчев бряг” и невъзможност за нормална почивка на курортистите, а това влошава възможностите на Черноморието да привлича по-платежоспособни туристи, смята вицепремиерът Симеонов и настоява да бъде извършена проверка на фирмите, при които са констатирани нарушения. Цялостните инспекции ще продължат с по-висока интензивност през настоящата седмица, тъй като започва функционирането на координационните центрове във Варна и Бургас. Тяхното създаване беше договорено в началото на месеца на работна среща на вицепремиера и представители на държавни институции, като целта е да се гарантира спокойствието на туристите.",
    "date": "26.06.2017 15:35",
    "title": "Масирани проверки в „Слънчев бряг” по инициатива на Валери Симеонов"
}
{
    "url": "https://www.24chasa.bg/novini/article/6302374",
    "text": "България и българските власти имат готовност да подпомагат активно екипа на ЕС по време на преговорите за Брекзит. Това заяви председателят на парламентарната група на ГЕРБ и заместник-председател на партията Цветан Цветанов на среща с главния преговарящ от ЕС за Брекзит Мишел Барние. Двамата разговаряха в рамките на 25-ата среща на председателите на парламентарните групи от ЕНП в националните парламенти на ЕС и Европейския парламент, която се провежда в Брюксел, съобщиха от пресцентъра на ГЕРБ. Цветан Цветанов пожела на Мишел Барние успех в преговорния процес и да защити в максимална степен интересите на европейските граждани, включително и на българите, които живеят или работят във Великобритания. Барние благодари за подкрепата и подчерта, че заедно с екипа си ще полижи всички усилия за гарантиране на справедливи условия за всички европейски граждани. Цветанов и Барние обсъдиха също предстоящото посещение в София на главния преговарящ от ЕС за Брекзит по-късно тази седмица и предстоящите му срещи с премиера и в парламента.",
    "date": "26.06.2017 15:36",
    "title": "Цветанов се срещна с главния преговарящ от ЕС за Брекзит Мишел Барние"
}
{
    "url": "https://www.24chasa.bg/novini/article/6302383",
    "text": "Шофьор, убил велосипедист в Русе, застава пред Темида. Обвинението срещу Кенан А. е за това, че на 16 януари 2015 г. на кръстовището между ул. „Николаевска“ и ул. „Места“, при управление на лек автомобил „Ауди А4“ е нарушил правилата за движение. Водачът не бил внимателен и предпазлив към уязвимия участник в движението, навлязъл в кръстовището и не пропуснал велосипеда, който се движел по пътя с предимство .Така той по непредпазливост причинил смърт на Пенчо Н. на 83 години.  Във фаталния ден, Кенан шофирал по бул. „Н. Бозвели“ в Русе. Преди да пресече ул. „Николаевска“ той спрял автомобила, за да се огледа. Не видял да преминават други участници в движението и преценил, че може да премине безпрепятствено. По същото време, в крайната лява лента за движение на ул. „Николаевска“, в посока към центъра на града, с велосипеда си се движел Пенчо Н.. Кенан ударил предното колело на велосипеда с предния ляв калник на „Ауди“-то си. Под действието на инерционната сила тялото на велосипедиста се преместило напред, блъснало се в стъклото, след което било отхвърлено и паднало на пътното платно. Кенан веднага спрял и отишъл до пострадалия, който бил в съзнание, но неадекватен и въпреки положените усилия за неговото лечение, на следващия ден починал. Предстои насрочване на делото за разглеждане от съда.",
    "date": "26.06.2017 15:40",
    "title": "Съдят шофьор, убил велосипедист в Русе"
}
{
    "url": "https://www.24chasa.bg/novini/article/6302147",
    "text": "Областният управител проф. д-р Любомира Попова и председателят на Изпълнителния съвет на Фонд „Научни изследвания проф. д. х. н. Георги Вайсилов,  представиха във Велико Търново годишната програма и насоките за конкурса на Фонд \"Научни изследвания\" за 2017 г., съобщиха от областна администрация. Областният управител приветства гостите сред които бяха представители на Великотърновския университет \"Св. св. Кирил и Методий\", Националния военен университет \"Васил Левски\", Стопанска академия „Димитър А. Ценов” гр. Свищов, филиала на Медицински университет – Варна в град Велико Търново, Регионална библиотека \"П. Р. Славейков\" и др. Финансирането на конкурса е в подкрепа на осъществяване на нестопанска научна дейност за научни изследвания за придобиване на нови знания. Нестопанската научна дейност е съобразена с Националната стратегия за развитие на научните изследвания в Република България 2020 и допринася за нейните цели чрез повишаване квалификацията на научните кадри, разпространение на резултатите от изследователската дейност и поощряване проекти с участието на млади учени. Целта е да се насърчи провеждане на качествени научни изследвания и получаване на високи научни постижения в областта на биологическите науки, математическите науки и информатиката, медицинските науки, науките за земята, обществените науки, селскостопанските науки, техническите науки, физическите науки, химическите науки, както и хуманитарните науки. Прогнозният общ бюджет на конкурса за финансиране на научни изследвания – 2017 г. е 16 000 000 лв., от които 8 000 000 лв. (50% от общия размер) са предвидени за първия етап на проектите. Минималната сума за всеки отделен проект е в размер на 60 000 лв., а максималната – 120 000 лв. Срокът за изпълнение на одобрените проекти е 36 месеца.",
    "date": "26.06.2017 14:16",
    "title": "Представиха годишната програма и насоките за конкурсите на Фонд „Научни изследвания“"
}
{
    "url": "https://www.24chasa.bg/novini/article/6301983",
    "text": "29-годишна студентка е била зверски наръгана с нож от неин приятел в петък вечерта в София, разказаха криминалисти пред \"24 часа\". Удряна е и с винкел. Тя е родом от Лом и учи в столицата. Приятелят й е софиянец, който е задържан през уикенда в Созопол. Там е избягал след кръвопролитието. Той е неин връстник. Младата жена освен че следвала в София, тя и работила. Според разследващи в основата на убийството стои личен конфликт, но не става дума за любов. ",
    "date": "26.06.2017 13:04",
    "title": "29-годишна студентка е убитата зверски в София в петък"
}
{
    "url": "https://www.24chasa.bg/novini/article/6301963",
    "text": "Шуменец на 42 г. е бил пребит до смърт тази нощ. Инцидентът е станал във вилната зона в местността „Смесе“ над града, научи „ “. Във вила е възникнал скандал, имало е сбиване и от мястото е успял да побегне Светослав Щерев, съобщи говорителят на окръжната прокуратура в Шумен прокурор Яна Николова. По-късно той е бил застигнат и бит на улицата, където е издъхнал. На мястото след 23,20 часа е била извикана и спешна помощ, но медици само са констатирали смъртта на окървавения мъж.  За инцидента има арестуван от полицията. Криминалисти продължават работата за изясняване на инцидента. Очаква се да бъде повдигнато обвинение на извършителя, а обстоятелствата ще бъда оповестени по-късно, казаха от прокуратурата.",
    "date": "26.06.2017 12:57",
    "title": "Пребиха шуменец до смърт"
}
{
    "url": "https://www.24chasa.bg/novini/article/6301952",
    "text": "Министърът на регионалното развитие и благоустройството Николай Нанков ще участва в кръгла маса на тема „Възможности за намаляване на административната тежест в строително-инвестиционния процес“. Тя ще се проведе утре, 27 юни, от 11.00 часа, в централния офис на Камарата на строителите в България. Това съобщиха от пресцентъра на Министерството на регионалното развитие и благоустройството. В дискусията ще участва също и заместник-министър Валентин Йовев. Форумът е организиран от камарите на строителите в България, на архитектите в България и на инженерите в инвестиционното проектиране.",
    "date": "26.06.2017 12:53",
    "title": "Нанков ще обсъди намаляването на административната тежест в строително-инвестиционния процес"
}
{
    "url": "https://www.24chasa.bg/novini/article/6301915",
    "text": "Жителка на Харманли е била измамена с 10 000 лева, съобщи ОД на МВР - Хасково. Жената на възраст 75 години е станала жертва на престъпление след телефонно обаждане от мним полицай. Сигналът за измамата е бил подаден от нейния син на 23 юни в 11,55 часа в местното управление на МВР. Той обяснил, че минути по-рано на майка му се е обадил непознат мъж, който се представил за полицай и който успял да я убеди, че трябва да съдейства на органите на реда. Тя е хвърлила през терасата на жилището си на бул. \"България\" наличните си 10 000 лева. Работата по случая продължава, допълват от ОД на МВР - Хасково.",
    "date": "26.06.2017 12:39",
    "title": "75-годишна от Харманли даде 10 000 лева на мним полицай"
}
{
    "url": "https://www.24chasa.bg/novini/article/6301942",
    "text": "Министърът на туризма Николина Ангелкова ще открие Втория международен семинар „По Западния път на коприната“. Събитието се организира от Световната организация по туризъм (СОТ) към ООН и Министерството на туризма на Р. България със сътрудничеството и подкрепата на Европейската комисия. Това съобщиха от пресцентъра на Министерството на туризма. Семинарът ще се състои в периода 27-28 юни 2017 г. в София Хотел Балкан. Официалната церемония по откриването ще се проведе от 09.00 ч. до 10.00 ч. на 27 юни 2017 г. Събитието е открито за представителите на средствата за масова информация. Събитието ще бъде разделено на 3 части – два уъркшопа и техническо посещение. Поканени са представители на страните-членки на програмата „По пътят на коприната“, български и чуждестранни представители на научно-изследователски центрове, браншови организации и бизнеса. България членува в програмата на СОТ „По пътят на коприната“ от 2012 г. Вторият международен семинар „По западният път на коприната“ се провежда в рамките на „Инициативата за развитие на туризма по Западния път на коприната“. Това е съвместен проект на Световната организация по туризъм и Европейската комисия и е част от европейската инициатива „Подобряване на разбирането за европейския туризъм“. Чрез реализирането на този проект се цели популяризиране на възможностите за осъществяване на туристически дейности по западните участъци на Пътя на коприната. Една от основните идеи на инициативата е да бъдат обособени туристически маршрути по „Западния път на коприната“, а в дългосрочен план се очаква това да доведе до интензифициране на транснационалното сътрудничество между страните, членуващи в програмата на СОТ „По пътя на коприната“.",
    "date": "26.06.2017 12:48",
    "title": "Ангелкова ще открие Втория международен семинар „По Западния път на коприната“ в София"
}
{
    "url": "https://www.24chasa.bg/novini/article/6301930",
    "text": "Всички активисти, арестувани през уикенда, когато истанбулската полиция попречи на гей парад в града, са били освободени, съобщиха днес организаторите, предаде ДПА, цитирана от БТА. Двайсет и осем души бяха освободени тази сутрин. Холандският фотожурналист Брам Янсен също е бил пуснат на свобода, според Фейсбук страницата му. Организаторите от ЛГБТ общността (лесбийки, гейове, бисексуални и транссексуални) се опитаха да продължат парада си в неделя по популярна търговска улица въпреки забраната на местните власти, които прецениха проявата като заплаха за обществения ред и безопасността на туристите. Затворени бяха и съседните улички, а полицията използва сълзотворен газ, за да разпръсне участниците в шествието.",
    "date": "26.06.2017 12:44",
    "title": "Пуснаха на свобода всички задържани на гей парада в Истанбул"
}
{
    "url": "https://www.24chasa.bg/novini/article/6301934",
    "text": "\"Трябва да поработим за подобряване на отношението към жертвите на престъпления и техните близки\", каза главният секретар на МВР Младен Маринов след съвещанието с премиера, главния прокурор и министъра на вътрешните работи.  Според Маринов е необходимо и по-бързо отреагиране на сигнали от граждани въпреки ограничения ресурс. \"Проблемът с униформите трябва да се реши. Ще настояваме и за оборудването на служителите с технически средства\", заяви Маринов.  \"Научавам за искането на синдикатите от медиите. Те настояват да се вдигнат заплатите на всички, което няма как да стане. Има бюджет, който трябва да се промени или проблемите да се решат в следващата 2018 година\", каза след съвещанието вътрешният министър Валентин Радев.  Ръководството на МВР проведе среща, където се обсъдиха проблемите във ведомството в присъствието на премиера и главния прокурор Сотир Цацаров. Една от основните критики на Цацаров беше за работата на икономическа полиция. След съвещанието главният секретар Младен Маринов заяви, че като ръководител ще направи съответния анализ и ще вземе мерки за подобряване на дейността. ",
    "date": "26.06.2017 12:55",
    "title": "Младен Маринов: Да подобрим отношението към жертвите на престъпления"
}
{
    "url": "https://www.24chasa.bg/novini/article/6302000",
    "text": "Трябва да вземем оръжието от ръцете на младите хора и да го заменим със знанието и правилното разбиране за комуникация и приемане на другия. Да ги научим, че многообразието е реална възможност за развитие, а не пречка за мира. И че борбата срещу тероризма е всъщност борба за неотменното човешко право на живот. С тези думи вицепрезидентът Илияна Йотова се обърна към участниците в Четвъртия международен семинар по контратероризъм във Варна. Това съобщиха от прессекретариата на държавния глава. Вицепрезидентът подчерта, че сред предизвикателствата и рисковете, както в национален, така и в регионален и глобален план, тероризмът заема особено място, защото не признава граници, етноси, култури. „Борбата с него изисква обединение на усилията, на мисленето и сътрудничество”, посочи Илияна Йотова. „Терористичните атаки станаха част от съвремието на Европа. Според доклад на Европол, през 2016 г. 8 държави членки са докладвали за общо 142 терористични атаки. Въпреки това броят им остава нищожен на фона на нападенията в цял свят през 2016 г. – над 4000”, каза вицепрезидентът. По думите на Илияна Йотова европейските лидери не могат да гарантират безопасността на Европа само чрез засилването на вътрешните мерки за сигурност в държавите членки. „Истинското решение е в адекватни и общи мерки, защото европейските граждани очакват повече в борбата срещу тероризма”, каза вицепрезидентът. Сред мерките за справяне с рисковете, които Илияна Йотова очерта на семинара, бяха по-тясно сътрудничество и обмен на информация между държавите членки, националните служби за сигурност и Европол, по-ефективна координация в европейски и глобален мащаб. „Сътрудничество ЕС - НАТО трябва да се задълбочи, както и сътрудничеството на ЕС с трети страни”, посочи вицепрезидентът. По думите на Илияна Йотова не можем да се ограничаваме само с борба срещу последствията от тероризма, а трябва да обърнем фокуса и към причините, които го пораждат. „Причините за възникването на тероризъм, насилие и радикализъм са изключително сложни и многостранни, но със сигурност има връзка между бедността и невежеството, погрешното интерпретиране на религиите, маргинализацията, гетата и радикализма. А младите хора са най-уязвими, в една затворена и изолирана среда”, акцентира Илияна Йотова. По нейни думи ролята на образованието е водеща за преодоляване на първопричините за тероризма. „Видима е необходимостта да се води борба с отпадането от училище, за да се предотврати последваща маргинализация на цели групи от хора, които са обект на радикализация от разстояние, благодарение на модерните технологии”, подчерта вицепрезидентът. Илияна Йотова изрази съгласието си, че предотвратяване на разпространяването на екстремизма онлайн би следвало да бъде отправна точка в съвременната борба с тероризма. Вицепрезидентът припомни, че преди година и половина в България, Министерски съвет прие Стратегия за противодействие на радикализацията и тероризма (2015 – 2020 г.) и в тази стратегия, младежите са посочени като най-уязвимата част на обществото. В началото на изказването си Илияна Йотова отправи думи на благодарност и подчерта професионализма на всички лекари и медицински сестри, които спасиха много от пострадалите при атентата в Сарафово преди няколко години. Международният семинар по контратероризъм е организиран от Медицински университет - Варна и в него участват водещи експерти от различни държави и организации, като водещо е участието на дипломати и експерти от Израел. За съпричастността си към темата вицепрезидентът получи юбилеен плакет на университета и икона на Св. Марина от ръководството на висшето учебно заведение.",
    "date": "26.06.2017 13:09",
    "title": "Йотова: Борбата срещу тероризма е борба за неотменното човешко право на живот"
}
{
    "url": "https://www.24chasa.bg/novini/article/6302022",
    "text": "Участник в „Обиколката на Канзас“, която се провежда в САЩ, почина в резултат на травма, получена в хода на състезанието, съобщава телевизионният канал Fox 4, цитиран от “Фокус“. Инцидентът се е случил на един от завоите. Колоездачът е загубил контрол и се е блъснал в ограда, в резултат на което е ударил главата си. Минути по-късно на място вече е пристигнала линейка. Към момента името на спортиста не се съобщава. Организаторите на състезанието изказаха своите съболезнования на близките и семейството на загиналия чрез съобщение в социалната мрежа „Фейсбук“.",
    "date": "26.06.2017 13:18",
    "title": "Състезател по колоездене почина от травма, получена на състезание в Канзас"
}
{
    "url": "https://www.24chasa.bg/novini/article/6301914",
    "text": "Няма промяна в позицията на България относно езиците, на които ще бъде подписан Договорът за добросъседство с Република Македония, това каза вицепремиерът и министър на външните работи Екатерина Захариева, съобщи \"Фокус\". „В активен контакт сме с властите в Република Македония по доуточняване на текстовете на Договора за приятелство, добросъседство и сътрудничество между двете страни. Езиковата формула, която вече е залегнала в Договора, следва стриктно клаузата от Декларацията от 1999 г., препотвърдена в Меморандума за европейска и евроатлантическа интеграция от 2008 г. и използвана в десетки двустранни Спогодби в различни области”, обясни Захариева. Още през 1999 г. премиерите на Република България и Република Македония подписват съвместна декларация на официалния език съгласно Конституцията на Република България и на официалния език съгласно Конституцията на Република Македония. Тази формула, по която има постигнато съгласие преди 18 г., се използва и сега. „Интерпретации по темата са ненужни, а ново отваряне на въпроса е безполезно и за двете страни. Ако има печеливш от подобни дебати, това са противниците на европейската перспектива на Република Македония и сближаването между двете страни”, коментира още вицепремиерът Екатерина Захариева.",
    "date": "26.06.2017 13:20",
    "title": "Захариева няма да променя позицията си относно официалните езици с Македония"
}
{
    "url": "https://www.24chasa.bg/novini/article/6301990",
    "text": "Около 13 хиляди граждани на ЕС, изтърпяващи или вече изтърпели ефективни присъди в затворите на Великобритания, могат да бъдат депортирани след Брекзита, съобщава вестник \"Таймс\", цитиран от ТАСС и БТА. Очаква се днес премиерката Тереза Мей да представи подробности от своя план за защита на правата на гражданите на ЕС след Брекзита. \"Таймс\" подчертава, че неспособността на британските власти да изгонват осъдени престъпници отдавна дразнеше членовете на правителството и евроскептиците умело използваха този аргумент в кампанията си преди референдума м.г., в който британците решиха страната им да излезе от Евросъюза. През последните 2 г. броят на чужденците в британските затвори се увеличи двойно и сега те са 14 процента от всички лица, изтърпяващи затворнически присъди. Основният контингент на чуждестранните затворници са поляци и ирландци. През 2015 г. от Великобритания са били изгонени само 44 престъпници, имащи гражданство на страна от ЕС, подчертава изданието.",
    "date": "26.06.2017 13:19",
    "title": "Около 13 000 осъдени граждани на ЕС могат да бъдат изгонени от Великобритания след Брекзита"
}
{
    "url": "https://www.24chasa.bg/novini/article/6302075",
    "text": "Голямо количество нелегален алкохол иззеха служители на сектор „Противодействие на икономическата престъпност“ при ОДМВР-Пазарджик. Това съобщиха от пресцентъра на МВР. Полицаите извършили претърсване в къща пазарджишкото с. Гелеменово, където собственичката А. Д. /61 г./ съхранявала в туби 562 литра етилов алкохол без бандерол. Акцизната стока е иззета, а спрямо жената е образувано полицейско производство.",
    "date": "26.06.2017 13:38",
    "title": "Иззеха 562 литра нелегален алкохол от дома на жена в с. Гелеменово"
}
{
    "url": "https://www.24chasa.bg/novini/article/6302033",
    "text": "Самопрострелялият се в София надрусан шофьор е в противошокова зала, съобщиха от Пирогов за \"24 часа\".  Около 11:30 столични полицаи проверили 34-годишния мъж след като го забелязали да се движи твърде неуверено в района на улиците \"Одрин\" и \"Пиротска\". След проверка, показала наркотици, мъжът извадил газовия си пистолет и се самопрострелял в главата. ",
    "date": "26.06.2017 13:24",
    "title": "Самопрострелялият се надрусан шофьор е в противошокова зала"
}
{
    "url": "https://www.24chasa.bg/novini/article/6302056",
    "text": "По отношение на слабите места, подхождам изключително самокритично. Съвсем ясно казах, че слабите места са там, където съществуват не само в областните дирекции на МВР, но и в нашите прокурорски структури. Това каза пред журналисти главният прокурор Сотир Цацаров след Националното съвещание на ръководството на МВР, съобщава „Фокус“. „Дирекциите, поне по мое виждане, могат да бъдат разделени на работещи и тихи. По същия начин могат да бъдат разделени и окръжните прокуратури. Има места, в които се работи изключително активно. Вижте Бургас, София. Има места, в които цари пълна летаргия. Примерите, които дадох, без да се сърдят колегите са Търговище и Силистра. Що се отнася до национално ниво, считам, че структурите на „Икономическа полиция” в състава на ГД „Национална полиция” са в същото състояние. Техните действия за противодействие, разследване на корупция, на икономически престъпления, в много случаи граничат с откровено бездействие. Бяха поискани данни за всички висящи преписки в състава на „Икономическа полиция“, но съответно и в състава на ГД „Национална полиция“. От представените ни данни 56 преписки се дублират“, коментира Цацаров. По думите му е изключително тежък проблемът с експертизата. „Националният институт по криминалистика и криминология се задъхва и от лоши условия, и от липса на финансиране. Това оказва влияние върху цялата система на разследване. Според мен Академията на МВР има пълния капацитет да започне курсове за квалификация или начално обучение на новоназначените разследващи полицаи. Независимо къде ще са те - дали в „Криминална полиция“, дали в „Гранична полиция“. Тези хора трябва да бъдат научени. 6-месечен курс е голям, но 3-месечен е напълно достатъчен. Това прокуратурата го предлага на трети пореден министър на вътрешните работи. За съжаление, г-жа Румяна Бъчварова него и чу“, допълни главният прокурор. По отношение на ГДБОП, той посочи, че критиките, които е отправил, са били съвсем справедливи. „В същото време е налице вече една изключително голяма активност на ГДБОП. Те работят изключително добре със специализираната прокуратура. Между тях е налице пълен синхрон. Всички действия, които са извършени в последните месеци, свързани с противодействие на корупция, контрабанда, залавяне на големи количества наркотични вещества, е резултат на прекрасен синхрон между тях. Е, не може ли да го има и с „Икономическа полиция“?“, запита главният прокурор. Според него е много по-лесно да се намираш в това състояние. „Когато не работиш, не си критикуван за нищо, не си забелязван, медиите нямат този интерес към теб. В крайна сметка и началниците нямат този интерес към теб. То така е във всяка система. Не критикувам само „Икономическа полиция“. Същите критики съм ги казал и на колегите си прокурори. Има териториални райони, има прокуратури, където общо взето е същият дълбок сън. Просто е по-удобно така – Бог високо, цар далеко“, каза още Сотир Цацаров.",
    "date": "26.06.2017 13:30",
    "title": "Цацаров: Има и прокуратури, които са в същия дълбок сън като икономическа полиция"
}
{
    "url": "https://www.24chasa.bg/novini/article/6302036",
    "text": "Президентът Румен Радев ще посети утре Горна Оряховица и Свищов, съобщиха от прессекретариата на държавния глава. В Горна Оряховица президентът ще разгледа най-големия комплекс в България за производство на хранителни продукти - „Захарни заводи“, и ще проведе работна среща с кмета на Общината инж. Добромир Стойков Добрев. По-късно на площад „Алеко“ в Свищов държавният глава и върховен главнокомандващ на Въоръжените сили ще присъства на тържествената заря-проверка по повод 140 години от освобождението на града. Президентът ще произнесе тържествено слово, след което ще се проведе илюминация и стрелба със стрелково оръжие в памет на падналите за свободата на град Свищов.",
    "date": "26.06.2017 13:31",
    "title": "Президентът Румен Радев ще посети Горна Оряховица и Свищов утре"
}
{
    "url": "https://www.24chasa.bg/novini/article/6302090",
    "text": "Турският президент Реджеп Тайип Ердоган присъства на 25 юни на тържество по случай Рамазан байрам в Конгресния център „Халич” в Истанбул, организирано от областното ръководство на управляващата Партия на справедливостта и развитието (ПСР), съобщава “Фокус“. Ердоган влезе в салона към 15.40 часа и под бурни аплодисменти веднага се качи на трибуната. В краткото си изказване Ердоган постави четири основни акцента, послания и призиви към международната общественост и за вътрешна консумация - към турския народ: Първо. В момента Турция води едновременно борба на три фронта. От една страна – с предателски нападения на терористични организации. От втора страна – с дипломатически игрички. От трета страна – с икономически покушения и атентати. Нашите противници считат, че ще заблудят Турция. В крайна сметка ще разберат, че са извършили жизнено важна грешка. Обаче тогава те вече ще бъдат поставени извън дневния ред; скоро няма вече да бъдат актуални. Второ. Призоваваме час по-скоро европейските държави да се вразумят и да се откажат от тази дълбока привързаност и прекомерна защита на представители на терористични организации. Със своята историческа традиция, единство и сплотеност Турция ще преодолее всички тези сполетели я бедствия. Противно на това, наближават дните, когато отглеждащите в своята пазва отровни змии и разчитащи, че те не са опасни; ще се събудят ухапани именно от тях. Трето. Цял свят трябва да знае – никога няма да разрешим в северните части на Сирия, на нашата граница, да бъде създадена една терористична държава. Онези, които дават своята подкрепа в тази посока, много скоро ще се убедят в нашата решителност. Всичко това, което нашите войници правят заедно със Свободната сирийска армия на площ от 2 хиляди кв. километра покрай река Ефрат, в Джераблус, Ал Рай, Дабик, Ел Баб, ще продължи по абсолютно същия начин и в бъдеще. Никакви отстъпки в това отношение. Това съм го казал лично и на западните съюзници. Защото Турция не е палаткова държава; всеки трябва да го знае това много добре. От една страна ще бъдем заедно в НАТО; а от друга – ще действаме заедно с терористични организации. Каква е тази работа? Тогава това НАТО трябва отново да бъде преразгледано. Понеже всички тези предприети стъпки противоречат на сътрудничеството в НАТО, на правилата в НАТО. Четвърто. Обръщам се към всички; ако разполагате с информация, ако сте намерили някой привърженик на (т. нар.) „Терористична организация на гюленистите/Паралелна държавна структура” (ФЕТО/ПДС), непременно трябва да ни съобщите. Ако не го направите – носите отговорност. Ще продължим да търсим сметка на онези, които разделят този народ, тази нация. Вижте, в Америка един господин живее в имение в Пенсилвания, нали така? Тук е нужно да разберете нещо. Защо Америка не ни го дава; точно от това трябва да разберете това нещо. А щом е така, тази борба ние ще я водим точно тук, у нас. Всички вие много добре знаете кой живее във вашата махала. Ще ги намерите (предателите), ние също ще ги разучим, ще ги разследваме и ще направим всичко, което е необходимо в рамките на закона.",
    "date": "26.06.2017 13:42",
    "title": "Ердоган: Това НАТО трябва отново да бъде преразгледано"
}
{
    "url": "https://www.24chasa.bg/novini/article/6302053",
    "text": "\"Не искам условия, а аргументи\". Това каза министърът на вътрешните работи Валентин Радев по повод полицейските протести пред журналисти след Национално съвещание на ръководството на МВР, цитиран от „Фокус“. \"Ще се срещна с тях, въпреки че аз се срещам постоянно с тях чрез моя зам.-министър - г-н Балабанов. Той е председател на Съвета за социално партньорство\", съобщи Радев. Радев отхвърли твърденията, че е прекратил диалога със синдикатите. \"Няма такова нещо. Не искам да си говорим през медиите - има Съвет за социално партньорство, да говорят там. Не разбирам защо говорят пред медиите, дават интервюта - гледам ги и аз по телевизията като вас. Готов съм по всяко време да се срещнем и процедурата е да се срещна аз с моя заместник - все едно съм аз. Той ми докладва всичко и аз взимам решение\". \"Ако се срещнем и нещо не се разберем, те ще искат да се срещат с финансови министър, може би и с премиера. Не се прави така - държавата се управлява по правила. Аз съм министър на цялото министерство. Нито на тези 8000 ли са синдикати и членове, много ги уважавам всички, но не разбирам ръководството, нито за другите 7000\", поясни министър Радев. \"Аз отговарям за цялото министерство - най-големият синдикат съм аз. Отговарям за останалата половина, които не са синдикалисти - 26 000. 26 000 имат синдикати, другите нямат. Как си представяте, че аз ще отида да говоря с тях и те ще ми поставят условия. Аз не искам условия - искам истина, аргументи от тях и ги помолих за това на първата ни среща. Вместо да ми дадат аргументи, тръгнаха да говорят по телевизията. Ние управляваме едно ведомство, което не се състои от 8000 членове на този синдикат\", каза още той. Радев заяви, че ще работи за увеличение на заплатите на служителите в МВР, но според него това няма как да стане по-рано от приемането на новия държавен бюджет. \"Държавата освен полицаи има и учители и други групи\". На въпрос дали със съкращаване на хора може ли да се увеличат заплатите, министър Радев заяви: „Да го предложат синдикатите. Те не искат. Те са добри с всички“, каза министърът. Попитан дали има нужда от съкращаване на администрацията в МВР, Радев посочи, че това трябва да се огледа от външни хора. „Уважавам много главния секретар, той е отвътре от системата, коментира той. Министър Радев поясни, че ще даде това на учени, които да направят този анализ с обществена поръчка. . По думите му така ще се разбере къде има дублиране, какво трябва да се промени в системата.",
    "date": "26.06.2017 13:47",
    "title": "Министър Валентин Радев за полицейските протести: Не искам условия, а аргументи"
}
{
    "url": "https://www.24chasa.bg/novini/article/6302080",
    "text": "Конкретно развитие на плановете за среща между държавния глава на Руската федерация Владимир Путин и американския президент Доналд Тръмп в кулоарите на срещата на Г-20 в германския град Хамбург все още няма. Това заяви пред журналисти говорителят на Кремъл Дмитрий Песков, подчертавайки, че Москва е готова на всякакъв формат на преговорите, предава TACC, цитирана от Фокус. „Протоколната страна в дадения случай е вторична, тъй като става въпрос за възможността за първо лично общуване между двамата президенти“, отбелязва Песков, като обърна внимание, че „така или иначе те (Путин и Тръмп) ще се намират заедно на едно и също събитие (срещата на Г-20), в един град, по едно време, възможност за среща така или иначе ще има“.",
    "date": "26.06.2017 13:40",
    "title": "Песков: Готови сме на всякакъв формат на преговори между Путин и Тръмп"
}
{
    "url": "https://www.24chasa.bg/novini/article/6302103",
    "text": "Как се синтезира глицерол в тъмни плътни междугалактични облаци? Учени от Лайденския университет в Холандия са намерили отговор на този въпрос, предава БТА. Космосът е пълен с тайни. Всяка година астрономи идентифицират подписите на химични елементи, които по-рано не са били наблюдавани в космоса. По-трудното е да се установи как са се образували елементите. По-големите познания за палитрата с химични елементи могат да помогнат на астрономите да създадат модел на началото на живота на Земята. Глицеролът е ключова химична съставка на мембраните на живите клетки. \"Колкото по-сложни са химичните процеси през ранния еволюционен стадий на звезда, толкова по-голяма е вероятността да съществуват градивни тухлички на живота, преди да са се формирали планети\", заяви Евине ван Дисхук от университета. Учените смятат, че глицеролът в космоса води началото си от молекули въглероден оксид, които се захващат за прашинки при много ниски температури. \"Тези молекули са с ролята на семена за \"поникването\" на по-големи и по-сложни молекули, след като взаимодействат с атоми водород\", поясни Глеб Федосеев от екипа. Предишни експерименти показаха, че хидрогенираният въглероден оксид може да влезе в реакция, за да се образуват четири атома формалдехид и шест атома метанол. Последвали изследвания доказаха, че хидрогенираният въглероден оксид може също да влезе в реакция, за да се образува захарта гликолалдехид. Настоящото изследване навежда на мисълта, че хидрогенираният въглероден оксид може освен това да влезе в реакция, за да се произведе глицерол. \"Ако участващи в тази верижна реакция продукти имат възможност редовно да взаимодействат помежду си, се образуват по-сложни молекули - отбеляза астрофизикът Харолд Линарц. - Сега стигнахме до нивото, свързано с глицерола, а следващото ниво е свързано с рибозата - захар, която е с важна роля в кодирането от човешките гени.\" Резултатите от изследването са публикувани в Astrophysical Journal.",
    "date": "26.06.2017 13:54",
    "title": "Холандски учени установиха как се синтезира глицерол в космоса"
}
{
    "url": "https://www.24chasa.bg/novini/article/6302134",
    "text": "40-годишен мъж от Харманли е задържан за побой. На 25-ти в 9,20 часа в Районно управление на МВР-Харманли е получен сигнал от Спешния център за постъпили двама мъже от с. Остър камък /60 г. и 80 г./, пострадали при побой. Това съобщиха от пресцентъра на МВР.  На място са изпратени полицейски служители, които установили, че 40-годишен е влязъл в пререкания с вуйчо си и дядо си. Разпрата прераснала във физическа саморазправа, най-младият се ядосал и бутнал роднините на земята. Дядото с охлузни рани, е прегледан и изписан за домашно лечение, без опасност за живота. Вуйчото е транспортиран в кома към Пловдив, като по пътя е починал в линейката. Работата по образуваното досъдебно производство продължава.",
    "date": "26.06.2017 14:10",
    "title": "Задържаха 40-годишен мъж от Харманли за побой над вуйчо си и дядо си"
}
{
    "url": "https://www.24chasa.bg/novini/article/6302160",
    "text": ", бяха евакуирани от мястото заради опасения от второ катастрофално свлачище, предаде БТА. Заповедта е издадена днес, след като радари показали, че планината, в която се намира затрупаното село, е претърпяла структурни изменения след катастрофалното земетресение в Съчуан през 2008 г. Тогава трус с магнитуд 7,9 отне живота на близо 90 000 души. В затрупаното село бяха открити досега телата на 10 жертви. Издирват се още 93 души. Оцеляха семейство и тяхното бебе на един месец. В издирвателните операции участват 3000 спасители с тежка техника. Днес близки на затрупаните жители на селото от околни населени места поискаха среща с местните власти, за да изразят недоволството си, че получават оскъдна информация за случващото се Симно, предаде Ройтерс. Срещата между около 100 роднини и представители на властите на окръг Мао, в който се намира Симно, се състоя в сградата на близко начално училище. Близки на жителите на Симно обвиниха местните власти, че ги лъжат и че избягват да общуват с тях. Някои от хората, които живеят в околните села, се страхуват, че те може да не са безопасни и да ги сполети съдбата на Симно. \"Никой досега не ни е казвал да се преместим. Правителството знае, че е опасно да живеем в такива села, но то не прави нищо\", каза възрастен човек, който пожела да запази анонимност.",
    "date": "26.06.2017 14:11",
    "title": "Евакуираха спасителните екипи край свлачището в Китай, има нов риск"
}
{
    "url": "https://www.24chasa.bg/novini/article/6302115",
    "text": "Осем военнослужещи на Чад са загинали при сблъсъци с терористичната групировка „Боко Харам“, избухнали през почивните дни на острови в езерото Чад, което граничи с четири държави, съобщава AFP, цитирана от “Фокус“. „Нашите сили атакуваха членове на „Боко Харам“ на пет острова с близост до Нигерия на 24 и 25 юни“, заяви говорител на армията на Чад, допълвайки, че в резултат на сраженията са пострадали още 18 военни. От страна на „Боко Харам“ жертвите са 162-ма членове на групировката.",
    "date": "26.06.2017 13:56",
    "title": "Осем военни на Чад са загинали при сблъсъци с членове на „Боко Харам“"
}
{
    "url": "https://www.24chasa.bg/novini/article/6302146",
    "text": "Председателят на парламентарната група на ГЕРБ и заместник-председател на партията Цветан Цветанов проведе работна среща със заместник-председателя на Европейската комисия за еврото, социалния диалог и финансовата стабилност Валдис Домбровскис, съобщи пресцентърът на ГЕРБ, цитиран от БТА. Двамата разговаряха в рамките на 25-ата среща на върха на председателите на парламентарните групи от ЕНП в националните парламенти на ЕС и Европейския парламент в Брюксел. Цветанов запозна Домбровскис с подробности от срещата на българския премиер Бойко Борисов с финансовия министър на Германия Волфганг Шойбле, както и с разговорите му с френския президент Еманюел Макрон и германския канцлер Ангела Меркел. Еврокомисарят поздрави българското правителство и премиера Борисов за решителните действия по присъединяването на страната ни към еврозоната. Домбровскис отново подчерта подкрепата на Европейската комисия за България, която изрази и по време на посещението в София преди десетина дни. Освен това еврокомисарят заяви, че решението за приемане на България е в ръцете на Европейската централна банка и държавите членки и затова срещите от българската страна с различните министри са от изключително значение.",
    "date": "26.06.2017 14:13",
    "title": "Домбровскис поздрави кабинета за действията му за присъединяване към еврозоната"
}
{
    "url": "https://www.24chasa.bg/novini/article/6302163",
    "text": "Северна Ирландия ще получи допълнителни един милиард лири от Лондон като  , съобщава AFP, цитирана от “Фокус“. „Приветстваме тази финансова помощ от един милиард лири през следващите две години“, заяви Арлийн Фостър, лидер на Демократическата юнионистка партия на Северна Ирландия, който ще подкрепя миноритарното правителство на министър-председателя Тереза Мей. ",
    "date": "26.06.2017 14:15",
    "title": "Северна Ирландия ще получи още 1 млрд. лири след сделката с консерваторите на Тереза Мей"
}
{
    "url": "https://www.24chasa.bg/novini/article/6302119",
    "text": "Иракските сили установиха контрол над стратегическия квартал Ел Фарук на Мосул, предадоха Ройтерс и ТАСС, цитирани от БТА. Той е първият в старата част на Мосул, който е напълно прочистен от ислямистите от организацията \"Ислямска държава\". В този район се намираше историческата джамия Ан Нури, откъдето преди почти три години лидерът на ИД Абу Бакр ал Багдади обяви създаването на халифат на ИД. Миналата седмица джихадистите разрушиха джамията. Вчера говорителят на командването на иракските сили Яхия Расул каза, че под контрола на ислямистите остава само 1 процент от историческата част на Мосул. В \"плен\" на боевете остават между 50 000 и 90 000 души в града. Твърди се, че в Мосул са останали само 200 бойци на ИД, основно камикадзета и снайперисти. Иракското министерство на отбраната съобщи, че джихадистите са извършили вчера поредица от нападения в западния район Танак в Мосул, който преди това беше обявен за освободен от ИД, предаде Асошиейтед прес. Спящи клетки на терористичната организация подпалили къщи и автомобили. След продължили през цялата нощ боеве тази сутрин обстановката била нормализирана.",
    "date": "26.06.2017 13:58",
    "title": "Иракските сили си върнаха ключов квартал \nв Мосул"
}
{
    "url": "https://www.24chasa.bg/novini/article/6302148",
    "text": "Що се отнася до наркозависими или проблемна употреба тази цифра в България се движи около 30-31 хиляди. Това каза директорът на Дирекция „Намаляване на търсенето на наркотици” от Националния център по наркомании Виолета Богданова, предаде \"Фокус\". „Тази цифра е извадена от хората, които са потърсили лечение за зависимостта си“, посочи Богданова. Според нея в никакъв случай не може да се каже, че сме в първите места по отношение на проблемно употребяващи в Европа, нито, че сме на последните. „Броят на тези проблемно употребяващи се запазва доста години и постоянно. Ако става въпрос за увеличение, такова има при хората, които експериментират със стимуланти“, съобщи тя. По думите ѝ в България има 27 превантивно-информационни центрове, които се занимават с това да промотират здравето и да провеждат превенция на употребата на наркотици, като само за миналата година е имало 138 кампании в този контекст. „Може да иска повече по отношение на начина, по който се правят тези превантивни политики – да са по-модерни, да интернет базирани, да са ориентирани към младите хора. Очевидно е, че каквото и да публикувате във вестник, младите хора не четат вестници, все по-малко гледат и телевизия“, коментира Богданова.",
    "date": "26.06.2017 14:04",
    "title": "Национален център по наркомании: В България има около 30 хил. наркозависими"
}
{
    "url": "https://www.24chasa.bg/novini/article/6301887",
    "text": "Светослав Стойков, който през октомври м.г. рибна жена в метрото в Берлин, направи самопризнания. Процесът срещу него започна отново в криминалния съд в германската столица. Стойков призна, че той е ритуал жената и поиска извинение. Адвокатът му прочете пълно самопризнание. Вечерта, когато е станала атаката, той пил водка и взел наркотици. Не можел да си спомни нищо от случая. Жена му и сестра му го разпознали на видеокадрите, които полицията разпространи, за да издири Стойков. По това време Стойков и съпругата му вече са в Марсилия. Там си намерили работа. Видели видеото и изпаднали в шок. „Мъжът ми се видя и се потресе. Каза, че не е може той да е извършил това. Толкова се шокира, че легна болен за три дни“, разказа жена му Цветанка пред съда. След това решили да се приберат в Берлин, за да се предаде, но бил арестуван още в автобуса. Процесът продължава. Съдиите задават въпроси на съпругата. Очаквайте подробности.",
    "date": "26.06.2017 12:26",
    "title": "Ритачът от метрото в Берлин направи признания (Видео и снимки)"
}
{
    "url": "https://www.24chasa.bg/novini/article/6301673",
    "text": "Нов рекорден ръст регистрира мобилният сайт на \"24 часа\" -   (+30.23% на месечна база). В категория мобилни сайтове той вече е вторият най-голям при новинарските в България, показват данните на Gemius за май. Главно по тази причина целият сайт 24chasa.bg е  .   Близо милион уникални потребители е имал сайтът на вестник \"24 часа\" през май ( ). Реално читателите ни са повече, защото Gemius измерва само българския трафик, а всеки пети в 24chasa.bg, както и в мобилния   , влиза от чужбина. В статистика на Gemius вече влизат и читателите на \"24 часа\" в Instant Articles - 24chasa.bg e и една от първите български медии, които създадоха  , където вече има над 20 000 читатели на ден. Gemius oтчита и най-новата аудитория на \"24 часа\" - от аналогичната новинарска платформа AMP, която създадохме наскоро с Google, където вече четат над 15 000 уникални потребители всеки ден. 1. Преди няколко месеца направихме редизайн на мобилната версия и я обогатихме с още съдържание, включително много видео. Сега мобилната версия на сайта не се различава много визуално от десктоп версията, но зарежда съдържанието по-бързо и е много по-удобна за ползване от мобилно устройство, включително само с една ръка (виж видеото). 2. Създаването на съвместните платформи с Facebook - Instant Articles и с Google - AMP. 2. Глобалната тенденция е до съдържанието да се стига все повече от мобилни устройства. При повечето големи световни новинарски сайтове съотношението мобилни-десктоп потребители е от 50 на 50 до 70% в полза на мобилните версии.  При \"24 часа\" мобилните потребители са вече 50%, но продължават да растат с голяма динамика и, особено през уикенда, надвишават по брой читателите от компютър. Интересното е, че огромният ръст в мобилната версия се постига без почти никакъв спад в десктоп версията. Мобилната аудитория на \"24 часа\" е близка като състав до десктоп юзърите, но има и разлики. Преди всичко мобилните ни читатели са по-млади и активни, включително при обратната връзка с редакцията. 80% от читателите на   са от България, а останалите - основно от Великобритания, Германия, САЩ и Испания, според статистиката на Google Analitics. Половината ни мобилни читатели са от София, а втората най-голяма група са тези, които са влизали в сайта докато са били на път между градовете. Третата най-голяма група читатели са от Пловдив, следват Варна, Бургас, Лондон, Русе, Стара Загора, Велико Търново и Плевен. 75% от мобилните ни читатели ползват мобилна система Android, 20% са с iOS, а останалите - Windows. Най-масово читателите ни ползват устройства на Aple, Samsung, Huawei и Lenovo. В деня на изборите сайтът на \"24 часа\" за пореден път доказа, че е най-влиятелният новинарски портал, от който българите предпочитат да се информират - Всеки ден средно 190 000 уникални потребители посещават 24chasa.bg и  , показват и данните на Google Analytics. Все по-често броят им надхвърля 200 000. Имаме и  , където друга хилядна аудитория следи новините ни,  Освен лидер на пазара на печатните издания, „24 часа” е медията с най-стабилна онлайн аудитория, основната част от които са млади, образовани специалисти, висши мениджъри, студенти, любители на компютри и всякаква техника, хора, които обичат да ходят на културни събития, да пътуват и да се забавляват. Сериозен ръст бележат и други сайтове от групата на \"24 часа\". Най-сериозен пробив прави нишовият сайт , който е с ръст на месечна база от +21.72% и с +104.39% на годишна база.",
    "date": "26.06.2017 11:25",
    "title": "Мобилният сайт на “24 часа” с рекорд за май - над 30% ръст (видео)"
}
{
    "url": "https://www.24chasa.bg/novini/article/6301683",
    "text": "Според външния министър на Бахрейн шейх Халид бен Ахмед бен Мохамед Ал Халифа ръководството на Катар носи отговорност за \"военната ескалация\" на дипломатическата криза в Персийския залив. Това съобщи днес телевизия \"Ал Арабия\", цитирана от ТАСС и БТА. \"Привличането на чуждестранни войски и бронирана техника е военна ескалация, за която е отговорен Катар, написа бахрейнският министър в Туитър. Конфликтът никога не е имал военни причини, те (причините) са свързани с политиката и сигурността. Някои регионални сили грешат, ако смятат, че намесата им ще реши проблема.\" \"В техен интерес е да зачитат системата, установена в региона, която може да реши всяка извънредна ситуация\", отбелязва министърът. Споменавайки за \"регионални сили\", бахрейнският министър има предвид Турция, чийто президент Реджеп Ердоган подкрепи неотдавна позицията на Доха по исканията на редица арабски страни с оглед подновяване на отношенията. Вчера Ердоган каза, че призивите за закриване на турската военна база там са проява на неуважение към Турция. Според бахрейнския първи дипломат Доха създава коалиция с държави извън Съвета за сътрудничество в Залива, което противоречи на ангажиментите, поети от Катар пред партньорите му от организацията.",
    "date": "26.06.2017 10:59",
    "title": "Бахрейн: Катар носи отговорност за военната ескалация на кризата в Залива"
}
{
    "url": "https://www.24chasa.bg/novini/article/6301718",
    "text": "На 25 юни около 01.00 часа чрез тел. 112 в дежурната част на Районно управление на МВР-Кула бил получен сигнал за възникнал скандал, прераснал в сбиване пред питейно заведение в града. Това съобщиха от ОДМВР-Видин. Пристигналите на мястото полицейски служители преустановили нарушението на обществения ред. Шестима пълнолетни, местни жители били отведени в районното управление – съставени са им протоколи за предупреждение и актове. Мъжете са прегледани от екип на спешния център в града, не била констатирана необходимост от хоспитализация. Шестимата са тествани с дрегер за изясняване на адекватното им състояние, връчени са им и талони за кръвни проби. По случая в РУ-Кула е образувана проверка.",
    "date": "26.06.2017 11:15",
    "title": "Задържаха шестима след сбиване пред заведение в град Кула"
}
{
    "url": "https://www.24chasa.bg/novini/article/6301707",
    "text": "Земетресение с магнитуд 4,1 е разтърсило днес района на Измир, Западна Турция, предаде турската частна телевизия СиЕнЕн-Тюрк, цитира БТА. Трусът е станал в 8.54 ч. тази сутрин в Егейско море, недалеч от град Карабурун. Земетресението е било усетено в Измир и околните окръзи. Не се съобщава за жертви и нанесени материални щети от труса.",
    "date": "26.06.2017 11:16",
    "title": "Земетресение от 4,1  по Рихтер е регистрирано в района на Измир"
}
{
    "url": "https://www.24chasa.bg/novini/article/6301730",
    "text": "Ураганен вятър отвя синоптик, докато съобщава прогнозата за времето в ефира на ирландска телевизия, съобщава  . Докато дава подробности за лошото време в страната, синоптикът внезапно изчезна от екрана и това предизвиква бурния смях на водещите в студиото. Екипът на предаването прави още един опит да се върне към включването на синоптика, но той също е безуспешен, защото мъжът през смях продължава да се бори с чадъра си. ",
    "date": "26.06.2017 11:22",
    "title": "Ураганен вятър отвя синоптик в ефир (ВИДЕО)"
}
{
    "url": "https://www.24chasa.bg/novini/article/6301727",
    "text": "Социологическата агенция „Левада Център” попита руснаците кои са най-забележителните личности за всички времена и по целия свят, предаде „Интерфакс”. Резултатите вече са ясни – нито един чужденец не се оказал толкова забележителна световна личност, за да бъде класиран от руснаците поне в десетката. На първо място е комунистическият диктатор Йосиф Сталин, управлявал Съветския съюз от 1924 г. до смъртта си през 1953 година. 38% от руснаците го определят като най-значителната личност на всички времена в целия свят. На второ и трето място са Владимир Путин и Александър Пушкин – по 34%. На четвърто място е Владимир Илич Ленин с 32%, следван от император Петър Първи с 29%. Преди пет години „Левада Център” зададе същия въпрос и резултатите бяха същите, но подредени различно. Тогава Путин бе на пето място, докато днес е на второ. През 2017 година нито един неруснак не се класира в челната десетка. На шесто място е космонавтът Юрий Гагарин (20%), следван от писателя Лев Толстой (12%), пълководецът Георгий Жуков (12%), императирца Екатерина II и поета Михаил Лермонтов (по 11%). Втората десетка с най-значителните личности за руснаците изглежда така: Михаил Ломоносов, Александър Суворов, Дмитрий Менделеев (по 10%), Наполеон I (9%), Леонид Брежнев (8%), Алберт Айнщайн, Сергей Есенин, Михаил Кутузов, Исак Нютон (по 7%), Михаил Горбачов (6%).",
    "date": "26.06.2017 11:23",
    "title": "Руснаците смятат Сталин за най-забележителната личност в света"
}
{
    "url": "https://www.24chasa.bg/novini/article/6301750",
    "text": "В Районно управление на МВР-Нова Загора е образувано досъдебно производство срещу мъж на 26 години за причиняване на телесна повреда. На 23 юни, около 23.00 часа, в новозагорското село Омарчево е възникнал скандал, при който 26-годишният М. Н. причинява телесна повреда на свой 24-годишен съсед. Това съобщиха от ОДМВР-Сливен. Пострадалият е бил във видимо нетрезво състояние. Той е откаран в МБАЛ-Сливен с фрактура на лява ръка и пукнат череп, без опасност за живота. Причините за конфликта, довел до инцидента, са в процес на установяване.",
    "date": "26.06.2017 11:25",
    "title": "Мъж е с пукнат череп след сбиване между съседи в село Омарчево"
}
{
    "url": "https://www.24chasa.bg/novini/article/6301801",
    "text": "Икономическа полиция е в състояние на пълно заспиване и затишие. Това каза главният прокурор Сотир Цацаров по време на Национално съвещание на ръководството на МВР, съобщава „Фокус“. \"По отношение на националните служби – отчитаме добро взаимодействие с ГДБОП. Има подобрен диалог със специализираната прокуратура. По отношение на Национална полиция бих казал същото, с едно изключение. Икономическа полиция е в състояние на пълно заспиване и затишие. От предадения ни списък се оказа, че има над 50 дублирания. Трудно можем да бъдем излъгани. Работата на \"Икономическа полиция\" е в пълна летаргия\", заяви главният прокурор. По думите му работата на Областните дирекции на МВР може да бъде разделена на две групи. \"Едната е работещи и другата – тихи дирекции. Това състояние е такова, каквото е и в териториалните дирекции на ДАНС, и в териториалните прокуратури\", коментира Цацаров. Той даде за пример градовете Бургас, София и Пловдив, където се работи добре. „Има региони в страната, в които се предпочита тишината, защото така е по-удобно. Съществуват спокойно\", добави главният прокурор. Той подчерта, че на първо място основен приоритет е противодействието на корупцията. „Това на практика е задача номер едно. Задача номер две е противодействието на контрабандата. Резултати могат да се постигнат, стига да има воля. Не деля типичните криминални престъпления на големи и малки. Убийството е новина за национален екран, но за нормалния български гражданин е престъпление“, каза още Сотир Цацаров. Главният прокурор коментира и състоянието на академиите към МВР. \"По отношение на академията, призовавам да започне да извършва обучение на новоназначените разследващи полицаи“, заяви Цацаров. Той призова академията на МВР да въведе задължително такова обучение в продължение на 3 месеца. „Тези колеги трябва да започнат работа обучени“, посочи той. ",
    "date": "26.06.2017 11:39",
    "title": "Цацаров: Икономическа полиция е в състояние на пълна летаргия (Видео)"
}
{
    "url": "https://www.24chasa.bg/novini/article/6301806",
    "text": "Думите нямаме пари за бензин или нафта, не искам да ги чувам. Това каза премиерът Бойко Борисов по време на Национално съвещание на ръководството на МВР, предаде репортер на Агенция „Фокус“.  „Винаги има още какво да се желае. За съжаление много работа се свършва, но усещането на работата на полицията е като отидеш да си извадиш някакъв документ. Това, което констатираха проверките, не знам как е допуснато. Ще ги оправим нещата. Там беше кристален израз на безхаберие. 90 тона алуминиеви табели стоят. МВР има 700 души изчислителен център. От къде на къде държавното електронно обслужване се занимава да ви прави връзката с прокурора и останалите дирекции. Друга дирекция 1300 души управлява собствеността. Тормозите гражданите зверски. Лична карта с акт за раждане. Защо ви е този акт за раждане? С по един документ да съхраним, 26 млн. часа харчат хората да се редят по опашка“, заяви Борисов. По думите му в тази административна тежест, няма да се прави компромис. „Пишете в тефтерите и отивате. Всеки ден искам директорите да отиват на по едно гише произволно. Паралелно с това пращаме хората в кафетата на КАТ и там става ужас“, посочи той.  „По битовата престъпност – назначаваме хора, както сме поели като ангажимент. Стигнах до извода, че не трябва да има лимит. Разбира се, да не се мине до другата крайност да почнете да крадете бензина и нафтата. Средно 123 км минава на ден един патрул. Колкото пари допълнително изразходите, както направих с ин-витрото, директорите носят отговорност за маршрутите, ще ви го платя отгоре. Думата нямаме пари за бензин или нафта, не искам да я чувам. Най-голямата сметка, която направих са още 4-5 млн. лв. на година“, добави премиерът. Той поздрави службите за сигурност за битката с контрабандата.  Това каза премиерът Бойко Борисов на Национално съвещание на ръководството на МВР.  „От 900 проверени бензиностанции, 900 софтуера манипулират. Около 1,3 млрд. съм убеден, че ще съберем с общите усилия на данъчните, наблюдаващите прокурори. Никакво контрабандно гориво не трябва да се допуска“, заяви Борисов. По думите му всички организации имат електронни системи. „Искате 12 грешни милиона, за да ги свържем. Стигам до милиардите, защото вие сте не само хората, които защитават правата, живота, свободата, спокойствието на гражданите, а сте и хората, които трябва да не допускате това, което главният прокурор каза за икономическа полиция, тези хиляди стопански престъпления, които стават“, посочи Борисов. „Миналата година, скъпи мои, благодарение на това безумие „Белене“, 3 млрд. лв. Вместо да ви дам за униформи и заплати, за Москва заминаха 1,3 млрд. живи лева. Ако не бях дошъл аз, да спра безумието на Драго Стойнев да проуча реактор за „Козлодуй“ за още 10 млрд. лв., с кой щяхте да си говорите? Общо миналата година 2,5 млрд. заминаха за американските централи. Платихме 3,6 млрд. живи пари за КТБ. И службите, и всички други имат вина. Я сметнете как ще изглежда МВР, ако не сме платили тези пари“, посочи той и запита как би изглеждала отбраната, как биха изглеждали заплатите на учителите. „Искам да повиша и вашите заплати, искам на военните да повиша. Само че ме задължиха да купувам \"Грипени\"-и на последното заседание на МС, 800 млн. лв. за фрегати. Кой по-първо да стачкува? Явно сме призвани само да събираме пари и да се разплащаме за чуждите грехове. По-добре от нас, никой не го прави, защото досега никой не плаща“, каза още Бойко Борисов. 10 млн. за летни униформи на полицаите веднага, поиска Борисов и безлимитен бензин за петрулките и директорите да ходят да изненадват опашките.  Не е сериозно да ги успокояваме, че има нови зимни, а сега да умират от жега. Ето виждате и ние тук се потим. Да ви пратим вас сега със зимните униформи вън. Това каза премиерът Бойко Борисов на националното съвещание на МВР. Той обясни, че ще плаща всички разходи за бензин и дизел на патрулките, за да няма оправдания и униформените да могат да посещават всяко село. Ще ни излезе около 4.5 млн. лв. на година, обясни Борисов. Той обясни, че е много доволен от работата на ГДБОБ в противодействие с контрабандата. Завареният 34% от всички цигари и алкохол сме смъкнали до 7-8. Борисов се надява да се смали до около 5 %. Премиерът заръча веднага да се намалят административните тежести най-вече в КАТ и при издаването на лични документи. “Защо искате лична карта и акт за раждане при преиздаване на документи като за да имаш лична карта трябва да си дал акт за раждане?“. попита Борисов. Той обясни, че праща шефа на полицията Христо Терзийски и главният секретар на МВР Младен Маринов на постоянни инспекции в столичния КАТ. “Веднага се почва звънене и всички тия рекетьори дето искат по 100-200 лв. за по-бързо придвижване веднага се крият“. ",
    "date": "26.06.2017 11:43",
    "title": "Борисов към МВР: Думите нямаме пари за бензин или нафта, не искам да ги чувам (Обновена+Видео)"
}
{
    "url": "https://www.24chasa.bg/novini/article/6301767",
    "text": "Големият бариерен риф в Австралия се оценява на 56 млрд. австралийски долара (42 млрд. щ. долара), сочи публикуван днес доклад, цитиран от ДПА, който предупреждава също за \"значителните икономически последици, които страната може да понесе, ако уникалната система от коралови рифове бъде разрушена, предава БТА. \"При стойност 56 млрд. долара рифът струва повече от 12 сгради на Операта в Сидни\", посочва Стийв Сарджънт, директор на фондация \"Големия бариерен риф\", възложила изготвянето на доклада на анализаторите от Делойт аксес економикс. При оценката за първи път е определена икономическата, социалната стойност и силата на култовата марка. Туризмът има най-голям принос за стойността на Големия бариерен риф - 29 млрд. долара. Други 24 млрд. д. от стойността на марката идват от хората, които въпреки че никога не са виждали природния феномен, оценяват факта, че той съществува. Още 3 млрд. д. идват от хората, които се възползват от рифа за почивка и възстановяване, като посещават плажовете или се гмуркат в богатите на животински и растителни видове води. Големият бариерен риф е допринесъл с 6,4 млрд. д. за австралийската икономика през 2015-2016 година и поддържа над 64 000 работни места в страната, сред които 33 000 само в щата Куинсланд, край чиито брегове се намира. Броят на работните места, създадени заради Големия бариерен риф, го правят по-голям работодател от редица известни австралийски компании, подчертава Сарджънт. Най-голямото в света струпване на коралови рифове, чиято площ е по-голяма от тази на Италия, е сред най-богатите на биологични видове екосистеми на планетата и дом на милиони морски форми на живот. През последните години обаче рифовете страдат от мащабно избелване, причинено от измирането на живи организми в коралите, често провокирано от малки промени в околната среда като покачване на температурата на морската вода, замърсяване или свръхулов. Миналата година Големият бариерен риф понесе най-тежкото избелване в историята си, като според оценките 29 процента от коралите в плитки води загиват. Тази година имаше ново избелване, но последиците от него все още не са известни. Според доклада на Делойт климатичните промени остават най-сериозната заплаха за цялата структура. \"Вече загубихме около 50 процента от коралите на Големия бариерен риф през последните 30 години. При силни промени в океана тези загуби ще продължат\", предупреждават експертите. Анализът е изготвен след анкети на 1500 лица от Австралия и още 10 страни. Две трети от анкетираните посочват, че са готови да плащат за защита на рифа.",
    "date": "26.06.2017 11:32",
    "title": "Оцениха големият бариерен риф на 42 млрд. \nдолара"
}
{
    "url": "https://www.24chasa.bg/novini/article/6301776",
    "text": "Презентационна карта, изготвена от Уолт Дисни и художника Хърб Райън за първия Дисниленд през 50-те години на миналия век, беше продадена за 708 000 щатски долара на търг в Лос Анджелис, съобщиха Ройтерс и ТАСС, предава БТА. Цената е рекордна за карта на Дисни, но не успя да достигне прогнозираните 900 000 долара. Картата е използвана за презентация пред инвеститорите. На нея са показани ключовите забележителности, сред които замъкът на Спящата красавица и преминаващата през целия тематичен парк железопътна линия. Първият парк Дисниленд е открит през 1955 г. Името на купувача не беше съобщено. Картата беше един от акцентите на търга \"Да колекционираме Дисни\", организиран от \"Ван Итън гелърис\". Предложенията бяха предимно от частни колекции. Уолт Дисни учредява заедно с брат си анимационното студио през 1923 г. То прераства в студио за пълнометражни филми, като създава класики като \"Снежанка и седемте джуджета, \"Бамби\", \"Пепеляшка\". Уолт Дисни умира през 1966 г. на 65 г. Корпорацията, в която прераства студиото му, сега е една от доминиращите основните в Холивуд.",
    "date": "26.06.2017 11:35",
    "title": "Продадоха на търг презентационна карта на първия Дисниленд за 708 000 долара"
}
{
    "url": "https://www.24chasa.bg/novini/article/6301748",
    "text": "България е една от държавите, чието население се очаква да се понижи драстично в следващите години, става ясно от доклад за прогнозите на Икономическия и социален съвет на ООН. Още през 2020 г. населението на страната ни се очаква да бъде под 7 млн. души, а между 2035 и 2040 г. ще бъде под 6 млн. души. Границата от 5 млн. души се очаква да бъде достигната през 2060 г. До 2100 г. живеещите в страната ще бъдат 3.85 млн. души. Това обаче са средните прогнозни стойности, като докладът предоставя и други, които са песимистични и оптимистични. Според най-лошата прогноза за страната ни населението в началото на следващия век ще бъде едва 2,8 млн. души. Най-оптимистичната пък предвижда в България към 2100 г. да живеят 4,9 млн. души.",
    "date": "26.06.2017 11:36",
    "title": "Населението на България се понижава драстично"
}
{
    "url": "https://www.24chasa.bg/novini/article/6301751",
    "text": "\"Покрай едно изказване на външния ни министър Екатерина Захариева отново се разгоря спор, засега главно в интернет, около исканията на Скопие да признаем освен държавата, и македонски език, и македонски народ. Това е едно голямо свидетелство, че в някои политически кръгове в Скопие са на една-две светлинни години от европейските норми и ценности\", се посочва в позиция на директора на Националния исторически музей (НИМ) проф. Божидар Димитров, изпратено от НИМ и цитирано от \"Фокус\". Проф. Димитров посочва още: \"Език например според тези ценности не се признава от правителства, а от професионалните лингвистични институти. Иначе казано премиерът Бойко Борисов не може да признава македонски, австралийски, швейцарски, кипърски, косовски, молдовски и други подобни „езици”. В тоталитарни държави – може. Другарят Сталин създаваше и признаваше много езици. Дори книга бе написал: „Марксизм и вопросы языкознания”. А друг руснак бе написал песен със стих: „Товарищ Сталин, вы большой ученый, В языкознанье знаете вы толк”. Ние обаче живеем в демократична държава. И Бойко Борисов не е Сталин. Следователно правителството не може да признава език. А също и нация. Нацията или я има или я няма. Затова и това не може да направи правителството ни. Какво да признаем за „македонци”. Население на Македония с 2 млн. души. От тях 600 000 са албанци, 100 000 турци, 200 000 „гюпци” (т.е. цигани), 40 000 сърби и 120 000 българи. Кой за какъв признаваме? Принадлежността към една нация е индивидуално, а не колективно право на човешките индивиди. Така е при демокрацията\".",
    "date": "26.06.2017 11:37",
    "title": "Божидар Димитров: Борисов не е Сталин, за да признава македонския език"
}
{
    "url": "https://www.24chasa.bg/novini/article/6301785",
    "text": "Филипинските военни подновиха въздушните удари и наземните операции срещу ислямистите, които са обкръжени повече от месец в град Марави. Те бяха спрени за кратко заради мюсюлманския празник Рамазан Байрам, предаде ДПА, цитирана от БТА. \"Операциите от офанзивата ни са подновени и ще продължим с провежданото им, за да можем възможно най-скоро да освободим Марави\", каза подполковник Джо Ерера, говорител на филипинската армия. По думите му ислямистите нарочно палят пожари в различни точки на града и използват коктейли \"Молотов\" в четирите квартала под контрола им, за да попречат на настъплението на военните. Ерера посочи, че командната им структура рухва на фона на появилите се съобщения, че техни водещи командири са избягали, включително Иснилон Хапилон, определян като емира на \"Ислямска държава\" на Филипините. \"Потвърди се информацията, че имат проблеми с командната структура\", каза говорителят. \"Изпитват и недостиг на боеприпаси, имат много ограничено пространство за действие, а и отбраняваният от тях периметър все повече се стеснява.\"",
    "date": "26.06.2017 11:46",
    "title": "Филипините подновиха военните действия срещу ислямистите в Марави"
}
{
    "url": "https://www.24chasa.bg/novini/article/6301827",
    "text": "Петима души са задържани за незаконно притежание на огнестрелно оръжие, съобщиха от Областната дирекция на МВР – Кюстендил. Това е станало по време на проведена специализирана операция. В кюстендилския кв. „Изток“ са проверени 4 жилища, иззети са 3 пистолета, една ловна пушка, 11 патрона. От жител на дупнишкото село Яхиново е иззета ловна пушка, притежателят й не е имал разрешителен документ. С пушката същият е повредил прозорец на къща в селото. Започнати са досъдебни производства срещу притежателите на оръжията, уведомени са дежурни прокурори.",
    "date": "26.06.2017 11:51",
    "title": "Задържаха петима за незаконно притежание на огнестрелно оръжие"
}
{
    "url": "https://www.24chasa.bg/novini/article/6301828",
    "text": "Комисарят по въпросите на европейската политика за съседство и преговори за разширяване Йоханес Хан пристига в понеделник на посещение в Скопие, където ще вземе участие в заседанието на правителството за спешните приоритети за реформи, съобщава електронното издание МКД, цитирано от Фокус. Преди заседанието австрийският политик ще проведе срещи с премиера Зоран Заев, а след това и с министрите Никола Димитров, Радмила Шекеринска и Буяр Османи. На заседанието ще бъде представен план за действие на правителството в областта на евроинтеграцията, който ще съдържа приоритетни мерки за следващия период. Заев и Хан ще представят заключенията на съвместна пресконференция. „Новото правителство, заедно с опозицията, трябва да се съсредоточи върху изпълнението на спешните приоритети за реформи и върху пълното прилагане на Споразумението от Пържено, с цел да се върне страната по пътя към интеграцията в ЕС. Реформите трябва да се приложат, за да се подобри животът на хората, трябва да се работи за стабилност, просперитет и справедливост\", препоръча Хан преди пристигането в Скопие. Според Хан, с непрекъсната помощ от страна на ЕС, Македония най-накрая е преодоляла политическата криза чрез добре проведени избори и формирането на ново правителство.",
    "date": "26.06.2017 11:53",
    "title": "Йоханес Хан пристигна на посещение в Скопие, ще се срещне със Зоран Заев"
}
{
    "url": "https://www.24chasa.bg/novini/article/6301826",
    "text": "Ирландски военен кораб спаси край бреговете на Триполи 712 души, включително бременни жени и деца, съобщиха ирландските сили за отбрана, предаде БТА. Вчера през целия ден корабът \"Етни\" е ръководил операция по спасяването на голям брой бедстващи плавателни съдове на около 40 км северозападно от Триполи. Шестима мигранти, включително бебе, са били изведени от състояние на безсъзнание. Корабът ще превози до най-близкото сигурно пристанище хората, включително 14 бременни жени и четири деца на възраст под четири месеца. Те ще бъдат предадени на италианските власти.",
    "date": "26.06.2017 11:55",
    "title": "Ирландски военен кораб спаси 712 души край Либия"
}
{
    "url": "https://www.24chasa.bg/novini/article/6301840",
    "text": "Китайски съд осъди 19 служители на австралийската компания „Краун ризортс“, предава AFP, цитира \"Фокус\". Осъдените се признаха за виновни в обвинения за хазарт. Трима от осъдените са австралийци, които получават присъди от по няколко месеца. Изпълнителният вицепрезидент на компанията Джейсън О’Конър получи 10-месечна присъда, докато другите двама австралийци получиха по 9 месеца, заяви австралийският генерален консул в Шанхай, Греъм Механ.",
    "date": "26.06.2017 11:55",
    "title": "Китайски съд осъди 19 служители на австралийска комапния"
}
{
    "url": "https://www.24chasa.bg/novini/article/6301835",
    "text": "Б. Л., на 44 години, от с. Михнево е шофирал с 3,94 промила алкохол. Това съобщиха от ОДМВР-Благоевград, съобщи \"Фокус\". Бързи производства са образувани и срещу следните водачи на превозни средства С.А. (22 г.) от с. Туховища – управлявал лек автомобил „Фолксваген Голф“ с 2,10 промила алкохол в издишания въздух; И. Б. (46 г.) от с. Вълкосел – 2,65 промила алкохол; Ш.Б. (49 г.) от с. Вълкосел – 2,76 промила алкохол; Г.Т. (24 г.) от гр. Благоевград – 2,36 промила алкохол.",
    "date": "26.06.2017 12:04",
    "title": "Хванаха мъж от Михнево, шофирал с 3,94 промила алкохол"
}
{
    "url": "https://www.24chasa.bg/novini/article/6301849",
    "text": "През есента започва отново лотарията с касови бележки на НАП. При плащане на покупка на стока или услуга с банкова карта също се издава касова бележка, напомнят от НАП. Фискалният бон е задължителен при плащане в брой, с дебитна или кредитна карта, ваучер, чек или други заместващи парите платежни средства. Касова бележка не се издава само, ако за услугата или стоката се плаща по банков път. Важно е клиентите да изискват и пазят своите касови бележки, тъй като по този начин те гарантират своите потребителски права и осъществяват граждански контрол върху дейността на търговците. Фискалните бонове могат да послужат също и за участие в Лотарията на НАП с касови бележки. Втората лотария с касови бележки ще започне до два месеца, съобщават от НАП. В новото издание се предвижда месечните и годишната награда да бъдат парични, а седмичните да бъдат на значително по-висока стойност. Голямата награда в лотарията през тази година ще е 50 000 лв. в брой, допълват от приходното ведомство. Данните на НАП след края на първата част на играта показват ръст на приходите от преки и косвени данъци и подобрена информираност на обществото. В лотарията бяха регистрирани над 51 милиона касови бележки на стойност над 670 млн. лв.",
    "date": "26.06.2017 12:08",
    "title": "През есента стартира втора част на лотарията на НАП"
}
{
    "url": "https://www.24chasa.bg/novini/article/6301722",
    "text": "Осъденият нобелов лауреат за мир Лиу Сяобо бе освободен от китайските власти, след като миналия месец бе диагностициран с терминален рак на черния дроб, предава Франс прес, цитирана от \"Фокус\". \"Сега той се лекува в болница в Шънян (в североизточна провинция Ляонин). Няма специални планове, той просто получава медицинско лечение за болестта си\", заяви адвокатът на китайския правозащитник.",
    "date": "26.06.2017 12:10",
    "title": "Китайските власти освободиха осъдения нобелов лауреат Лиу Сяобо"
}
{
    "url": "https://www.24chasa.bg/novini/article/6301810",
    "text": "Общо 75% от спинърите се оказаха опасни, показват до момента данните от проверките за опасна концентрация на живак и олово в играчките. Проверките са на Държавната агенция за метрологичен и технически надзор, които започнаха миналата седмица. Всички продукти, които са опасни, ще бъдат забранени за продажба у нас след излизането на резултатите от пробите”, съобщи Мирослав Йотов, директор на Дирекция „Надзор на пазара“ пред  . „Нашата цел е да предотвратим опасни продукти на пазара, които могат да причинят и фатален изход при игра с тях. Това, което ни накара да направим проверка, са спрените преди един месец на митницата над 50 хиляди бройки. Ние координирахме нашите действия с останалите страни ­ членки и в петък се появи първата информация на колегите от Люксембург за наистина опасни спинъри, които са публикувани в системата за бърз обмен на информация. Около 50% от раменните пояси са без съответните предупреждения и инструкции на български език”, поясни той.",
    "date": "26.06.2017 11:48",
    "title": "Дирекция \"Надзор на пазара\": 75% от спинерите са опасни"
}
{
    "url": "https://www.24chasa.bg/novini/article/6301689",
    "text": "След няколко години, прекарани в Турция, десетки хиляди сирийци са се завърнали в родината си, за да отбележат у дома един от най-големите празници в свещения за мюсюлманите месец Рамадан, пише вестник Daily Sabah, цитиран от \"Фокус\". Около 110 хил. мигранти, включително жени и деца, се стичаха към граничния пункт в югоизточната провинция Килис, след като местните власти обявиха, че прекосяването и от двете страни на границата ще бъде разрешено между 13 ч. и 23 ч. в неделя. Мнозина чакаха часове, преди да успеят да прекосят границата.",
    "date": "26.06.2017 12:11",
    "title": "110 хиляди сирийци в Турция са се върнали в родината си, за да отпразнуват Рамадан"
}
{
    "url": "https://www.24chasa.bg/novini/article/6301888",
    "text": "Надрусан шофьор се е гръмнал с газов пистолет преди час в София. Той бил спрян за проверка от полицаите на кръстовището на кръстовището на ул. \"Пиротска\" и ул. \"Одрин.  След проверка, която показала наркотици в кръвта, мъжът извадил газовия си пистолет и се прострелял. Той оцелял и е откаран в болница.  Очаквайте подробности. ",
    "date": "26.06.2017 12:23",
    "title": "Спряха надрусан шофьор на проверка, той се гръмна"
}
{
    "url": "https://www.24chasa.bg/novini/article/6301838",
    "text": "Турски войник е бил убит, а негов колега - ранен при престрелка с терористи в югоизточната част на Турция, съобщава турската частна телевизия СиЕнЕн-Тюрк, предава БТА. Престрелката е станала в района на град Каракочан, окръг Елязъг, на границата с турския окръг Бингьол. Не се назовава изрично името на организацията, към която принадлежат бойците, открили огън срещу турските сили. В района е активна Кюрдската работническа партия (ПКК), която води въоръжена борба срещу турската държава от 1984 г., и се разглежда като терористична организация от Анкара, ЕС и САЩ. ",
    "date": "26.06.2017 12:15",
    "title": "Убиха турски войник при престрелка \nв Югоизточна Турция"
}
{
    "url": "https://www.24chasa.bg/novini/article/6301884",
    "text": "До 60% по-­ниски сметки за парно обещава новата автоматична система на \"Топлофикация ­ София\", съобщава  . Между с 10 и 60% са намалели сметките за парно в сградите, в които “Топлофикация ­ София” през изминалия отоплителен сезон инсталира нова автоматична система. Услугата се нарича \"Управление на енергията\" и чрез нея потреблението се управлява от разстояние чрез специален софтуер. Тя е била използвана в три административни сгради, три детски градини и шест училища. ",
    "date": "26.06.2017 12:24",
    "title": "До 60% по­-ниски сметки за парно с новата\nавтоматична система на \"Топлофикация ­\nСофия\""
}
{
    "url": "https://www.24chasa.bg/novini/article/6301680",
    "text": "Множеството поискани депутатски имунитети се възприемат като сцени на възмездие към представителите на българския елит. Това каза политологът Първан Симеонов пред \"Фокус\" във връзка с поисканите от главния прокурор Сотир Цацаров имунитети на депутати от ГЕРБ, БСП и \"Воля\". По думите му се наблюдава активизиране на прокуратурата според обществените очаквания за справедливост и непоколебимост спрямо политическия елит. „Такива сцени се харесват от българите. Съвсем друг е въпросът, че за да доведе това до повишаване на доверието във властта, трябва да се случват по-често, по-бързо и трябва да се стига до краен резултат. Много често през годините определени части от управленски формации са били поддържани в режим на зависимост, който да ги направи малко по-сговорчиви. Всичко това ме кара да мисля, че тази традиция едва ли ще спре сега. Виждали сме го и предишния мандат, виждаме го и сега“, коментира той. „От политологична гледна точка не се случва нещо неочаквано. Властта в България през последните няколко години, а и десетилетия, така действа – с тоягата и с морков едновременно, спрямо своите съюзници“, отбеляза политологът. Симеонов коментира още, че към момента няма политическа воля за реформи и законодателна дейност, като парламентът повтаря липсата на желание за политически инициативи от предходното народно събрание. Според него е положителна, обаче, очертаващата се тенденция към ясна външна политика.",
    "date": "26.06.2017 10:49",
    "title": "Първан Симеонов: Исканите депутатски имунитети се възприемат като възмездие"
}
{
    "url": "https://www.24chasa.bg/novini/article/6301465",
    "text": "Властите в Мианмар и Тайланд изгориха наркотици на стойност 1 милиард долара, предава AFP, предаде \"Фокус\". Задържаните наркотици бяха подпалени, за да се отбележи световният Ден против наркотиците. През последната година властите в Мианмар, Лаос, Тайланд и южен Китай задържаха рекордни количества наркотици. Мианмар остава една от страните, в които се произвеждат най-много наркотици. „Това е най-големият палеж на конфискувани наркотици в историята на Мианмар“, заяви високопоставен полицай от департамента за борба с наркотрафика.",
    "date": "26.06.2017 09:21",
    "title": "Властите в Мианмар и Тайланд изгориха наркотици за 1 млрд. долара"
}
{
    "url": "https://www.24chasa.bg/novini/article/6301479",
    "text": "Руската Федерална служба за сигурност (ФСС) констатира, че участниците в конспиративни терористични клетки използват \"тотално\" различни месинджъри и най-вече Телеграм. Това съобщи за ТАСС пресцентърът на ФСС, предаде БТА. При акции за издирване на действащи в нелегалност клетки на международни терористични организации ФСС е установила, че \"участниците в тях тотално използват интернет месинджъри за конспиративна връзка помежду си и с техните ръководители в чужбина\". На руска територия терористите използват най-активно Телеграм, който им дава \"възможност да създават тайни чатове с високо ниво на криптиране на предаваната информация\", посочва федералната служба. Телеграм бе използван по-специално от изпълнителя на атентата в метрото на Санкт Петербург от 3 април и от неговия наставник, давал напътствия от чужбина, посочва ФСС. По нейни \"достоверни данни\" атентаторът самоубиец, неговите помагачи и задграничното им ръководство са използвали \"месинджъра Телеграм, за да скрият престъпните си замисли на всички етапи от организацията и подготовката на терористичния акт\". Вчера руски медии цитираха шефа на Роскомнадзор Александър Жаров, заплашил основателя на Телеграм Павел Дуров, че федералната агенция ще блокира \"до дни\" месинджъра му на руска територия, ако услугата не бъде регистрирана в Русия и Роскомнадзор не получи данни за нея. Жаров отправя такива закани от средата на май и срещу създателя на Телеграм, и срещу близо шестте милиона потребители на услугата в Русия. Основателят на месинджъра предупреди, че в такъв случай кореспонденцията на руски държавни служители ще се прехвърли от Телеграм в облачни услуги като Епъл клауд и Гугъл драйв, контролирани от САЩ, посочва радио \"Ехото на Москва\". \"Какъв е смисълът от гледище на националната сигурност на Русия? Отстрани нещата изглеждат като някакъв саботаж на държавните интереси\", коментира Дуров действията на Роскомнадзор. По-рано федералната агенция включи в списъка на забранените сайтове ред месинджъри, отказали да й предоставят данни, напомня \"Ехото на Москва\".",
    "date": "26.06.2017 09:35",
    "title": "Терористите, действащи в Русия, използвали най-вече месинджъра Телеграм"
}
{
    "url": "https://www.24chasa.bg/novini/article/6301459",
    "text": "Северна Корея счита за „груба военна провокация“ съвместните военноморски маневри на Южна Корея, САЩ и Канада, предава ТАСС, цитира \"Фокус\". Между 23 и 25 юни трите страни проведоха мащабни военноморски учения близо до южнокорейския остров Чеджудо. Проведените учения доказват, твърдят севернокорейските власти, че „разсъжденията на Вашингтон и Сеул относно необходимостта от диалог с Пхенян, за уловка, чиято цел е да прикрие подготовката им за война“. От Пхенян предупреждават, че „революционните въоръжени сили на КНДР зорко следят за действията на САЩ и Южна Корея, който съдействат за ескалация на напрежението на Корейския полуостров“.",
    "date": "26.06.2017 09:20",
    "title": "КНДР счита желанието на САЩ и Южна Корея за диалог, за „диверсия“"
}
{
    "url": "https://www.24chasa.bg/novini/article/6301493",
    "text": "Глоба за шофиране без книжка ще бъде наложена на 40-годишната пловдивчанка Катя Лерца, която на 13 май т.г. прегази и уби пътен полицай край парк \"Лаута\". Тогава тя бе задържана за 72 часа, но впоследствие освободена срещу парична гаранция от 10 000 лева. Наложена й бе забрана да напуска страната, а свидетелството й за управление - временно отнето. В неделя вечерта обаче Лерца е заловена да кара без книжка. Полицаи я спрели в района на бетонния мост в града около 18, 15 ч. \"Карала е пежо. Съставен й е акт. Връчена й е заповед за принудително административно наказание. Не е била задържана по закона за МВР\", коментираха от пресцентъра на областната дирекция на полицията в Пловдив.",
    "date": "26.06.2017 09:39",
    "title": "Глобяват шофьорката, убила пътен полицай в Пловдив, карала без книжка"
}
{
    "url": "https://www.24chasa.bg/novini/article/6301483",
    "text": "Предишното правителство на Южна Корея, оглавявано от президента Пак Гън Хе е планирало да ликвидира Ким Чен Ун, прикривайки смъртта му като \"нещастен случай\". Това съобщи в понеделник японският вестник \"Асахи\", позовавайки сведенията си на документи, подписани от самата Пак, цитиран от  . По сведения на медията, позорно сваленият от власт южнокорейски президент е подписала през декември 2015 година документ за \"смяна на ръководството\" на КНДР, като работата е била възложена на националното разузнаване. Сред разглежданите варианти е било симулирането на обикновен пътен инцидент или причиняването на катастрофа на влака, с който Ким Чен Ун се е предвижвал. Въпреки това обаче опитите за преврат в Пхенян са се провалили в резултат на развихрилия се скандал, който впоследствие коства не само поста, но и достойнството на първата жена президент в страната. Както отбелязва изданието яростната позиция на Република Корея спрямо съседката й е била породена от активизацията на военните програми на КНДР и най-вече от успеха й при разработката на ядрени оръжия. Настоящият обитател на Синия дом (президентския дворец) Мун Дже Ин обаче няма намерение да продължи с намеренията на свалената от власт Пак.",
    "date": "26.06.2017 09:39",
    "title": "Предишното правителство на Южна Корея планирало убийството на Ким Чен Ун"
}
{
    "url": "https://www.24chasa.bg/novini/article/6301488",
    "text": "Апелативен съд – Велико Търново ще заседава по делото „Лесидрен“. В края на март Върховният касационен съд върна за ново разглеждане делото срещу 28-годишния Филип Михайлов, който блъсна и уби две 16-годишни деца край село Лесидрен, предаде \"Фокус\". Той се е движил със 122,44 км/час и по непредпазливост е причинил смъртта на 16-годишните Велислава Цанкова и Марино Цветанов, както и средна телесна повреда на 15-годишната Петя Божкова. На 1 юли миналата година Окръжен съд Ловеч осъди Филип Михайлов на 8 години затвор при строг режим, като постанови също, че той няма право да управлява моторно превозно средство за период от 10 години. Присъдата бе обжалвана от подсъдимия и частните обвинители. След като разгледа жалбите, Апелативният съд във Велико Търново намали наказанието на 28-годишния шофьор от 8 на 5 години. Намален бе и срокът, в който Михайлов няма право да шофира – от 10 на 7 години. Мотивите на апелативните магистрати бяха, че водачът е направил всичко зависещо от него за оказване помощ на пострадалите. Според върховните магистрати Апелативният съд във Велико Търново е допуснал нарушение на материалния закон, поради което 5-годишната присъда на Филип Михайлов е отменена, а делото е върнато за ново разглеждане от друг състав на Апелативния съд.",
    "date": "26.06.2017 09:45",
    "title": "Заседават по делото срещу шофьора, сгазил две деца край Лесидрен"
}
{
    "url": "https://www.24chasa.bg/novini/article/6301498",
    "text": "За днес е предвидено национално съвещание на ръководството на МВР. Предполага се, че основната тема ще са предстоящите полицейски протести, предаде БНР. Исканията им са за 20% увеличение на заплатите, нови униформи, както и месечното им възнаграждение да се обвърже с увеличението на минималната работна заплата: Да, аз мога да си представя защо умишлено се съсипват правоохранителни органи. Не мога да разбера защо умишлено се съсипва структура, чието единствено предназначение е да спасява живота и имота на хората. Тук говоря за пожарната. Тя на кого пречи и с какво? Според Румен Петков – бивш министър на вътрешните работи, националното съвещание с ръководителите дирекциите на МВР не може да бъде решение на проблема. Неглижират се синдикатите и това създава напрежение. В интервю за \"Преди всички\" Петков каза още, че според него министърът на вътрешните работи не желае да води нормален диалог със синдикатите : Без среща на министъра на вътрешните работи с ръководствата на синдикалните организации в МВР, решение на проблема няма как да има. Това е поредният вътрешен министър, за съжаление, който загърбва синдикатите и въобще социалната среда в министерството. Не можеш да обещаеш, че ще проведеш разговори, че ще изслушаш мотивите, да обявиш публично, че търсиш мотивите и същевременно да писнеш по лайсната един от заместниците си, който да ходи да се вижда със синдикатите и от това да не следва нищо. Това служителите го приемат като подигравка и не без основание… Ти викаш на национално съвещание директорите областните дирекции, директорите на националните служби, разбира се неглижираш синдикатите, казвам разбира се, защото очевидно това е подходът, и след това се чудиш защо вътре в системата се нагнетява напрежение. Източникът на напрежение е министърът на вътрешните работи в този случай. За съжаление, и с болка го казвам, защото съм бил част от тази система, това води след себе си демотивация. В последните години считам, че отношението на държавата, държавните институции и някои фактори в сферата на сигурността довеждат и до деморализация на системата, защото те виждат едно твърде грубо, твърде непремерено отношение към тях - имам предвид служителите, и съответно ни връщат към един спомен от далечното минало: \"Те ни лъжат, че ни плащат, ние ги лъжем, че работим\". Според Петков обществото има пълно право да е взискателно към правоохранителните органи, защото: Гражданите плащат своите данъци, обществото изпълнява своите задължения към държавата. Същата тази държава обаче загърбва служителите на реда. Не нормално министърът на финансите да излезе и да каже с един чутовен апломб, че има милиард и 600 преизпълнение на приходната част на бюджета, министърът на вътрешните работи да излезе и да каже, че не вижда никакви основания за повишаване на заплатите на служителите на МВР.",
    "date": "26.06.2017 09:52",
    "title": "Ръководството на МВР се събира на национално съвещание заради протестите"
}
{
    "url": "https://www.24chasa.bg/novini/article/6301502",
    "text": "Настоящата система за противовъздушна отбрана, използвана от Въоръжените сили на Швеция, е остаряла и трябва да бъде изцяло подменена с оглед новите предизвикателства за защитата, пише вестник The Local, цитиран от Фокус. Шведските наземни ракети „Хоук“ (Robotsystem 97) бяха разработени за пръв път от Raytheon в САЩ в края на 50-те години на миналия век. Оттогава насам системата за ПВО е била обновявана многократно, но сега се нуждае от цялостна замяна. „Въпреки че можете да променяте и подобрявате старите системи, има ограничения за това колко години те може да бъдат използвани. В този смисъл можем да се съгласим, че „Хоук“ остарява\", заяви Карл Сьострон, ръководител на комуникациите в щаба за отбрана в Халмстад. Видовете въздушни заплахи се промениха драстично през последните години. От предишното си съсредоточаване върху свалянето на самолети или хеликоптери, днешните системи за ПВО се нуждаят от капацитет да се справят с различни заплахи – и предимно с различните видове ракети. \"Например има балистични ракети като \"Искандър\", които са разположени в Калининград, като по този начин представляват потенциална заплаха за Готланд и шведската столица. В тези случаи се изисква по-добра система от „Хоук“, която няма капацитет срещу тези ракети\", поясни Сьостронд. Шведската администрация за отбранителни материали (Försvarets Materielverk, FMV) отговаря за закупуването на нова система, като разглежда основно системата „Пейтриът“ от базираната в САЩ компания Lockheed Martin и Raytheo, или френско-италианската SAMP/T от Eurosam. \"Нашата цел е да разполагаме с първите ракети през 2020 г., а след това да надграждаме системата още около десет години\", обясни Йоаким Левин, мениджър по програми за армията в Шведската администрация за отбранителни материали.",
    "date": "26.06.2017 09:53",
    "title": "Швеция подменя цялата си система за противовъздушна отбрана"
}
{
    "url": "https://www.24chasa.bg/novini/article/6301509",
    "text": "Служители на полицейското управление в Полски Тръмбеш разкриха кражба на пари от магазин в града, съобщиха от ОД МВР Велико Търново. Сигнал за извършеното престъпление е получен в полицията в събота. По данни на тъжителя в нощта срещу 24 юни е била разрушена тухлена стена на магазина и са били откраднати 200 лв. От проведените действия по разследването е установено, че извършител на кражбата е 28-годишния П. С. от същия град, известен на полицията и осъждан. След доклад на материалите в прокуратурата той е привлечен като обвиняем, наложена му е мярка за неотклонение «подписка».",
    "date": "26.06.2017 10:00",
    "title": "Апаш разби тухлена стена, задигна 200 лв. от магазин в Полски Тръмбеш"
}
{
    "url": "https://www.24chasa.bg/novini/article/6301489",
    "text": "\"Ние от БСП няма да участваме в \". Това се казва в позиция на председателя на групата общински съветници на „БСП лява България” в ОбС-Казанлък Пламен Караджов. \"Тези въпроси не биха могли да се решат с местни дискусии, още повече че и Община Казанлък, и областният управител са можели да стопират разрухата на архитектурната ценност през годините. БСП води разговори на национално ниво за Дом-паметник комплекс „Бузлуджа” и когато има решение местната власт ще бъде уведомена\", се твърди в позицията",
    "date": "26.06.2017 09:41",
    "title": "БСП-Казанлък отказва участие в дискусията за чинията"
}
{
    "url": "https://www.24chasa.bg/novini/article/6301518",
    "text": "Белгийското правителство ще въведе софтуер за разкриване на терористи и проповедници на омраза в интернет, съобщиха местни медии, предава БТА. Уточнява се, че решението е било взето в началото на годината, а очакванията са програмата да бъде въведена най-късно в началото на следващата година. Предвижда се софтуерът да бъде внедрен в службите на полицията, контраразузнаването и военното разузнаване. Програмата ще засича автоматично сайтове за джихадистка пропаганда. Цената за придобиването на програмата, чийто производител не се посочва, е 6.8 милиона евро.",
    "date": "26.06.2017 10:00",
    "title": "Белгия купува софтуер, с който да следи терористи в интернет"
}
{
    "url": "https://www.24chasa.bg/novini/article/6301527",
    "text": "Британските туристи ще получават безплатна медицинска помощ, когато са на почивка в Европейския съюз, разкри министърът за Брекзит Дейвид Дейвис в момент, когато правителството се готви да публикува подробно позициите си за правата на мигрантите, съобщава в. \"Дейли телеграф\", предава БТА. Дейвис ще поиска от ЕС да остане в сила Европейската здравноосигурителна карта и каза, че ако Брюксел откаже, правителството ще продължи да плаща годишно сумата от 155 милиона лири стерлинги, за да могат британците да получават безплатно здравни услуги. Дейвис разкри и друг детайл от изпратения днес в Брюксел документ от 12 страници с британската позиция за правата на мигрантите, който ще служи за основа в преговорите за Брекзит. Той каза, че властите на острова ще преглеждат криминалните досиета на граждани на ЕС, подали молба за получаване на статут за уседналост, който ще им позволи да останат доживот във Великобритания, и ще депортират всяко нежелано лице.",
    "date": "26.06.2017 10:08",
    "title": "Британските туристи ще получат безплатна медицинска помощ в ЕС"
}
{
    "url": "https://www.24chasa.bg/novini/article/6301484",
    "text": "\"Обсадата на Катар не е приемлива за Техеран\", обяви иранският президент Хасан Рохани в разговор с катарския емир шейх Тамим бин Хамад Ал Тани, предаде Асошиейтед прес, цитирана от БТА. Президентската канцелария заяви, че Рохани е казал на емира по телефона, че \"Техеран ще стои до правителството на Катар\". \"Въздушното пространство, земята и морето на Иран ще бъдат винаги отворени за Катар като приятелска държава\", каза Рохани. По думите му, сътрудничеството между Иран и Катар ще продължи. Според него \"натискът, заплахите и санкциите\" не са начини за уреждане на спорове. Саудитска Арабия, Египет, Обединените арабски емирства и Бахрейн, които са съперници на Иран, изпратиха на Катар списък с искания, за да бъде спряна регионалната криза, които включваха прекъсване на дипломатическите отношения с Техеран.",
    "date": "26.06.2017 10:10",
    "title": "Президентът на Иран осъди \"обсадата\" на Катар от арабските страни"
}
{
    "url": "https://www.24chasa.bg/novini/article/6301595",
    "text": "Йеменският флот обяви, че силите му са уцелили боен кораб, принадлежащ на водената от Саудитска Арабия коалиция по крайбрежието на пристанището Мукха, предава иранскиятPress TV, цитира \"Фокус\". Военен източник заяви, че саудитският кораб е бил уцелен с „подходящо оръжие“. Според местния източник, саудитският кораб е извършвал „враждебни действия в териториалните води на Йемен“. Това не е първият случай, при който саудитски кораб е нападнат по крайбрежието на Йемен.",
    "date": "26.06.2017 10:13",
    "title": "Йеменският флот уцели саудитски боен кораб"
}
{
    "url": "https://www.24chasa.bg/novini/article/6301617",
    "text": "Няколко държави са подали заявление за разрешително за оръжие за своите служители по сигурността на срещата на върха на Г-20, която ще се проведе в началото на юли в северния ханзейски град Хамбург, съобщава изданието Der Spiegel, цитирано от Фокус. Сред тях са САЩ, Великобритания, Мексико, Южна Африка, Виетнам и Холандия, сочат данни на Федералната административна служба (BVA), цитирани от местните медии. Въпреки това, охраната на делегациите има право да носи оръжия само с разрешение на федералното правителство в Берлин. До този момент във Федералната административна служба са постъпили девет молби за разрешително. Подобно заявление е подадено и от представители на Международния валутен фонд (МВФ). До този момент германските власти не са отклонили нито една от молбите, уточняват от редакцията. През почивните дни се появи информация, съгласно която германските власти имат известни резерви към охранителите, които ще придружават турския президент Реджет Тайип Ердоган на форума в Хамбург. Берлин иска да предотврати възможни сцени на насилие, като тези, които бяха видяни във Вашингтон при посещението на Ердоган.",
    "date": "26.06.2017 10:17",
    "title": "Няколко държави искат охранителите на срещата на Г-20 в Хамбург да са с оръжия"
}
{
    "url": "https://www.24chasa.bg/novini/article/6301508",
    "text": "Турската национална валута - лирата ще продължи да повишава стойността си през следващия период. Тази прогноза прави пред в. \"Миллиет\" турският министър на икономиката Нихат Зейбекчи, който окачестви икономическото състояние на страната като \"много добро\", предаде БТА.  По думите на министъра 2017 г. е започнала за Турция като \"година на напредък\". \"През 2017 г. в икономически аспект Турция ще подобри всяко нещо, а наличните показатели го потвърждават\", посочи Зейбекчи. Той изрази очакване за положително развитие по отношение на търговския дефицит и безработицата. \"Очакването ни за инфлацията е до края на 2017 г. тя да бъде сведена до едноцифрени стойности\", каза още той. Министърът изтъкна, че през първите пет месеца на годината износът на страната е нараснал с 9 на сто. \"Целта ни в износа беше 153,3 милиарда долара. Предполагаме, че много лесно ще задминем тази цел и ще достигнем ниво от 155 милиарда долара. Мислим дори за достигане на стойност от 157,6 милиарда долара\", посочи той. Съживяване Турция очаква и в областта на туризма, който бе силно засегнат миналата година в резултат на фактори като опита за преврат и страха от тероризъм, посочи министърът. Зейбекчи говори и по темата за лихвените проценти, изтъквайки тяхното огромно значение за икономиката. \"Когато лихвените проценти са високи, интересът за инвестиции се повлиява негативно. Това повишава разходите на инвеститорите, износителите и производителите. По тази причина настоящите нива на лихвите по кредитите не са такива, при които да може да се инвестира, не са приемливи. Затова и най-голямата ни цел е да улесним, да направим по-лесно постижими и по-евтини инвестициите, производството и износа, както и финансирането с цел да се осигури заетост\", каза министърът. \"В момента прилагаме една по една мерките, които приехме. След това ще започне постоянната ни борба с основните лихви\", добави той. По отношение на стойността на турската лира министърът заяви, че очакванията са за постепенно повишаване. По думите му това ще има положително влияние върху инфлацията. \"Но когато вземем предвид износа, когато вземем предвид външната търговия, знаем, че обезценената турска лира е фактор със стимулиращо въздействие върху вноса и възпрепятстващо върху износа\", добави той. В отговор на въпрос дали има \"икономическа блокада от чужбина\" върху Турция, министърът отговори, че в момента няма нещо такова. \"Вече не наблюдаваме подобна практика\", добави той.",
    "date": "26.06.2017 10:18",
    "title": "Турският министър на икономиката: 2017 г. е започнала като \"година на напредък\""
}
{
    "url": "https://www.24chasa.bg/novini/article/6301492",
    "text": "7- годишно дете е прието в болница с черепно-мозъчна травма след катастрофа между тир и автобус. На 25 юни 2017 г. по обяд на територията на с. Славотин на ул.\"Втора\", поради превишена скорост, движещ се от Видин към Монтана,тир управляван от 59-годишен водач, навлиза в насрещното платно и удря странично, от лявата страна, движещ се в обратната посока автобус. Това съобщиха от ОДМВР-Монтана. Пострадало 7-годишно дете, което е прието в Център за спешна медицинска помощ-Монтана с черепно-мозъчна травма, която е възможно да представлява средна телесна повреда. Водачът на камиона е изпробван с техническо средство, като апарата е отчел 1,91 промила алкохол, в издишаният въздух.",
    "date": "26.06.2017 10:22",
    "title": "Пиян тираджия блъсна автобус край Монтана, дете е с черепно-мозъчна травма"
}
{
    "url": "https://www.24chasa.bg/novini/article/6301526",
    "text": "Съвременните таблети и смартфони притежават куп впечатляващи характеристики, но и до ден днешен е почти невъзможно да се види екранното им съдържание на ярка светлина. Учени от САЩ са намерили разрешение на проблема и са създали антиотражателно покритие, вдъхновено от очите на нощните пеперуди, съобщава \"Икономик таймс\", цитира БТА. Отражателната способност на новото покритие е 0,23 процента. За сравнение - тази на айФон 7 е 4,4 процента. Разработката е дело на специалисти от университета на Централна Флорида, които са почерпили вдъхновение от природата. Освен че се характеризира с ниска отражателна способност, новото покритие е устойчиво на надраскване и е самопочистващо се, благодарение на което екраните ще бъдат защитени от прах и отпечатъци. Друго предимство на покритието е неговата еластичност. То ще бъде отличен избор за огъващите се устройства, които се очаква до няколко години да навлязат на пазара. Съвременните смартфони и таблети разчитат на сензори, които реагират на светлината и автоматично приспособяват яркостта на устройството. Това решение е недостатъчно ефективно и освен това води до по-бързо изтощаване на батерията. Зрителните органи на нощните пеперуди са покрити с антиотражателни наноструктури. Благодарение на тях насекомите виждат в тъмното, а очите им не отразяват светлина, което им осигурява защита срещу хищници.",
    "date": "26.06.2017 10:26",
    "title": "Създадоха антиотражателно покритие за смартфони като очите на нощните пеперуди"
}
{
    "url": "https://www.24chasa.bg/novini/article/6301637",
    "text": "За последните 48 часа \"Сейс екс\" успешно изстреля две ракети. Това се случва за първи път в историята на фирмата. Въпреки лошото време, първото стъпало на ракетата се приземи успешно върху дистанционно управлявана платформа в Тихия океан, предаде  . 15 години бяха необходими на \"Спейс екс\", за да покаже, че частите на летели вече ракети могат да бъдат използвани повторно. Миналия петък, от Флорида, компанията изпрати в орбита и първия български геостационарен комуникационен сателит. Той е предназначен за предаване на телевизионен и интернет сигнал.",
    "date": "26.06.2017 10:33",
    "title": "\"Спейс екс\" успешно изстреля две ракети за 48 часа (Видео)"
}
{
    "url": "https://www.24chasa.bg/novini/article/6301649",
    "text": "От 1 юли 2017 г. заявлението за отпускане на обезщетение за безработица ще може да се подава и по електронен път, съобщават от Националния осигурителен институт.  Това ще става чрез специално разработена административна услуга, която ще е достъпна на интернет страницата на институцията. Електронната услуга ще може да се използва чрез квалифициран електронен подпис или персонален идентификационен код (ПИК) на подателя, издаден от НОИ. Заради промени в Наредбата за отпускане и изплащане на обезщетения за безработица има нов образец на заявление. Заедно с него потребителите, избрали електронния вариант на подаване, ще трябва да приложат като прикачен файл и акт за прекратяване на трудовите им договори. За заявленията, подадени след 30 юни 2017 г., отпада необходимостта лицата да представят документи, удостоверяващи осигурителен стаж за безработица. В новия образец на заявлението безработното лице следва да посочи един от трите възможни начина за получаване на документите, които НОИ издава за исканото обезщетение. С оглед защита на личните данни получаването им по електронен път на посочен електронен адрес е възможно, само ако лицето притежава квалифициран електронен подпис или ПИК. В тези случаи документите се смятат за връчени с изтеглянето им.",
    "date": "26.06.2017 10:37",
    "title": "Безработните ще подават заявления за обезщетения онлайн"
}
{
    "url": "https://www.24chasa.bg/novini/article/6301659",
    "text": "Мостът „Чавдар\" се затваря за ремонт от кварталите „Хаджи Димитър\" и \"Левски\" в посока центъра на София. Движението до края на август ще се извършва по новата част на моста, която беше ремонтирана преди шест години, предаде  . Столичната община е заделила близо 3,7 млн. лева за обновлението на участъка. \"Започва цялостната реконструкция на стария мост \"Чавдар\", така както беше заложена в програмата. Мостът ще бъде затворен цялостно до края на август най-късно\", съобщи кметът Йорданка Фандъкова. Тя уточни, че участъкът не е реконструиран, откакто е построен. „Движението ще се осъществява по новия мост \"Чавдар\", двупосочно. Той е в добро състояние\", уточни градоначалникът.",
    "date": "26.06.2017 10:38",
    "title": "Затварят за ремонт участък от моста „Чавдар”"
}
{
    "url": "https://www.24chasa.bg/novini/article/6301666",
    "text": "28 души са ранени при 19 тежки катастрофи в страната през изминалото денонощие, съобщиха от пресцентъра на МВР. Трима от пострадалите са с опасност за живота.В столицата са регистрирани 3 тежки и 78 леки пътни инцидента, при които са пострадали 6 души. От началото на месеца при катастрофи са загинали 56 души, а са пострадали 631. От началото на годината жертвите на пътя са 279, а ранените - 3516.",
    "date": "26.06.2017 10:44",
    "title": "28 ранени при катастрофи през изминалото денонощие, трима са с опасност за живота"
}
{
    "url": "https://www.24chasa.bg/novini/article/6301661",
    "text": "Протести срещу полицейското насилие в Лондон прераснаха в сблъсъци със силите на реда, предава  . По съобщения на британски медии шестима полицаи са пострадали по време на неделните демонстрации в източните части на британската столица, а четирима протестиращи са били арестувани. Според в. „Телеграф“ четирима от пострадалите служители на реда са хоспитализирани с травми по главата вследствие на хвърлени предмети.",
    "date": "26.06.2017 10:44",
    "title": "Шестима полицаи пострадаха при протести в Лондон"
}
{
    "url": "https://www.24chasa.bg/novini/article/6301626",
    "text": "Пакистанските власти съобщиха, че броят на загиналите след вчерашния взрив на цистерна с гориво е достигнал 157 души. През изминалата нощ са починали още четирима от ранените, предаде Асошиейтед прес, цитирана от БТА. Вчера сутринта цистерната пътувала от южния пристанищен град Карачи за Лахор, столицата на привинция Пенджаб, когато водачът загубил контрол и катастрофирал на магистрала край град Бахавалпур. Десетки селяни се стекли на местопроизшествието, за да съберат от разлялото се гориво, когато избухнал пожар. Доктор Нахид Ахмед от местна болница в град Мултан заяви, че броят на загиналите не е спирал да се покачва и към днешния ден е достигнал 157 души. В неговата болница са настанени 50 души, които са с по-тежки изгаряния.",
    "date": "26.06.2017 10:45",
    "title": "157 са жертвите на експлозията на цистерна в Пакистан (Обновена)"
}
{
    "url": "https://www.24chasa.bg/novini/article/6301662",
    "text": "Туроператорът носи цялата отговорност за точното изпълнение на туристическия пакет. Освен това той може да променя цената му до 20 дни преди началото на пътуването, а други съществени елементи от него до 10 дни преди заминаването, заяви председателят на Комисията за защита на потребителите Димитър Маргаритов. Това съобщиха от пресцентъра на КЗП. „Законът е категоричен, че след като туроператорът осъществява съответното платено пътуване, той не може да избяга от отговорност при проблеми като изгубен багаж, отложен полет, в резултат на което се размества цялата почивка, въпреки че проблемът е при авиокомпанията, например”, обясни Маргаритов. Той подчерта, че се предвиждат само няколко обективни предпоставки, които могат да доведат до вдигане на цената и то най-късно до 20 дни преди осъществяване на пътуването. Сред тях са увеличаване на такси и промяна във валутни курсове. Маргаритов направи важното уточнение, че цената не може да бъде увеличена поради ненабиране на минимален брой туристи. Това обстоятелство би могло единствено да доведе до отмяна на пътуването. Но в този случай потребителят няма да дължи неустойка. За подобни промени туроператорът трябва да уведоми клиентите си до десет дни преди старта на пътуването, тъй като това е срокът, в който могат да бъдат променяни съществени параметри на пакета, различни от цената. Председателят поясни и какви са правата на потребителите в ситуация на фалит на туроператора. „В България всички туроператори са задължени да сключват застраховка „професионална отговорност”. Стойността за тази застраховка зависи от оборота на туроператора, реализиран през предходните години. Това е способът, по който потребителите могат да бъдат обезщетени за това, че са претърпели вреди от предплатено пътуване, което не се е осъществило. Всеки потребител предявява пред застрахователя своята претенция и съответно трябва да получи обезщетението. Понякога този процес продължава малко по-дълго”, посочи той. „Ранните резервации дават две много съществени предимства на потребителите. Първо, имате предостатъчно време, в което ако размислите, бихте могли да промените намеренията си или да намерите нещо по-добро в този период, но същевременно Вие вече сте си гарантирали почивката. Второто предимство е много по-добрата цена, отколкото бихте платили за същата почивка, ако я вземете в последния момент”, коментира Маргаритов по повод резултатите от проучване, което сочи, че едва 16% от българите правят ранни резервации. „На свободния пазар се ценообразува така, както търговецът смята, че е най-изгодно за него. За потребителя е най-добре да направи свое проучване в Интернет. Когато избере съответното място, конкретната локация, може да съпостави различни оферти в различни сайтове. Също така би могъл да осъществи това в директен контакт със съответното място за настаняване, за да види къде каква цена ще му предложат за стаята, която е набелязал. Тогава може да се ориентира кое ще бъде и най-изгодно. Но трябва да обърнем внимание и на това, че не е само цената за стаята. Има и допълнителни неща, за които винаги трябва да се интересуваме. Защото може да се окаже, че ако в единия сайт сме видели, че цената за стаята е по-ниска, отколкото на другото място, където тя е оферирана, впоследствие допълнително да бъдат заплащани услуги на терен. Това са и едни от най-честите оплаквания, които ние получаваме”, обобщи Маргаритов.",
    "date": "26.06.2017 10:42",
    "title": "Маргаритов, КЗП: Цената на туристическия пакет може да се променя до 20 дни преди пътуването"
}
{
    "url": "https://www.24chasa.bg/novini/article/6301645",
    "text": "Районната прокуратура в Горна Оряховица разследва инцидента от неделя, когато на гарата в Горна Оряховица избухна взрив на дизелов локомотив и двама машинисти пострадаха сериозно. Досъдебното производство е за причиняване на средна телесна повреда на повече от едно лице, поради немарливо изпълнение на занятие и е образувано срещу виновно длъжностно лице, съобщи за \"24 часа\" ръководителят на районната прокуратура Даниела Харитонова. Разследващите са уведомили инспекцията по труда, за да започне проверка на случая. Пострадалата локомотивна бригада - 48- годишният М.А.С. и 41- годишният Д.А.К. са транспортирани още в неделя с хеликоптер към болница \"Пирогов\" в София и все още не са разпитвани. Те са с постоянни адреси в Горна Оряховица и с.Полско Косово, но се водят на работа към превозна бригада в Русе. До момента е изяснено, че не взривната вълна или огъня от пожара са причинили тежките изгаряния на двамата служители на БДЖ, а изригнало горещо масло от двигателя. Същият следобед локомотивът превозил товар за Захарни заводи в Горна Оряховица. Инцидентът станал, докато композицията била спряла на 13-ти коловоз и изчаквала ред за дезинфекция в мивка на железниците. Тогава машинистите видели да излиза пушек от двигателния отсек. Слезли да проверят причината и когято отворили капаците, избухнал взрив и избило двигателното масло, което ги обляло. Взривната вълна ги изхвърлила на метри от локомотива. Пострадалите железничари са с 10-15% изгаряния, но са стабилизирани и им предстои оперативно лечение. След овладяване на състоянието им, ще бъде назначена съдебно-медицинска експертиза. Вече е назначена комплексна пожаро-техническа експертиза, която да отговори дали инцидентът е в следствие на техническа неизправност или човешка грешка при експлоатацията, уточниха от прокуратурата.",
    "date": "26.06.2017 10:44",
    "title": "Прокуратурата подхвана инцидента\nс взривения локомотив в Горна Оряховица"
}
{
    "url": "https://www.24chasa.bg/novini/article/6301455",
    "text": "В понеделник, 26 юни, в Германия ще бъде даден нов старт на процеса срещу 28-годишния Светослав Стойков – българинът, блъснал млада германка по стълбите на метрото във федералната столица Берлин, съобщава националният ежедневник Die Frankfurter Allgemeine Zeitung, цитиран от Фокус. В първия опит процесът бе спрян още преди четенето на обвиненията. Причината бе свързана с подозрения за пристрастие на един от съдебните заседатели, поради което съставът на съдебното жури бе изцяло подменен. Атаката бе извършена на 27 октомври 2016 г. в станция на метрото в Берлин: българинът от ромски произход, родом от Добрич, нападна в гръб млада жена, и с ритник в гърба я тласна по стълбите. В резултат беззащитната жертва получи тежки наранявания, включително счупена ръка. Властите успяха да идентифицират нападателя на жената чрез записи от охранителните камери, които бяха направени публично достояние. Германската полиция арестува 27-годишния Стойков, разпознат от случаен пътник в автобус, пристигащ в Берлин от Южна Франция. Той бе заловен при пристигането си в столицата на Германия. От Прокуратурата уточниха, че нападателят не е оказал съпротива при задържането му. В заповедта за арест на Стойков се уточняваше, че той е издирван за нанасяне на тежка телесна повреда. По-късно Прокуратурата повдигна обвинение за тежка телесна повреда. Ако бъде признат за виновен, българският гражданин може да бъде изправен пред присъда за лишаване от свобода от шест месеца до десет години.",
    "date": "26.06.2017 09:14",
    "title": "Дават нов старт на процеса срещу българина, ритнал жена в берлинското метро"
}
{
    "url": "https://www.24chasa.bg/novini/article/6301322",
    "text": "Британският министър-председател Тереза Мей ще представи плановете си за предоставянето на пълен статут за пребиваване на три милиона европейци във Великобритания, при условие, че Обединеното кралство получи същото предложение за британците в Европа, предава Daily Express, цитира \"Фокус\". Въпреки това, се очаква премиерът Тереза Мей да депортира европейците, които са обвинени в „сериозни“ престъпления, включително насилие, сексуални нападения, както и наркотрафик. Правителствените планове за ограничаване на миграцията ще направят по-трудно за осъдени граждани на ЕС да влизат във Великобритания.",
    "date": "26.06.2017 07:01",
    "title": "Тереза Мей може да депортира хиляди европейски престъпници"
}
{
    "url": "https://www.24chasa.bg/novini/article/6301324",
    "text": "Поне 11 души са загинали, а над 30 липсват, след потъването на кораб с 150 туристи, предава AFP, цитира \"Фокус\". Представители на правителството и местните власти все още не са заявили каква е причината за потъването на кораба в язовира Ел Пенол, близо до туристическия град Гуатапе. Към момента има 11 мъртви и „приблизително 30 липсващи“, заяви полицейският началник Хорхе Ернандо Нието. От Военновъздушните сили на Колумбия заявиха, че изпращат хеликоптер, който да участва в спасителните операции. Корабът „Алмиранте“, който е имал четири палуби, потъна в язовир на 68 километра от града Меделин.",
    "date": "26.06.2017 07:23",
    "title": "11 души са загинали, а над 30 липсват, след потъването на кораб в Колумбия (Видео и снимки)"
}
{
    "url": "https://www.24chasa.bg/novini/article/6301381",
    "text": "През юли ще бъде обявена обществената поръчка за предпроектно проучване за газов хъб \"Балкан\". Това съобщи във Варна началникът на управление \"Правно\" на \"Булгартрансгаз\" Владимир Малинов, който участва в работна среща за проекта, заедно с представители на комисията по енергетика в НС., предаде БТА. Той обясни, че \"Булгартрансгаз\" кандидатства за финансиране на предпроектното проучване и преди два месеца е подписан договора за предоставянето на безвъзмездната финансова помощ. Общият размер на обществената поръчка за предпроектното проучване ще бъде малко по-малко от 2 милиона евро, като 50 процента от тях се осигуряват от програмата за свързване на Европа, обясни Малинов. По думите му 920 000 евро е грантовото финансиране от ЕК. Нашето желание е възможно най-бързо да стигнем до сключване на договор и с изпълнителя да бъдат обсъдени всички възможни варианти и трасета за преминаване на газова инфраструктура през територията на страната с максимална утилизация на съществуващата такава, посочи Малинов. Той допълни, че очакванията са, че потреблението на газ в Европа поне в следващите 10 години да се увеличи или поне да се запази на сегашното ниво. Той коментира, че природен газ в хъба ще идва от всички възможни източници. Един от основните източници е руският природен газ, но също така газ от Каспийския регион - Азербайджан, Иран, както и от Средиземно море, обясни той. Не на последно място очакваме и резултатите от проучванията в акваторията на Черно море, както в българската, така и в румънската част и в концепцията за газовия хъб ние сме заложили значителни количества и тези два източника, заяви Малинов. Зам. председателят на комисията по енергетика в парламента Валентин Николов коментира, че целта на газовия хъб е България да не бъде заобиколена от т. нар. \"Турски поток\". По думите му 80 процента от компресорните станции на Балканите са съсредоточени в страната ни. Голямата част от тях са подменени. В момента правим реверсивна връзка с Турция, която да подпомогне процеса за диверсификация на трасета и източници, обясни Николов.",
    "date": "26.06.2017 07:30",
    "title": "През юли ще бъде обявена поръчката\nза проучването за газов хъб \"Балкан\""
}
{
    "url": "https://www.24chasa.bg/novini/article/6301335",
    "text": "Турската полиция разпръсна с гумени куршуми участници в годишния гей парад на площад Таксим, в центъра на Истанбул, ден след като властите забраниха проявата, предаде БТА.  Десет души бяха задържани, допълва вестникът. Полицията се намеси при сблъсък между група хора, които са против провеждането на парада, и един активист на ЛГБТ общността (лесбийки, гейове, бисексуални и транссексуални). Полицаите задържаха седмина противници на парада и трима от активистите, които се опитваха да се включат в шествие на Таксим, съобщава \"Хюриет дейли нюз\". Валийството на Истанбул обяви вчера, че няма да позволи провеждане на \"Парада на гордостта\" тази година заради опасения за \"сигурността на гражданите и туристите\" и за \"обществения ред\". Полицейски барикади, коли за контрол при безредици и автобуси бяха разположени в зоната на булевард \"Истиклял\" близо до площад Таксим, където ЛГБТ общността искаше да проведе шествието. Зоната около булеварда бе отцепена, а страничните улички бяха блокирани. Полицията създаде контролни пунктове, на които проверяваше минувачите и спираше онези, които изглежда, че имат нещо общо с парада, съобщават ДПА и АП. Най-малко 100 души се събраха в близкия квартал Джихангир, където биеха барабани и скандираха лозунги, съобщава АП. Както и в предишни години гей парадът предизвика заплахи от страна на крайнонационалистически групи. Крайнонационалистическата младежка организация \"Огнища Алперен\", която е свързана с религиозната Партия на великия съюз, заплаши, че ще попречи със сила на парада, ако властите не го направят. Организаторите на прайда обявиха, че не се отказват от провеждането му, тъй като имат право на \"мирни събирания\". \"Нашата сигурност ще бъде обезпечена чрез защита на правата на всички човешки същества, без дискриминация, и чрез защита на социалния мир. Нашата сигурност ще бъде обезпечена от признаването ни в конституцията, от осигуряването на правосъдие, равенство и свобода\", се посочва в изявление на организаторите на парада, цитирано от Асошиейтед прес. Те казаха на властите, че трябва да се занимават със заплахите към шествието, а не с ограничаването на провеждането му. Турското правителство твърди, че няма дискриминация срещу ЛГБТ общността и че сегашните закони защитават всички граждани. Властите твърдят също, че извършителите на престъпления на омраза са съдебно преследвани. От 2003 г. насам турските власти позволяваха провеждането на гей паради в Истанбул. На събитието през 2014 г. се събраха около 100 000 души. За трета поредна година обаче турските власти забраняват парада. През 2015 г. полицията разпръсна тълпата със сълзотворен газ и водни струи, след като шествието бе забранено в последния момент. През 2016 г. бе забранено след поредица атентати, за които бе обвинена \"Ислямска държава\" или кюрдските бунтовници. Организаторите на парада мислят обаче, че празненствата им са забранени заради съвпадението със свещения месец Рамазан и обръщането на Турция към консервативния ислям, отбелязва АП.",
    "date": "26.06.2017 07:30",
    "title": "10 участници в гей парада в Истанбул са задържани (Видео и снимки)"
}
{
    "url": "https://www.24chasa.bg/novini/article/6301341",
    "text": "Те имат 10-15 % изгаряния, но са на спонтанно самостоятелно дишане, съобщи пред   д-р Огнян Хаджийски от \"Пирогов\". Пострадалите имат и травми вследствие на взривната вълна. Те са паднали от 2-3 метра върху чакъл. Машинистите са контактни и ще бъдат наблюдавани и от травматолози. \"Бяха приети в задоволително състояне. Колегите във Велико Търново са си свършили работата\", каза д-р Хаджийски.",
    "date": "26.06.2017 07:39",
    "title": "Машинистите, пострадали след взрив, имат 10-15% изгаряния, дишат сами"
}
{
    "url": "https://www.24chasa.bg/novini/article/6301345",
    "text": "Млад мъж с фотоапарат тормози момичета по спирките в София, съобщи  . Той действа на оживени места. Застава очи в очи срещу жертвата си и навира камерата си в лицето й. Ако го питаш какво прави и защо, става агресивен и налита на бой, разказва едно от потърпевшите момичета. Мъжът изглежда спретнат на вид, има матова кожа и набола брада. В някои от случаите е нападал момичета и с удари. На едно от тях налетял на спирката на Попа. \"Поисках обяснение защо ме снима, а той ме удари и нарита. Засичала съм го да напада и друга жена на същото място\", разказа свидетелка. След сигнал в полицията от столично училище имало един задържан. В апарата му обаче не били открити снимки с порно съдържание и той бил пуснат без обвинение. Броят на нападнатите момичета е неизвестен, а агресията на \"фотографа\" продължава.",
    "date": "26.06.2017 07:45",
    "title": "Мъж с камера тормози момичета по спирките в София"
}
{
    "url": "https://www.24chasa.bg/novini/article/6301353",
    "text": "\"Преди да се намали границата за разплащания в кеш, трябва да се промени регулацията на банките, така че това да не пречи на чужденците у нас. Необходими са поне 2 неща - чужденците да могат да си откриват сметки много лесно и таксите по дебитните карти да са намалят\", каза пред   Владимир Каролев. \"В момента се подготвят драстични ограничения на плащанията кеш. Предлага се още от 1 август тази година в брой да се плащат до 5000 лв., а от 2019 г. всиччки плащания над 1000 лв. да са по банков път. Промяната чрез поправки в Данъчно-осигурителния процесуален кодекс бе приета преди дни на първо четене в НС.\", посочи той. В момента само чрез превод могат да се плащат суми над 10 000 лв. Според Каролев има рационалност в становището на Министерство на финансиите, че когато са по-високи разплащанията в кеш, това води до увеличаване на сивата икономика. Но е много рано за подобни промени. Тук идват да пазаруват много туристи, например от бившия Съветския съюз. Купуват си скъпи палта, часовници и др. и ограниченията може да им създадат проблеми докато са на почивка. Каралов каза, че с биткойни са \"занимават големите мафиоти\".",
    "date": "26.06.2017 08:07",
    "title": "Каролев за ограниченията на плащания в кеш: Да се намалят таксите на картите"
}
{
    "url": "https://www.24chasa.bg/novini/article/6300891",
    "text": "С тържествена церемония - по традиция в пленарната зала на Народното събрание, ще бъде финализирана тазгодишната кампания на “24 часа” “Лекарите, на които вярваме”. На 27 юни над 400 отличени лекари ще бъдат приветствани лично от председателя на парламента Димитър Главчев и от министъра на здравеопазването проф. Николай Петров - един от докторите, на които пациентите се доверяват. Пациенти включиха рекордно много лекари в новото издание на книгата “Лекарите, на които вярваме” - тя съдържа 409 имена. За първи път бяха номинирани и стоматолози. Освен че ще получат своите отличия, лекарите ще участват и в дискусия по най-болните проблеми в здравеопазването. “24 часа” прави допитване до хората - когато опрат до здравната система като пациенти, кои са най-острите проблеми, с които се сблъскват. Ще представим резултатите от това допитване по време на дискусията и ще търсим решенията с лекарите, на които хората вярват. В церемонията ще участват също депутати от комисията по здравеопазването, ръководството на здравната каса, представители на водещи болнични заведения, на браншови и пациентски организации, на бизнеса, медии. А новото издание на книгата “Лекарите, на които вярваме” ще бъде на пазара от вторник, 27 юни, търсете го по добрите павилиони за вестници и големите книжарници.",
    "date": "26.06.2017 08:10",
    "title": "Лекарите, на които вярваме, ще бъдат отличени на церемония в парламента"
}
{
    "url": "https://www.24chasa.bg/novini/article/6301343",
    "text": "\"Според нашите доказателства са извършени престъпления за изнудване. Извършваните дейности на практика са по поръчка на Марешки.\", заяви говорителят на главния прокурор Румяна Арнаудова във връзка с поисканите имунитети на тримата депутати - Веселин Марешки, Кръстина Таскова и Пламен Христов от ПП \"Воля\", пред . обясни Арнаудова. Основните срещи са били водени от Веселин Марешки, като на тях е обяснявал условията, които ако не приемели щял да ги \"фалира\". Кръстина Таскова, която се съгласи да даде имунитета си, коментира обвиненията, които ще бъдат повдигнати срещу нея и колегите й. \"В посочения период 2012-2015 г. бях бременна и след това  в майчинство, в останалото време работих при г-н Марешки в търговията на дребно, водих преговори с дистрибутори и клиенти. До повдигането на обвиненията друго не мога да коментирам, тъй като не съм запозната с детайлите по случая\", заяви тя.",
    "date": "26.06.2017 08:15",
    "title": "Арнаудова: Основните срещи със собственици на аптеки са били водени от Марешки"
}
{
    "url": "https://www.24chasa.bg/novini/article/6301367",
    "text": "Иракските въоръжени сили спряха голяма вълна от нападения на атентатори самоубийци от групировката \"Ислямска държава\" край Стария град на Мосул, заяви армията, цитирана от БТА.  Мишена на нападенията е бил квартал \"Хей ал Танак\" на запад от Стария град - последната крепост на джихадистите в Мосул. Това е първата вълна от нападения край Стария град, за която се съобщава, откакто преди седмица започна битката за отвоюване на историческия район от контрола на \"Ислямска държава\".",
    "date": "26.06.2017 08:23",
    "title": "Спряна е голяма атака на \"Ислямска държава\" край Стария град на Мосул"
}
{
    "url": "https://www.24chasa.bg/novini/article/6301379",
    "text": "Американски правителствени уебсайтове, много от които в щата Охайо, бяха атакувани от хакери, които отправиха послание, изразяващо подкрепа за терористичната групировка \"Ислямска държава\", предаде БТА. На уебсайта на републиканския губернатор на Охайо Джон Кейсик беше публикувано послание, в което се казваше: \"Ще ти се търси отговорност, Тръмп - на теб и на всички твои хора, за всяка пролята капка кръв в мюсюлманските страни.\" Посланието, оставено от хакерите, завършваше с думите: \"Обичам \"Ислямска държава\".\" Същото послание се появи и на правителствени уебсайтове в град Брукхейвън, щата Ню Йорк, и окръг Хауърд, щата Мериленд. Сред атакуваните правителствени уебсайтове в Охайо бяха интернет страницата на съпругата на Джон Кейсик - Карън Кейсик, Управлението за медицинска помощ, Управлението за реабилитация и изправление и Комисията за контрол на казината. Ръководителят на отдела за комуникации на Управлението за административни услуги на Охайо Том Хойт беше един от служителите, потвърдили атаката. \"Всички засегнати сървъри са изключени от интернет и ние разследваме как тези хакери са могли да обезобразят тези уебсайтове. Работим и с правоприлагащите органи, за да разберем по-добре какво се е случило\", каза той. Хакерските действия са част от кибертероризъм, засегнал правителства и корпорации по света.",
    "date": "26.06.2017 08:29",
    "title": "Хакери атакуваха правителствени \nуебсайтове в САЩ"
}
{
    "url": "https://www.24chasa.bg/novini/article/6301404",
    "text": "В България са останали много малко жени в детеродна възраст. 114 000 от тях са заминали в чужбина до 2010 г. и ще родят децата си там, съобщи пред   проф. Илона Томова. В Австрия, където раждаемостта доскоро е била по-ниска отколкото в България, нещата са стабилизирани, защото там има имиграция, каза Томова. Най-големият спад на раждаемостта у нас е регистирран през 1997 г.",
    "date": "26.06.2017 08:43",
    "title": "Жените в детеродна възраст у нас намаляват"
}
{
    "url": "https://www.24chasa.bg/novini/article/6301415",
    "text": "Монголия гласува днес на президентски избори в момент, когато има тревога заради корупцията и състоянието на икономиката, предаде БТА. Гласуването започна. Повечето избиратели очакват надпреварата да бъде между кандидата на управляващата Монголска народна партия (МНП) Миегомбо Енхболд и Халтмаа Батулга от опозиционната Демократична партия на Монголия (ДПМ). Но Сайнхуу Ганбаатар от Монголската народнореволюционна партия (МНРП) може да спечели достатъчно гласове, за да се стигне до балотаж след две седмици. Изборите се разглеждат като референдум за икономическата политика и ролята на Китай в развитието на Монголия. Президентските избори ще бъдат решаващ барометър за общественото мнение в момент, когато МНП се опитва да изведе Монголия от икономическа криза. И тримата кандидати обещават да измъкнат страната от кризата, да възстановят икономиката и да преоценят отношенията със съседите, включително Китай. Изборите се произвеждат на фона на твърдения за корупция, засягащи и тримата кандидати.",
    "date": "26.06.2017 08:49",
    "title": "Монголия избира президент"
}
{
    "url": "https://www.24chasa.bg/novini/article/6301363",
    "text": "Управляващата Албанска социалистическа партия печели парламентарните избори, показват резултати от екзит пол, цитирани от БТА. Според прогнозните данни социалистите на министър-председателя Еди Рама получават между 45 и 49 процента от гласовете, а опозиционната Демократическа партия на Албания - около 30 процента. Гласуването беше продължено с един час заради ниска избирателна активност. По данни на ЦИК към момента на приключване на гласуването в 20 ч. местно време (21 ч. българско време) избирателната активност е била около 45 процента - най-ниската от началото на века в Албания. Според прогнозните резултати социалистите вероятно ще спечелят мнозинство от 71-75 места в 140-членния парламент. Това би позволило на Рама да следва своята програма без сегашния по-малък партньор в управляващата коалиция - Социалистическото движение за интеграция, което печели около 19 процента от гласовете. Очаква се изборите да оформят отношенията на Албания с Европейския съюз. Страната е кандидат за член в общността, а Рама казва, че ако бъде преизбран, ще поиска Брюксел да започне официални преговори за присъединяване. Главният съперник на Рама - лидерът на демократите Лулзим Баша - възприе настроен срещу ЕС тон по време на кампанията, обвинявайки Брюксел в намеса във вътрешните работи на Албания. Очаква се официалните резултати да бъдат обявени днес.",
    "date": "26.06.2017 08:21",
    "title": "Прогнозни резултати: Социалистите печелят изборите в Албания"
}
{
    "url": "https://www.24chasa.bg/novini/article/6301429",
    "text": "През спешния детски травматологичен кабинет за тези 3 дни са преминали 200 деца, а 6 се налага да останат за лечение в болницата. Сред тях има и няколко със счупвания, резултат от игра на батут. Помощ в Спешното на болницата са потърсили над 1950, от които над 290 са останали за лечение. Това съобщиха от пресцентъра на УМБАЛСМ „Пирогов“, предаде \"Фокус\". В университетската болница се погрижиха и за 2-те деца на румънското семейство, които пострадаха при ПТП на АМ \"Хемус\" в неделя. 7-годишното момиче и 14-годишният й брат останаха в неврохирургията на „Пирогов\" заради комоцио, а майка им е с тях като придружител. Нощта е преминала спокойно и днес предстои да им бъдат направени високоспециализирани изследвания за доуточняване на състоянието им.",
    "date": "26.06.2017 08:56",
    "title": "200 деца са минали през травматологичния кабинет за 3 дни в \"Пирогов\""
}
{
    "url": "https://www.24chasa.bg/novini/article/6301370",
    "text": "Съжаляваме много за случилото се. Не знам какво да коментирам. Сбъркал е, ще направим всичко необходимо, каза със сълзи на очи преди  Лили Василева, майката на момчето, което бе заснето на бие коте с юмрук. Тя обеща, че семейството ще поеме разходите по лечението на котето. Тепърва ще се изяснява на какво се дължи агресията - на \"някакво моментно решение\" \" на лоша компания\" или нещо друго. Според варненци ако родителиет съдействат, проблемът може да се реши.",
    "date": "26.06.2017 08:25",
    "title": "Майката на детето от клипа с битото коте: Съжаляваме много"
}
{
    "url": "https://www.24chasa.bg/novini/article/6301375",
    "text": "Сирийското семейство Джабер, на което преди 4 месеца общината в Елин Пелин отказа регистрация, ще получи лични карти, съобщи  Сирийците благодариха и казаха, че след репортажите, отношението към тях се е променило. Най-накрая справедливостта възтържествува благодарение на четвъртата власт, каза преводачът на семейството. Джабер имат предложения за работа в Пловдив и Бургас. Затова сирийците нямада останат в Елив Пелин. Ще заминат в пловдивското село Кръстовица, където ще им дадат и жилище под наем. Машинни техници са и ще работят във фабрика там.",
    "date": "26.06.2017 08:27",
    "title": "Сирийците, гонени от Елин Пелин, ще получат лични карти"
}
{
    "url": "https://www.24chasa.bg/novini/article/6302405",
    "text": "24-годишен бургазлия се е удавил в Мюнхен и след три дни търсене тялото му е било открито, съобщиха негови близки. „Не знаем точни подробности за инцидента, но него вече го няма. Ужасно е, трагедията е голяма“, казаха познати на семейството на загиналия младеж Иван Боев, цитирани от  Днес се разпространиха съобщения в социалните мрежи, като профилите на близките му почерняха с траурни лентички: \"Хора, българи приятели! Обръщаме се към всички с зов за помощ да преберем един българин в Родината си.\" Иван е на 24 години и преди 3 дена се удави в едно езеро в Мюнхен в петък и днес беше открит.",
    "date": "26.06.2017 15:57",
    "title": "Бургаски младеж се удави в Мюнхен, близките му в шок"
}
{
    "url": "https://www.24chasa.bg/novini/article/6302415",
    "text": "Френският президент Еманюел Макрон и украинският му колега Петро Порошенко изразиха днес надежда за постигане на напредък в решаването на конфликта в Украйна след среща в Елисейския дворец, предаде Ройтерс, цитирана от БТА. И двамата президенти заявиха, че очакват нова среща на нормандската четворка (Германия, Франция, Украйна и Русия) да се състои в края на този или началото на следващия месец, преди срещата на високо равнище на Г-20, планирана за 7 и 8 юли. Порошенко заяви, че се чувства много по-оптимистично настроен след разговора с Макрон. Френският президент увери, че германската канцлерка Ангела Меркел споделя решимостта му за решаване на украинския конфликт. \"Франция няма да признае анексирането на Крим\" от страна на Русия, заяви Макрон, цитиран от Франс прес. \"Франция държи на суверенитета на Украйна в международно признатите й граници\", добави той. Френският президент съобщи, че на срещата на нормандската четворка ще бъдат обсъдени серия от предварителни условия за постигане на напредък като изтеглянето на всички сили в близост до границата, присъствието на Организацията за сигурност и сътрудничество в Европа (ОССЕ) или на международни сили, които да гарантират сигурността. Освен това е важно да се постигне напредък по въпроса за блокадата и размяната на затворници, добави Макрон. Порошенко също изрази очакване, че след срещата на нормандската четворка ще се постигне напредък по размяната на пленници, отбелязва ТАСС. \"Не трябва да свикваме да водим безрезултатни дискусии\", подчерта френският президент, цитиран от АФП. Той изрази надежда срещите да имат ясни цели и да постигат конкретни резултати, дори и тези резултати да изглеждат ограничени. Порошенко настоя за 24-часово присъствие на ОССЕ по фронтовата линия. Подписаното през февруари 2015 г. в Минск споразумение за прекратяване на огъня, целящо да сложи край на конфликта между силите на украинското правителство и проруските сепаратисти, не успя да спре артилерийския обстрел. И двете страни се обвиняват взаимно в нарушения на примирието, припомня Ройтерс. На съвместна пресконференция с Порошенко Макрон добави, че не е съгласен с позицията на държавния секретар на САЩ Рекс Тилърсън, според която враждебните действия в Украйна могат да бъдат решени извън рамката на споразуменията от Минск и каза, че не е виждал алтернативно предложение от САЩ. По думите му споразумението от Минск, прието от всички страни, остава основа за постигане на решение и то трябва да бъде приложено. Порошенко увери, че Киев е готов да изпълнява всички точки от споразумението от Минск, ако на териториите от Донбас, които не са под украински контрол, се спазва режим на сигурност. Порошенко благодари на Макрон и за подкрепата му за прилагането на Споразумението за асоцииране на Украйна с ЕС и подкани Франция към по-голяма активност на украинския пазар. Украинският президент каза, че вижда перспективи и за взаимно сътрудничество в областите на енергетиката и екологията. Лидерите на нормандската четворка може да имат разговор по конферентна връзка в най-скоро време, съобщи Дмитрий Песков, говорител на руския президент Владимир Путин. \"Тази възможност се обсъжда по дипломатически канали\", добави Песков, цитиран от ТАСС.",
    "date": "26.06.2017 15:57",
    "title": "Макрон и Порошенко обсъдиха опциите за решаване на конфликта в Украйна"
}
{
    "url": "https://www.24chasa.bg/novini/article/6302109",
    "text": "Паметникът на полковник Каварналиев ще бъде лакмусовата хартийка за истинските намерения на новото македонско правителство спрямо България. Това се посочва в изявление на директора на Националния исторически музей (НИМ) проф. Божидар Димитров, изпратено от НИМ и цитирано от \"Фокус\". Публикуваме пълния текст на позицията на проф. Димитров без редакторска намеса: \"На 23 юни се навършиха 104 години от героичната гибел на полковник Константин Каварналиев край Дойран. Но не в онези битки през 1916-1918 г., а през 1913 г. Както е известно, през Междусъюзническата война на 16 юни България влиза във войната в началото й (16 юни 1913 г.) само с две от петте си армии – Втора и Четвърта. А те са атакувани от целите гръцка, сръбска и черногорска армии. Съотношението на силите е неравно на всички бойни полета. Така е при Кукуш. Два български полка срещу шест гръцки дивизии. Полковете ни спечелват с люти сражения три дни, за да се изтегли мирното население на града. Но 15 български села и жителите им са изклани от гърците. Гръцката войска (42 000 войници) тръгва към Дойранския проход. Оттам смята по долината на Вардар да се съедини със сръбската и черногорската армии, вече почнали да ядат солиден кютек при Калиманци и Летово от българските части. Но българското командване няма резерви, те са далече на север. Затова „запушва” Дойран само с 3-та бригада на Трета балканска дивизия. Една бригада е два полка. Един полк – 1500 войници и офицери. Общо 3000 българи срещу 42000 паликарета. В яростни четиридневни боеве полковник Каварналиев разказва играта на гърците и те обезкървени спират настъплението. Два града (Дойран и Валаидово) и 20 села са спасени от опожаряване и избиване на населението им. В последните минути на боя Каварналиев е ранен. Смята се, че е лека рана. Но се оказва, че шрапнел е прерязал основна артерия в крака и полковника умира от кръвозагуба. Погребан е на хълм на бойното поле. През 1916 г. друга една армейска легенда полковник Борис Дрангов от Скопие, командир тогава на 9-ти пловдивски полк построява скромен войнишки паметник над гроба. Паметникът е взривен от сърбокомунистическите власти през 1966 г. Когато дойде демокрацията и в Скопие и правителството й подписа през 1996 г. Женевската конвенция за водене на война, НИМ започна възстановяването на българските войнишки паметници в Македония, бе възстановен и този паметник. Но той стоя дълго време (2-3 години) в двора на НИМ. Скопските власти не казваха нито да, нито не, въпреки че бяха разрешили възстановяването вече на десетина наши военни паметници (в Ново село, Мало Чичево, Бераци, Прилеп и др.). Извън официалните канали казваха, че няма никога да разрешат този паметник. Полковникът Каварналиев бил висш офицер, символ на агресивната българска империалистическа външна политика. В 2009 г. паметникът бе подарен от НИМ на Шумен (полковникът е роден в този град). След случая Каймакчалан и изявлението на Груевски, че България има право да възстановява военните си паметници, ако спазва македонското законодателство НИМ отново изработи паметника и съгласно въпросното законодателство подаде молба за монтирането му на хълма между Дойран и Валандово. Вече шести месец чакаме отговор. Сега молбата е при правителството Заев. Чакаме!\".",
    "date": "26.06.2017 14:19",
    "title": "Паметникът на Каварналиев бил лакмус за намеренията на Македония"
}
{
    "url": "https://www.24chasa.bg/novini/article/6301906",
    "text": "Млада жена е убита по жесток начин в петък в столицата, полицията е задържала извършителя в Созопол. Това стана ясно от думите на главния прокурор Сотир Цацаров по време на Национално съвещание на ръководството на МВР, съобщава „Фокус“. \"Поздравявам СДВР за изключително бързите и активни действия по разкриване на извършеното в петък изключително тежко и жестоко убийство в столицата, при което е убита млада жена и при което извършителят беше разкрит и задържан на територията на Община Созопол\", заяви Цацаров. Той добави, че в действията по разкриването на извършителя на престъплението активното са участвали и служители на ОДМВР-Бургас. По-късно днес административният ръководител на Софийска градска прокуратура Емилия Русинова и директорът на СДВР старши комисар Ивайло Иванов ще предоставят повече информация за престъплението на брифинг в Съдебната палата.",
    "date": "26.06.2017 12:27",
    "title": "Убиха жена по жесток начин в столицата, полицията задържа извършителя в Созопол"
}
{
    "url": "https://www.24chasa.bg/novini/article/6301691",
    "text": "На 23 юни 2017 година около 19:00 часа в с. Горник 39-годишен мъж от София и 41-годишен жител на селото отишли пред дома на 29-годишен мъж с цел саморазправа. Това съобщиха от ОДМВР-Плевен. Започнали да хвърлят камъни по къщата и счупили прозорец на една от стаите. Собственикът излязъл да защити имота си с нож тип \"мачете\", с който нанесъл два удара с тъпата страна на ножа по крака на столичанина, при което му е причинил средна телесна повреда, изразяваща се във фрактура на десен крак. Вещта, средство за престъплението, е предадена от извършителя с протокол за доброволно предаване и се намира на съхранение в Районно управление на МВР-Червен бряг. Снети са му обяснения. Пострадалият е транспортиран в клиника по ортопедия и травматология в Плевен. По случая е образувано досъдебно производство за престъпление. Уведомен е прокурор. Работа продължава разследващ полицай.",
    "date": "26.06.2017 10:57",
    "title": "Столичанин троши прозорец в с. Горник, собственикът му чупи крака с мачете"
}
{
    "url": "https://www.24chasa.bg/novini/article/6301456",
    "text": "Иранските власти арестуваха поне 50 души заподозрени във връзки с терористични групи, предава Arutz Sheva, цитира \"Фокус\".  Арестите бяха обявени един ден след като иранските охранителни сили заявиха, че са арестували членове на група близка до „Ислямска държава“.„ Арестите са извършени в провинция Керманшах. Иранските власти обвиниха регионалния си съперник Саудитска Арабия за терористичните нападения в Техеран, както и спонсорирането на терористични групи.",
    "date": "26.06.2017 09:15",
    "title": "Иран арестува 50 заподозрени във връзки с терористични групи"
}
{
    "url": "https://www.24chasa.bg/novini/article/6301452",
    "text": "Русия може да отзове посланика си във Вашингтон Сергей Кисляк, предава The Hill, цитира \"Фокус\". Сергей Кисляк се превърна в често споменавана личност относно скандала свързан с предполагаемата руска намеса на американските избори. Не е ясно кога посланик Кисляк ще бъде отзован от Кремъла, но американско-руският Бизнес съвет е подготвил прощално събиране за Сергей Кисляк на 11 юли. Представители на администрацията на президента Тръмп, включително главният прокурор Джеф Сешънс, бившият съветник генерал Майкъл Флин и първият съветник Джаред Къшнър, са в полезрението на органите, които разследват връзките на Доналд Тръмп с Русия. Всеки един от тях е имал контакти или срещи с руския посланик Сергей Кисляк.",
    "date": "26.06.2017 09:11",
    "title": "Русия може да отзове посланика си във Вашингтон"
}
{
    "url": "https://www.24chasa.bg/novini/article/6301418",
    "text": "\"Президентската институция запазва високо обществено доверие – 57% одобрение за дейността на Румен Радев, 12% не одобряват президента”, съобщи по Нова социологът Боряна Димитрова. Изследването на NOVA и „Алфа Рисърч” е проведено от 12 до 22 юни между 1024 души. То е първото на \"Алфа рисърч\" след встъпването в длъжност на третото правителство на Бойко Борисов. С ниска степен на доверие се ползва парламента. 39 на сто не одобряват работата на Народното събрание, а едва 15% я одобряват.  \"Забелязва се една умора от политическото противопоставяне\", заяви тя.  От изследването става ясно още, че 50% одобряват влизането на България в Шенген.  При рейтинга на политиците няма съществени изненади. На първо място по одобрение е премиерът Бойко Борисов – с 32.2%, следван от Красимир Каракачанов – с 28.4% и Корнелия Нинова – с 27.      „Президентската институция запазва високо обществено доверие – 57% одобрение за дейността на Румен Радев. Едва 12% не одобряват президента”. ",
    "date": "26.06.2017 08:59",
    "title": "Бойко Борисов е първи по рейтинг - 32.2%, следва го Красимир Каракачанов – с 28.4%"
}
{
    "url": "https://www.24chasa.bg/novini/article/6301448",
    "text": "Китай подписа споразумение за спиране на насърчаваните от държавата кибератаки срещу частния сектор в Канада, предава Reuters, цитира \"Фокус\". Споразумението бе постигнато по време на разговори в Отава между високопоставеният представител на Китайската комунистическа партия Ван Йонкин и канадския съветник по национална сигурност Даниел Жан. Новото споразумение се отнася само до икономическия шпионаж, който включва кибератаки с цел узнаването на корпоративни тайни, както и експроприирането на технология, но не възпира китайските власти от извършването на кибератаки срещу канадското правителство и армия.",
    "date": "26.06.2017 09:06",
    "title": "Китай подписа споразумение за спиране на кибератаките срещу частния сектор в Канада"
}
{
    "url": "https://www.24chasa.bg/novini/article/6301446",
    "text": "Българският президент Румен Радев изрази подкрепа за присъединяването на страните от Западните Балкани към ЕС, ако те отговарят на условията за членство, и отбеляза, че това ще подсили регионалната сигурност, пише гръцкият вестник \"Катимерини\", цитиран от БТА. Радев, който встъпи в длъжност като президент през януари, заяви, че посещението му в Гърция има символично значение. По време на първото си посещение в страна от региона, Радев отбеляза в интервю за \"Катимерини\", че визитата е \"важно политическо послание, изразяващо желание отношенията между двете страни да продължат да се развиват и задълбочават във всички сфери от взаимен интерес въз основа на споделените ценности\". Запитан за предишни разногласия между двете страни, Радев посочи, че е важно да се гледа напред. \"Миналото е ценен учител, но който гледа назад твърде често, се излага на риск да се препъне и падне\", заяви българският президент.",
    "date": "26.06.2017 09:09",
    "title": "Румен Радев подкрепи присъединяването на страните от Западните Балкани към ЕС"
}
{
    "url": "https://www.24chasa.bg/novini/article/6301447",
    "text": "Хирурзи от столична болница успяха с уникална операция да спасят живота на млад мъж, прободен с нож в сърцето, предаде В четвъртък през нощта – 22 юни, с екип на Спешна помощ в болницата постъпва 28-годишен мъж с прободна рана в областта на сърцето. След като беше свален от линейката, пациентът изпадна в клинична смърт, разказва проф. д-р Димитър Петков, началник на Клиниката по сърдечна хирургия в болница \"Св. Екатерина\". Започват незабавни реанимационни мероприятия и в това състояние пациентът е заведен в операционна зала. Опериран е веднага от екипа на проф. Петков и прободната рана е зашита. Въпреки масивната кръвозагуба от 3 литра в белия дроб и около сърцето, пациентът се възстановява сравнително бързо и вече диша самостоятелно и е контактен.",
    "date": "26.06.2017 09:07",
    "title": "Уникална сърдечна операция спаси живота на 28-годишен мъж"
}
{
    "url": "https://www.24chasa.bg/novini/article/6302672",
    "text": "Смятам, че ще успеем да спрем т.нар. алкохолни обиколки, защото има ясно разбиране, че не носят особени приходи и те са в сферата на сивата икономика. Туристите пият по заведения, без да им се издава касон бон. Няма фактури, няма плащания. Това каза вицепремиерът Валери Симеонов в предаването \"Лице в лице\" по Би Ти Ви. \"Рискът от алкохол и менте е много голям. \"Слънчев бряг АД\" си прави договорки с туроператорските фирми, да им води туристи на алкохолни обиколки. След като проведохме разговори с ръководството на \"Слънчев бряг АД\" имаше разбиране и от двете страни, че рисковете, хаоса, нарушенията, които се правят са в пъти по-големи, отколкото печалбата. Но не става въпрос за някакви крайни мерки\", категоричен бе Симеонов. \"Слънчев бряг си е изградил славата на купонджийски, алкохолен курорт. Там има и много супермаркети, от които да си закупиш евтин алкохол. Който иска да се напие може да го направи навсякъде. Няма да се прекъсне този стремеж за напиване, но поне да не се пречи на останалите туристи\", каза още той. \"Бяхме на проверка, за да уточним как КАТ ще действа в Слънчев бряг. Години наред там не са правени проверки. Търговците незаконно са си изкарали стелажите по тротоарите. Хаос е, трябва да се въведе ред. Навсякъде установихме нарушения\", добави Симеонов.",
    "date": "26.06.2017 17:30",
    "title": "Валери Симеонов: Навсякъде в Слънчев бряг установихме нарушения"
}
{
    "url": "https://www.24chasa.bg/novini/article/6302555",
    "text": "Затворник от Бобов дол поиска да излезе условно предсрочно на свобода, но съдът в Кюстендил му отказа. Ф. И. излежава присъда от 3 г. и 4 месеца за блудство с малолетно момче. Осъждан е общо 8 пъти, като 6 от присъдите му са били за престъпления по глава \"Разврат\" от НК и то основно с непълнолетни. Ф. иска да напусне затвора, като му остават още 1 г. и 2 месеца. Управата на затвора е била против, защото мъжът имал \"трайни нагласи за извършване на престъпления против половата неприкосновеност на малолетни и непълнолетни лица\". Престъплението, за което лежи за пореден път извършил на 27 април 2015 г. с 13-годишния син на свой първи братовчед. През деня пил с бащата и разбрал, че той ще пътува до болница в София. Вечерта отишъл при детето в дома му. Насила му свалил гащите, като го заплашил, че ще го убие. Започнал да го опипва, а през това време в апартамента се върнал бащата и заварил братовчед си със свалени панталони, а детето си голо. Бащата побеснял и започнал да налага насилника с кабел. След това с детето си отишли да се оплачат в полицията. ",
    "date": "26.06.2017 16:42",
    "title": "Отказаха предсрочна свобода на осъждан 6 пъти за блудство и разврат с деца"
}
{
    "url": "https://www.24chasa.bg/novini/article/6302418",
    "text": "Бившият Дом-паметник на БКП на връх Бузлуджа е строен със средства на целия народ и принадлежи на всички. Затова за него е необходимо национално решение, а държавата следва да го консервира и социализира, след което да получава приходи от него. Около това се обединиха участниците в днешната дискусия \"Бузлуджа - перспективи и проекти\", организирана от община Казанлък. Участваха областният управител на Стара Загора Гергана Микова, депутатите от ГЕРБ в региона Маноил Манев, Радостин Танев и Борис Кърчев, както и колегите им от ДПС Халил Летифов и от ОП Маргарита Николова. Кметът на Казанлък Галина Стоянова поясни, че общината иска да помогне на държавата да стопанисва паметника и дори може да го поиска и формално от нея. Досега това не било направено, тъй като според постановление на МС от 2011 г. \"чинията\" се предоставя на БСП, но тя доскоро дори не го беше поискала. \"Защо от 2011 г. досега тази партия не си взе паметника и защо не направи нищо за него\", попита депутатът Маноил Манев. От БСП в Казанлък и депутатите-социалисти бойкотираха дискусията с аргумента, че откакто имотът е одържавен през 1991 г. общината и областната управа са можели да спрат разрухата на върха, но не са го направили. Сега вече БСП води разовора на национално ниво и въпросът не може да се реши с местни дискусии, смятат социалистите. Арх. Георги Стоилов, който държи авторските права на паметника, съобщил, че не може да присъства на дискусията по здравословни причини. Младият архитект Дора Иванова, която има свой проект за консервацията и бъдещето на обекта, предупреди, че трябва да се бърза с решението, докато все още конструкцията на паметника е здрава и може да се укрепи. Мозаечните пана там обаче нямало да идържат още дълго. Големият туристически интерес към \"чинията\" е друга причина да се бърза, защото сега хората там не са в безопасност, каза тя. Областният управител на Стара Загора Гергана Микова съобщи, че в неделя от върха са изгонени двама души с алпиниско оборудване, които се готвели да изкачват паметника. Според МВР те били чужденци от азиатски произход. Гардове на частната охранителна фирма, която пази обекта със сигнално-охранителна техника, пак в неделя отстранили от \"чинията\" 5 човека, които проникнали незаконно в нея и спретнали оргия. Гергана Микова съобщи още, че годишно бившият Дом-паметник на БКП струва на държавата около 5 хиляди лева - разходи за охрана и местни данъци. Тя се обяви за това паметникът занапред да се преустрои така, че да обединява хората, както прави това Паметникът на свободата на съседния връх Шипка. Според проучване на казанлъшки медии, което е в началото си, около 50 процента от анкетираните искали обектът да остане държавен като музей на българската история, около 15 процента са склонни да го отстъпят на БСП, а 5 на сто са на крайното мнение \"чинията\" да бъде взривена, както мавзолея в София.",
    "date": "26.06.2017 16:02",
    "title": "\"Чинията\" от Бузлуджа - на държавата, отсече дискусия в Казанлък"
}
{
    "url": "https://www.24chasa.bg/novini/article/6302499",
    "text": "Британец потроши с джипа си две патрулки пред полицията в Търново. Инцидентът станал около 15.30 ч. Чужденецът връхлетял с тежката машина върху паркираните пред входа на Районното управление коли, в които за щастие нямало служители на МВР. Чулите трясъка дежурни изкочили и поканили авторът на катастрофата да излезе от колата. Британецът отказал да съдейства и е изваден със сила от автомобила. Отведен е в управлението за изясняване на случая. Униформените са изяснили, че е 69-годишен поданик на Кралицата, живеещ в село Емен. Тестван е с дрегер за алкохол, но пробата му е отрицателна. Взета му е и кръвна проба за наркотици, но резултатите още не са готови. Той обяснил първоначално, че видял котки на платното и свил рязко, за да не ги сгази",
    "date": "26.06.2017 16:26",
    "title": "Британец потроши с джипа си две патрулки пред полицията в Търново (Снимка)"
}
{
    "url": "https://www.24chasa.bg/novini/article/6302559",
    "text": "Стотици норвежци се мобилизираха, за да поправят странна скала с формата на пенис, която беше срязана от неизвестни вандали, съобщава Франс прес, предава БТА. Големият камък се беше превърнал в туристическа атракция и бе наречен \"пенисът на трола\". Туристи открили скалната канара да лежи в основата на стената, на върха на която се намираше досега в южната част на страната. Следи в скалата навеждат на мисълта, че тролският пенис е станал жертва на умишлен вандалски акт. Полицията води следствие по случая. За да бъдат отново съединени парчетата на геоложкото образувание, местен предприемач започна да набира средства в специален фонд. В понеделник близо хиляда щедри дарители се включиха в акцията \"Да изправим пениса на трола\" досега са били събрани около 160 хиляди крони /17 хиляди евро/.",
    "date": "26.06.2017 16:48",
    "title": "Норвежци събраха над 17 000 евро за поправката на скала с формата на пенис"
}
{
    "url": "https://www.24chasa.bg/novini/article/6302462",
    "text": "Иранският външен министър Мохамед Джавад Зариф призова в понеделник Европа да използва влиянието си, за да отслаби напрежението в Персийския залив, където Саудитска Арабия и нейните съюзници преустановиха дипломатическите си отношения с Катар, съобщава Ройтерс, цитирана от “Фокус“. Президентът на Иран Хасан Рухани изрази подкрепата си за Катар в конфронтацията със Саудитска Арабия, Обединените арабски емирства, Египет и Бахрейн, които обвиниха Доха в подкрепа на тероризма. В реч, изнесена в германската столица, Зариф подчерта, че страните, които обвиняват Иран или Катар в тероризъм, се опитват да избегнат поемането на отговорност за собствените си неуспехи при справянето с изискванията на собствения си народ. \"Един ден е Иран, а днес е Катар. Това е опит за избягване на отговорността, избягване на отчетност за този много фундаментален... провал на държавната система да се справи, да отговори на изискванията на нейното население\", подчерта иранският министър на външните работи.",
    "date": "26.06.2017 16:17",
    "title": "Иран призова Европа да помогне в овладяването на напрежението около Катар"
}
{
    "url": "https://www.24chasa.bg/novini/article/6302581",
    "text": "„Страхът на Борисов от президента Радев за реална борба с корупцията и подкрепата, която получава и от нас, да се стигне до край - да се водят разследвания и да се търси отговорност на политическия елит за всичките години на прехода, е това, което продиктува анкетната комисия в парламента за самолетите.” Това заяви лидерът на БСП Корнелия Нинова на пресконференция по повод намерението на управляващите да бъде направена анкетна комисия, която да провери фактите около решението за осигуряване на финансов ресурс за превъоръжаване на армията и избор на нов военен самолет, съобщиха от пресцентъра на БСП. „Крайно време е политически фигури, специалисти и професионалисти, не с думи, а с действия да доведат битката с корупцията по високите етажи до край. До тук бяха приказките”, каза Нинова. Тя добави, че анкетната комисия за президента Радев ще изглежда като „Борисов - 3”, разследва „Борисов – 2”. „На мен ми звучи като виц.” Тя обясни, че комисията, която е извършила подреждането на офертите за закупуване на въоръжение е назначена от кабинета „Борисов – 2” и министърът на отбраната му Ненчев. Нинова добави, че служебният кабинет не е взел окончателно решение, а само е разгледал подредбата на офертите. Тя припомни още, че на 23 юни в Брюксел, Борисов пред премиера на Швеция заявява, че започват преговори с „Грипен”. Вчера, седмица по-късно, ГЕРБ обявяват, че искат анкетна комисия със съмнения за корупция по това решение и с намек за натиск от президента. „Полицаите са в пълното си право да протестират и имат много основания за това. Надявам се да не спрат след днешното арогантно отношение на правителството към тях. Не приемаме премиерът Борисов да прехвърля отговорности, защото трима министри от ГЕРБ управляват години МВР –Цветанов, Бъчварова и сега Радев”, каза Нинова по темата за полицейските протести. Тя беше категорична, че състоянието на МВР в момента се дължи на техните промени в законите и най вече на реформата „Бъчварова”. По повод думите на министър Радев пред полицаите, че не иска да му се поставят ултиматуми, а аргументи за исканията им, Нинова прочете част от доклад, подписан от самия Радев и представен пред КСНС: „Необходимо е да се предвиди увеличение на основните месечни възнаграждения на служителите от МВР с процент, равен на съотношението на нарастването на МРЗ, спрямо базата от предходната година”, и иска 300 милиона лева, същият министър, който днес търси аргументи от полицаи. Нинова продължи с документа, подписан от министъра, според който: „Ограниченият бюджет ще доведе до непълно обезпечаване на структурите необходими за пълноценно изпълнение на функциите им. Трето, необезпечени са редица потребности, като доставка на леки автомобили, компютърна техника, програмни продукти, защитни средства, облекло, техническо оборудване и обзавеждане. За пресичане на престъпления против личността и собствеността на гражданите е необходимо отпускането на допълнителни финансови средства за командировки на служители, за гориво, консумативи техника и резервни части. Ограниченият бюджет на МВР ще доведе до непълно обезпечаване на реалните материални потребности на структурите, недостатъчното кадрово обезпечаване, включително дефицит на опитни кадри, водят до прекомерна натовареност на състава и компромиси в изпълнението и в контрола на дейността. Всички тези проблеми, свързани с недостатъчния административен капацитет, финансово и техническо осигуряване, както и ниското заплащане, имат за резултат демотивация на личния състав”, прочете част от документа Нинова. „Ето му ги аргументите, които днес той очаква от полицаите, подписани от него”. Лидерът на БСП посочи още и казаното от премиера, че на тях им било съдено да събират много пари и да плащат стари дългове, но понеже ги плащали, нямало пари за МВР. „Къде му е излишъкът от 2 – 3 милиарда лева, за който постоянно говори? Но в доклада пише още нещо: „Забави се и възлагането на обществени поръчки и големият брой неуспешни процедури по Закона за обществените поръчки, финансирани със средства на ЕС и други международни програми през 2017 г., може да доведе до неизпълнение на заложените в националните програми резултати. Особено висок е рискът от загуба на средства по проектите, финансирани в рамките на Механизма за спешно подпомагане”, това са онези 160 милиона лева, с които се хвали. Ето му ги парите. И неговият министър си признава, че не ги усвояват за МВР”, посочи Корнелия Нинова. Тя прочете и част от политическата програма на ГЕРБ, според която те обещават попълване на щата на разследващите полицаи с нови 2000 щатни бройки и осигуряване на още 6000 полицаи. Лидерът на БСП заяви, че днес на преговорите управляващите са обяснили, че това няма да стане, а че дори трябва да се съкращават хора в МВР, за да може да функционира структурата. Нинова припомни и, че след последното заседание на КСНС само тя изрази резерви по темата МВР, че нито ще има нови назначения в структурата, нито ще им бъдат увеличени заплатите, защото финансовият министър ясно е показал, че няма да отпусне средства за МВР. Лидерът на БСП добави още, че в протокола от КСНС е упоменато, че до 30 юни трябва да са разработени конкретни планове за попълване на недостига от личен състав, мерки за повишаване на неговата квалификация, мотивация и престиж. „Днес правителството обясни на полицаите, че и това няма да стане, затова казвам на полицаите да не спират, защото имат право. Носят едни униформи от пет години и имат заплати по 600 лева и си купуват кубинките. Какво искаме от тази система, да пази сигурността?”, заключи Корнелия Нинова.",
    "date": "26.06.2017 16:58",
    "title": "Нинова: Подкрепяме твърдо президента за разследване на политическия елит"
}
{
    "url": "https://www.24chasa.bg/novini/article/6302594",
    "text": "За пръв път жена, военнослужеща от Канада, води церемонията по смяната на кралския караул пред Бъкингамския дворец, съобщават Ройтерс и Асошиейтед прес, предава БТА. Високата чест се падна на капитан Меган Куото и на нейната военна част от Втори пехотен батальон \"Принцеса Патриша\", които бяха поканени във Великобритания за отбелязването на 150-ата годишнина от независимостта на Канада. 24-годишната Куото за пръв път посещава Лондон. Преди церемонията тя заяви: \"Опитвам се да изпълня воинския си дълг по най-добрия начин с нужното уважение. Всички ние сме изключително признателни за оказаната ни чест да бъдем част от караула на Нейно Величество!\"",
    "date": "26.06.2017 17:00",
    "title": "За пръв път жена води смяната на кралския караул пред Бъкингамския дворец"
}
{
    "url": "https://www.24chasa.bg/novini/article/6302593",
    "text": "Учение на силите за специални операции „Black Swan - 2017” ще се проведе от днес, 26 юни, до 22 юли на територията на трите държави - домакини на многонационалното учение „Saber Guardian - 2017” – България, Румъния и Унгария. „Black Swan - 2017” е първото от серията учения, свързани със „Saber Guardian -2017” и подпомага участниците да отработят и демонстрират интеграцията между силите за специални операции и конвенционалните сили за постигане на готовност за справяне с реални извънредни ситуации. Това съобщиха от пресцентъра на Министерството на отбраната. В България „Black Swan - 2017” ще се проведе на Учебен полигон „Ново село”, в базата за предно разполагане - Безмер, и в други райони на страната. От българска страна в учението ще участват формирования, личен състав и техника от бригада „Специални сили“ като тактическа група за Специални операции. Командир на тактическата група е подполковник Тодор Даков. От американска страна в учението ще участват военнослужещи от силите за специални операции на САЩ. По време на учението военнослужещите ще изпълняват задачи по военно подпомагане, специално разузнаване и провеждане на директни акции. Ръководството на учението се осъществява от компонентното командване на специалните сили, с участието на представители от държавите-домакини, разположено в Унгария.",
    "date": "26.06.2017 17:01",
    "title": "Започна първото от серията учения, свързани със Saber Guardian"
}
{
    "url": "https://www.24chasa.bg/novini/article/6302409",
    "text": "Лидерът на Партията на националистическото действие (ПНД) Девлет Бахчели заяви днес, че режимът на извънредно положение, въведен след опита за преврат в Турция през юли м. г., трябва да продължи, съобщи турската телевизия НТВ, цитирана от БТА. На 15 юли бе извършен нецивилизован опит за преврат. След пуча бе въведено извънредно положение, за да се премахнат последиците му. И сега извънредното положение трябва да продължи, каза лидерът на ПНД, която в последно време следва проправителствена линия. Той добави, че извънредното положение трябва да продължи за ефективната борба срещу терористите от Фетхуллахистката терористична организация (ФЕТО) и от Кюрдската работническа партия (ПКК). Според турските власти ФЕТО стои зад опита за преврат през лятото миналата година. Бахчели, който говори в централата на ПНД след празнуване по повод Рамазан байрам, за пореден път критикува \"похода на справедливостта\" на кемалистката Народнорепубликанска партия (НРП), предприет преди десетина дни от Анкара за Истанбул в знак на протест срещу присъдата от 25 години затвор на депутат от формацията. Няма нужда от подобно показно, каза Бахчели във връзка с протестния поход.",
    "date": "26.06.2017 17:05",
    "title": "Турски националисти: Извънредното положение трябва да продължи"
}
{
    "url": "https://www.24chasa.bg/novini/article/6302570",
    "text": "Швед, отвлечен през 2011 година в Мали от Ал Кайда е освободен и ще бъде върнат в родината си, предават от Външното министерство на Швеция, цитирано от telegraph.co.uk. \"За нас е изключителна радост да съобщим, че Йохан Густафсон е освободен и ще е върне в Швеция\", казват от Министерството на външните работи на страната.  Йохан Густафсон е отвлечен през ноември 2011 година в Тимбукту, в северната част на Мали, заедно с южноафриканеца Стивън Маккауън и холандеца Сияк Рийке.",
    "date": "26.06.2017 16:58",
    "title": "Швед, отвлечен от Ал Кайда през 2011 г. в Мали, е освободен (Видео)"
}
{
    "url": "https://www.24chasa.bg/novini/article/6302460",
    "text": "Съд в испанската столица постанови ексхумацията на останките на художника Салвадор Дали (1904-1989) във връзка с иск за установяване на бащинство, съобщиха световните агенции, цитирани от БТА. Мярката е свързана с необходимостта от провеждането на биологичен тест за бащинство, след като ищцата Пилар Абел поиска да бъде призната за дъщеря на живописеца. Салвадор Дали е роден на 11 май 1904 година. Той е един от най-известните представители на сюрреализма, като през дългата си творческа кариера творецът създаде стотици художествени произведения, включително илюстрации за книги, скулптури, картини. Дали почина на 23 януари 1989 година в каталунския град Фигерас.",
    "date": "26.06.2017 16:13",
    "title": "Испански съд постанови ексхумацията на останките на Салвадор Дали"
}
{
    "url": "https://www.24chasa.bg/novini/article/6302630",
    "text": "Мъж нападна слепи туристи на оживена търговска улица в стария град на Несебър. Кадрите от нападението бяха изпратени на  . На него се вижда как автомобил се опитва да си проправи път през туристите на улицата. Той подпира групичка хора с бели бастуни, които пресичат улицата. Тогава една от жените се обръща и удря стъклото на шофьорската врата. В този момент автомобилът спира, младият шофьор слиза от автомобила и я удря в главата.  Според информацията, предоставена от зрител, ударената жена е придружителка на туристите. Инцидентът е станал на 24 юни към 20:30 ч.",
    "date": "26.06.2017 17:09",
    "title": "Мъж напада група слепи туристи на оживена улица в Несебър (Видео)"
}
{
    "url": "https://www.24chasa.bg/novini/article/6302614",
    "text": "С изненадващо ниска присъда приключи преди минути в Бургаския окръжен съд делото за убийството на наркобоса Иван Попов-Костов. Извършителят Димитър Димитров Бабата влиза в затвора само за 4 години. Неочаквано магистратите решиха, че Димитров е убил не умишлено, а като е превишил правата си при неизбежна отбрана. Убийството на наркобоса Костов стана в Поморие на 15 ноември 2015 г. На излизане от заведението “Омара“ той бе пресрещнат от Димитър и двама негови авери. След спречкване между двете групи наркобосът бе прострелян с 9 куршума и издъхна на място. От прокуратурата, която днес поиска доживотен затвор за Бабата заявиха само, че ще внесат протест тъй като не са съгласни с определението на окръжните магистрати. ",
    "date": "26.06.2017 17:10",
    "title": "Изненадващо ниска присъда за убийството на наркобоса Иван Костов - само 4 г. затвор"
}
{
    "url": "https://www.24chasa.bg/novini/article/6302453",
    "text": "Властите в Индонезия наложиха забрана за пътуване на индонезийски бизнеспартньор на президента на САЩ Доналд Тръмп, след като той бе обвинен, че е заплашвал един от заместниците на главния прокурор, съобщиха официални източници в Джакарта, цитирани от Асошиейтед прес, предава БТА. Милиардерът Хари Таноесоедибджо няма да може да напуска Индонезия от 22 юни до 12 юли заради делото, по което той е разследван от криминалния отдел на Националната полиция, каза Агунг Сампурно, говорител на индонезийското бюро по имиграцията. Той добави, че забраната срещу бизнесмена може да бъде продължена, ако полицията поиска. 51-годишният магнат Таноесоедибджо, по-добре познат като Таное, проявява и политически амбиции, като се кани да се кандидатира за президент на Индонезия през 2019 г. Неговата компания планира да започне строеж на два курорта в Индонезия тази година, с които компания на Тръмп е свързана чрез споразумения за мениджмънт и лиценз. Според говорителя на Националната полиция Рикванто, Таное е обвинен, че м.г. е изпратил чрез текстови съобщения заплахи до Юланто - заместник на генералния прокурор по специалните престъпления, който е разследвал случай на корупция от 2009 г., свързан с мобилния оператор Мобиле-8, някога притежаван от Таное. Полицията смята да разпитва Таное по случая идната седмица. Според индонезийските закони отправянето на подобни заплахи се наказва с до 4 г. затвор.",
    "date": "26.06.2017 16:10",
    "title": "Наложиха забрана за пътуване зад граница на бизнес партньор на Тръмп"
}
{
    "url": "https://www.24chasa.bg/novini/article/6302663",
    "text": "В понеделник британският министър-председател Тереза Мей заяви, че тя иска да сложи край на тревогите на гражданите от Европейския съюз във връзка с тяхното бъдеще след Брекзит, обещавайки да защити правата им, съобщава AFP, цитирана от “Фокус“. „Ние искаме да останете“, беше категорична Мей. Междувременно лидерът на опозиционната Лейбъристка партия Джереми Корбин отбеляза, че планът на премиера да помогне на 3,2 млн. европейци, живеещи във Великобритания, е „прекалено ограничен и е прекалено късно“ за него. Освен това Корбин призова за нов подход към Брекзит.",
    "date": "26.06.2017 17:21",
    "title": "Тереза Мей към имигрантите от ЕС: Ние искаме да останете във Великобритания"
}
{
    "url": "https://www.24chasa.bg/novini/article/6302486",
    "text": "Хеликоптер на въоръжените сили на Босна и Херцеговина бе ангажиран днес в гасенето на пожар в планината Чвръсница в западната част на страната, съобщава Танюг, предава БТА. Службата за гражданска защита е поискала ангажирането на хеликоптер, тъй като пожарът е обхванал борови гори в непристъпна част на масива. През последното денонощие в района на градовете Чаплина и Мостар са избухнали пет пожара, които са потушени.",
    "date": "26.06.2017 16:31",
    "title": "Бушува голям пожар в Босна и Херцеговина"
}
{
    "url": "https://www.24chasa.bg/novini/article/6300920",
    "text": "Скромно, притеснително, много умно и възпитано дете. Той е Иван Иванов. Ученик е в 11-и клас в Американския колеж в София. Като всяко момче на неговата възраст Иван обича да прекарва време пред компютъра. Но не за да играе игри, а да разучава по научен начин функцията на интернета и дори сам да изобретява компютърна периферия. Започва да се занимава с информатика от 5-и клас. По това време той е ученик в Софийската математическа гимназия, където започва да посещава школата по информатика. “Това, което ме накара да започна с информатиката, беше моят интерес към технологиите и защото още от малък можех да боравя с компютър. Тогава беше по-трудно, защото бяха по-стари и Windows XP беше с малко по-неудобен интерфейс”, признава Иван. Момчето обяснява, че още от малко се радвал на “машината” и решил да опита дали и програмирането ще му хареса. Опитът взел, че се превърнал в страст главно заради учителя му от СМГ Явор Никифоров от СМГ. Иван поддържа контакт с преподавателя и до днес. След като започнал да ходи в школата по програмиране на Никифоров, осъзнал, че това му харесва и че иска да се занимава с информатика и занапред. Учи в СМГ от 5-и до 7-и клас, а след това отива в Американския колеж. “Избрах колежа, защото Единият е по стандартната българска система, която ни дава изключително много знания като количество, а в същото време американската ни учи на полезни навици най-вече за живота, а и за следване в чужбина. Нещо, което искам да направя другата година”, разказва момчето. В началото на годината Иван се класира 12-и на националната олимпиада по математика, което му дава право да участва в националния отбор на България. Като по-малък Иван участва и на състезания като “Кенгуру”, “Черноризец Храбър”. По информатика продължава да участва на националните състезания. “Преди две години започнах да се занимавам и с научна дейност в областта на информатиката, разработвайки проекти с ръководители от България. В края на тази зима бях класиран като представител в лятна програма. организирана от Масачузетския технологичен институт, която е на едно много престижно ниво”, доволен е Иван. Програмата, в която ще участва, включва разработването на научни проекти в рамките на шест месеца под надзора на водещи професори по информатика от цял свят. Накрая, когато проектите са готови, се представят и се избират победители. “Търси се решението да има голяма приложност, а самият ученик да има научен принос. Тоест обяснява още той. Иван има общо три медала по математика и пет по информатика. По математика може да се похвали с бронзов, сребърен и златен, а по информатика - златен, бронзов, сребърен от международния есенен турнир в Шумен, както и два сребърни от две младежки балканиади. Планът е след 12-и клас да следва компютърни науки, но не с идеята да стане програмист, а да се развива научно. “Това е една много бързо развиваща се сфера и постоянно излизат нови идеи, някои от тях биват развити, други не. Аз бих искал да допринеса с моя идея или да развивам чужди идеи, с което пак да допринеса към науката”, категоричен е 11-класникът. Планира да следва висшето си образование в Америка, защото смята, че там хората имат най-голяма възможност да се развиват в тази сфера. Насочил се е към университети като Масачузетския технологичен институт и други университети от Бръшляновата лига. На въпроса дали е мислил за Европа, Иван отговаря, че ако остане на Стария континент, е най-добре за него да учи в Кеймбридж. Вариант остава и Германия, но момчето все още не се чувства достатъчно подготвен с езика. Подготовката за американските университети все още продължава и Иван е на мнение, че трябва да направи още изпити, защото чрез тях преподавателите там преценяват колко е добра кандидатурата. “Гледал съм варианта и за България, но това, което е по-лошото тук и знам от приятели, е, че първите две години тук се учи математика. Тя е доста полезна и се учи навсякъде, но така не се развива толкова информатиката като предмет”, разказва Иван. Това, което ще му липсва, когато замине, е манталитетът на хората. Според него хората в България и в Европа са приятелски настроени и готови да си помагат. Страхува се дали и там това ще е така. “Има шанс да попадна на едни наистина добри хора, но и да се окаже, че обществото не е толкова приветливо, особено към чужденци”, страхува се Иван. Поради многото състезания а през малкото, което има, излиза с приятели или отново посвещава на компютрите, но този път към по-приложните програми. “Занимавам се с това да разучавам самата структура на интернет и други научни теми. Също така разучавам едни нови устройства от класа интернет, които представляват микрокомпютри, към които да връзвам сензори и с тях измервам някои от случващите се неща в стая”, разказва ученикът. На въпроса откъде намира информация как да борави с тях, той обяснява, че освен от инструкциите, с които върви устройството, той намира много информация в он- лайн форумите. “Това, което успях да направя преди около една година, беше да си направя собствен домейн и собствен мейл сървър. Това ми помогна да науча доста за самата структура на интернет и за начина, по който реално мейлите работят сега. Друго нещо е, че си бях направил нещо като интелигентна система за отключване и заключване на компютъра, с която можех просто с допира на една карта да отключвам и заключвам компютъра, подобна на тези, които се използват в градския транспорт”, разказва за откритията си Иван. Покрай изобретенията си момчето чете и много книги, свързани с технологиите. От художествената литература, признава, че най-силно впечатление му е направила “Винету” на Карл Май, чиито три тома изчита за едно лято. И двамата родители на Иван са биолози, но биологията не го е привличала никога. Въпреки това майката на момчето го е окуражавала да продължи да се занимава с математика и да следва мечтите си. Традицията в семейството обаче ще бъде продължена от малката сестра на момчето, която учи във Френската гимназия в София и иска да се занимава с биология.",
    "date": "26.06.2017 21:47",
    "title": "11-класникът Иван подготвя проекти за Масачузетския университет и обича “Винету”"
}
{
    "url": "https://www.24chasa.bg/novini/article/6302819",
    "text": "Холандски учени съобщиха за откриването на рядък метеорит, датиращ отпреди 4,5 милиарда години, предаде Франс прес, цитира БТА. Небесното тяло може да крие ценни данни за формирането на нашата Слънчева система. \"Метеоритите са много специални в това отношение, тъй като ние не разполагаме с толкова стари скални образувания на Земята\", заяви геологът Лео Кригсман от центъра за биологично разнообразие \"Натуралис\" в град Лайден. Метеоритът е с размерите на свит юмрук и тежи около 500 грама. Той бе пронизал с голяма скорост покрив в малкото градче Брук северно от Амстердам през месец януари. Въпреки старателните претърсвания на терена, други отломки от метеорита не бяха открити от местните жители. Тези малки космически камъни са много трудни за намиране, като през последните 200 години това е едва шестият метеорит, открит на територията на Холандия. Центърът в Лайден извършил задълбочени тестове върху небесното тяло, преди да обяви за неговото откритие в понеделник.",
    "date": "26.06.2017 19:15",
    "title": "В Холандия беше открит рядък метеорит"
}
{
    "url": "https://www.24chasa.bg/novini/article/6302844",
    "text": "Google обяви две нови функционалности в електронната пощенска услуга, която компанията предлага на своите потребители. Става дума за бутоните „Блокирай подател“ (Block Sender) и „Отпиши“ (Unsubscribe). И двата бутона са полезни и целят да направят прекарването ви в Gmail далеч по-приятно, предава  . Ако има човек, чиито писма не желаете да виждате, просто ще навигирате до падащото меню „Още“ в горния десен ъгъл на прозореца на писмото (до бутона за отговор) и оттам избирате „Блокирай подател“. Що се отнася до „Отпиши“, това е не по-малко полезна функция, която ще ви се стори доста полезна, ако сте се абонирали в миналото за новини от някоя компания или сайт, но вече не желаете да виждате.",
    "date": "26.06.2017 19:21",
    "title": "Gmail с два нови бутона"
}
{
    "url": "https://www.24chasa.bg/novini/article/6302737",
    "text": "175 лв. е задигнал Стефан Станев от двамата стопаджии, който качил, след като тръгнал към морето в нощта срещу събота.  Предният ден той убил приятелката си Виола Николова в София заради ревност. Пребил я зверски с винкел, преди да я заколи с нож. После тръгнал към морето и взел двойка. Качените от него стопаджии са 27-годишният софиянец Звездомир Щерев Ташев и 35-годишната Венера Димитрова Лазарова. Макар първоначално да бил любезен с тях, край ямболското с. Зимница Станев забил бокс в лицето на Ташев и задигнал портмонето му, в което имало 175 лв.",
    "date": "26.06.2017 18:21",
    "title": "Вижте снимки на красавицата, заклана от приятеля си, и на убиеца"
}
{
    "url": "https://www.24chasa.bg/novini/article/6302781",
    "text": "С протокол на едноличния собственик на капитала на \"Национален дворец на културата - Конгресен център София\" ЕАД министър Лиляна Павлова днес освободи от длъжност изпълнителния директор и член на борда на НДК Мирослав Боршош. Променен е и съставът на Съвета на директорите на НДК. Това съобщиха от пресцентъра на Министерство за Българското председателство на Съвета на Европейския съюз 2018. В момента се провежда заседание на новия Съвет на директорите. За негов председател ще бъде избрана Таня Милева, а за изпълнителен директор на НДК – Борислав Велков, досегашен председател на Съвета на директорите. Мотивите за смяната са, че е налице системно неизпълнение на указания, дадени от страна на едноличния собственик на капитала, както и системно неизпълнение на решения на Съвета на директорите. Също така действията на досегашния изпълнителен директор поставят под съмнение както доброто финансово управление на дружеството, така и е застрашено изпълнението на всички дейности по привеждането на сградата на НДК за нуждите на Председателството. Таня Милева е началник на кабинета на министъра за Българското председателство на Съвета на Европейския съюз 2018 г. Тя е магистър по право от Софийския университет „Св. Климент Охридски“, хоноруван преподавател по гражданско, търговско, трудово и осигурително право в СУ „Св. Климент Охридски“, автор на учебната дисциплина „Законодателни основи на консултантската и посредническата дейност”. Има специализации по инструменти за финансов инженеринг и европейска интеграция и европейско право. В периода 2002 – 2013 г. е била държавен служител в дирекции „Държавно юристконсулство“ и „Национален фонд“ в Министерство на финансите. В периодите 2011 – 2013 г. и 2014 – 2017 г. е била началник на кабинета на министъра на регионалното развитие и благоустройството. Новият изпълнителен директор на НДК Борислав Велков от 2011 г. професионално участва в изграждането, развитието, оперативното и стратегическото управление на водещите спортни, развлекателни и културни инфраструктури в България. През 2011 г. след откриването на \"Арена Армеец София\" се присъединява към управленския екип на залата като заместник-ръководител, отговорен за екипа, маркетинга, рекламата и организацията на събития. През 2012 г. специализира в EVMI (European venue management institute, базиран в Лондон и Франкфурт) изграждане, оперативно и стратегическо управление на зали, стадиони, конгресни и интегрирани инфраструктури. През 2013 г. става главен консултант по изграждането на „Арена Русе“, а по-късно и поема поста на главен мениджър на залата. Основател е на Асоциацията за насърчаване и развитие на спортната и развлекателна инфраструктура в България. Борислав Велков е оказвал експертна помощ при изграждането на „Арена Бургас“ (в строеж), „Арена Колодрум“ - Пловдив, Софийската филхармония и др. От 2011 г. досега е участвал пряко в организацията на повече от 200 събития от различен характер, много от които от висок международен ранг – международни конгресни, културни и фестивални прояви, световни и европейски спортни първенства. Провеждал е обучения и специализации в Ню Йорк, Мадрид, Дъблин, Лондон по различни процеси от управлението на конгресни, културни, развлекателни и спортни инфраструктури. От 26.05.2017 г. Борислав Велков е председател на експертно-консултативния съвет по управлението, наблюдението и контрола на дейностите по проектиране, преустройство и адаптация на основната сграда на НДК, създаден със заповед на Министъра за Българското председателство на ЕС през 2018 г.",
    "date": "26.06.2017 18:46",
    "title": "Павлова уволни шефа на НДК Мирослав Боршош, щял да провали председателството"
}
{
    "url": "https://www.24chasa.bg/novini/article/6302800",
    "text": "Полицията в Несебър разследва инцидент със слепи туристи, станал който според неофициални данни е от 24 юни. Гражданин, станал свидетел на случката, заснел видеоклип, който вече е иззет от полицията. На него се вижда как група туристи с бели бастуни пресича бавно главната улица в Стария град, когато отзад ги подпира автомобил с изнервен шофьор. Една от жените с куфарите се ядосва и блъска страничното ляво стъкло на водача. Това обаче още повече вбесява шофьора, той изскача и се нахвърля с юмруци върху нея. В този момент автомобилът тръгва на празен ход, биячът хуква и успява да го спре преди да се е блъснал в нещо. \"Иззети са камери от района, установява се самоличността на лицето от автомобила\", казаха от ОД МВР Бургас.",
    "date": "26.06.2017 18:54",
    "title": "Издирват шофьора, посегнал на слепи в Несебър, иззети са видеозаписи"
}
{
    "url": "https://www.24chasa.bg/novini/article/6302782",
    "text": "Министърът на регионалното развитие и благоустройството Николай Нанков заедно с председателя на УС на Агенция „Пътна инфраструктура“ инж. Дончо Атанасов направи днес оглед на участъци в ремонт на автомагистрала „Хемус“. Проверен бе и напредъкът при рехабилитацията на виадуктите, съобщиха от пресцентъра на МРРБ. По време на инспекцията стана ясно, че в петък ще бъде пуснато движението в дясната тръба на тунел „Ечемишка“. Така от този уикенд съоръжението ще бъде изцяло проходимо и времето за пътуване до морето по северната магистрала ще се съкрати.",
    "date": "26.06.2017 18:48",
    "title": "В петък пускат дясната тръба на тунел \"Ечемишка\""
}
{
    "url": "https://www.24chasa.bg/novini/article/6302775",
    "text": "В понеделник Върховният съд на САЩ се съгласи да изслуша правителството във връзка с обжалването на решението на съда от по-ниска инстанция, който блокира указа за имиграцията, пише The Hill, цитира \"Фокус\". Освен това съдът удовлетвори искането на правителството за частично възстановяване на действието на указа за забрана на пътуване, който засяга гражданите на Иран, Либия, Сомалия, Судан, Сирия и Йемен. Вследствие на това решение, на гражданите от тези държави, които нямат добросъвестни отношения с физическо или юридическо лице в САЩ, ще им бъде забранено да влизат в страната. Заповедта ще влезе в сила до 72 часа.",
    "date": "26.06.2017 18:33",
    "title": "Съдът в САЩ ще изслуша обжалването на Тръмп във връзка със забраната за пътуване"
}
{
    "url": "https://www.24chasa.bg/novini/article/6302736",
    "text": "Пъба на Анди Кауъл от градчето Сейнт Мери Ху в графство Кент бе първият във Великобритания, който получи пълноправен зоолиценз за екзотичната експозиция с редки животни в задния си двор, съобщава вестник \"Мирър\", цитиран от БТА. Кауъл стана собственик на заведението \"Фен бел ин\" през 2014 година и оттогава не спира да колекционира най-различни видове маймуни, африкански диви котки, лемури, соколи,сурикати,южноамерикански коати и др. Сега кръчмарят отвори своя частен зоопарк за публиката. След като се сдоби с лиценз, той ще има право да отглежда всякакви видове животни, стига да им предостави нужните заграждения. Кауъл заяви, че е готов да приеме в своя зоокът и опитомено лъвче, от което иска да се отърве по някакви причини неговият стопанин. Проектът на кръчмаря с екзотични животни му е струвал до днешна дата около 300 хиляди британски лири. Седмичните разходи по издръжката на животните и служителите в пъба възлиза на 700 паунда, което се равнява на 233 халби бира.",
    "date": "26.06.2017 18:15",
    "title": "Британски пъб се превърна в зоопарк"
}
{
    "url": "https://www.24chasa.bg/novini/article/6302816",
    "text": "Турският професор по ортопедия Джан Солакуглу, който загина на пътя Бургас-Малко Търново, в местността \"Айдар дере\" на 24 юни,  се  е блъснал последователно в два автомобила. Първият удар е бил челен, след което моторът с професора отскочил и се ударил в друг автомобил. И двете леки коли, в които рокерът се е разбил,  са с турска регистрация , съобщават от Областната дирекция на МВР в Бургас. и на 24 юни по обед. Катастрофата е станала около 13 ч., малко след Звездец, в посока Малко Търново. Медикът е управлявал мотоциклет \"БМВ JS 1200\". При завой навлиза в лентата за насрещно движение и се удря челно във \"Фиат Добло\" с турска регистрация, след което и в движещия се зад фиата автомобил \"Рено Флуенс\" също с турска регистрация. 55-годишният мъж издъхнал на място. Според осведомени турският ортопед е участвал в рокерски поход до България. В събота по обед професорът поел обратно към Турция. Същия ден в кървава катастрофа край Бургас загинаха още петима души, припомнят от полицията.",
    "date": "26.06.2017 19:08",
    "title": "Загиналият край Малко Търново турски професор се блъснал в две коли"
}
{
    "url": "https://www.24chasa.bg/novini/article/6302845",
    "text": "Категорично   Това написа Мирослав Боршош в официалния си профил във фейсбук, след като стана ясно по-рано днес, че е бил уволен от поста изпълнителен директор и член на борда на НДК от Лиляна Павлова. написа още Боршош.",
    "date": "26.06.2017 19:23",
    "title": "Уволненият Боршош: Отказвам да подписвам нови обществени поръчки под натиск"
}
{
    "url": "https://www.24chasa.bg/novini/article/6302921",
    "text": "Президентът на САЩ Доналд Тръмп написа днес в Туитър, че разследващите имат \"нула броя записи\", които да показват, че негови приближени са заговорничили с Москва в опит да се повлияе на президентските избори през 2016 г., съобщи Асошиейтед прес. Тръмп отбеляза също, че президентът Барак Обама не е предприел \"нищо относно Русия, след като е бил уведомен от ЦРУ за такава намеса\", защото е очаквал Клинтън да спечели\", предава БТА. Тръмп изглежда има предвид във в. \"Вашингтон пост\" за начина, по който администрацията на Обама е подходила към руските опити за влияние върху американските избиратели. Обама нареди разследване на руските действия и наложи нови санкции срещу Русия след изборите. Тръмп заключава, че след многомесечно дирене \"под лупа, те имат нула записи как хора на Тръмп заговорничат с руснаците. Няма никакви заговори и никакви обструкции. Аз трябва да получа извинение!\"",
    "date": "26.06.2017 19:27",
    "title": "Тръмп: Разследващите нямат записи на мои хора да заговорничат с Русия"
}
{
    "url": "https://www.24chasa.bg/novini/article/6302986",
    "text": "Правителството все още не е започнало преговори с трите потенциални фирми и съответно държави, които предлагат да предоставят такъв тип самолет за българските военновъздушни сили, заяви   секретарят по сигурност и отбрана на президента Стефан Янев, който беше министър на отбраната в служебното правителство на Огнян Герджиков. Оценката на офертите и класирането е направено от междуведомствена работна група, уточни Янев. Служебното правителство на практика валидира това класиране и дава възможност на следващото правителства да вземе решение с коя фирма или съответно държава да започне преговори. Военнотехническата експертиза не определя политическите разговори, които могат да бъдат проведени след това, уточни Янев. \"Първо да кажем ясно на нашите зрители, че сделка с Грипените няма. Правителството все още не е започнало преговори с трите потенциални фирми и съответно държави, които предлагат да предоставят такъв тип самолет, какъвто е нужен на българските военновъздушни сили. От гледна точна на решението, което е взето от служебното правителство, далеч не предопределя какво е процедурата от тук нататакък\", заяви Янев. Той уточни, че решението, което е било взето в рамките на мандата на служебното правителство просто валидира военната експертиза, която се произнесе на базата на дадените й правомощия от 43 НС. Решението на парламента е взето през юни миналата година. \"На базата на това прието решение е определена една пътна карта на проекта, която включва целия времеви диапазон по начина на подаване на офертите, начина на тяхното оценяване. В рамките на тази пътна карта и сроковете, които са заложени там, оценката на тези оферта беше направена от тази междуведомствена работна група, която направи класиране на офертите. След това служебното правителство със свое решение от април, на практика валидира това класиране, даде възможност на следващото правителства да вземе решение с коя фирма или съответно държава ще започне преговори. Стефан Янев уточни, че в рамките на тази пътна карта са поставени точни срокове. Срокът за предоставяне на писмата за искане на оферта до съответните държави и фирми е 13 декември, което предопределя срока за подаване на документите да е 13 март. В резултат на искане на една от държавите този срок е удължен с три седмици. След тези три седмициработната груба на базата на критериите в пътната карта оценява офертите - 1,2,3. Ние валидирахме военнотехническата експертиза, която казва, че класирането е по отчетени параметри - технически, времеви, бойни. Решението на това правителство далеч не определя с кого да започнат преговорите, уточни Янев. \"С това решение на служебното правителство по никакъв начин не се забавя процесът и не се предопределя кой е победителят в конкурса и с кого да се преговаря. Напротив то дава пълна възможност на сегашното правителство да вземе решение с кого да преговаря\", каза Янев. По думите му класирането е направено от комисията, която работи в рамките на служебното правителство по пътната карта, която е подготвена от предходното правителство. Това са сложни преговори, които отчитат множество параметри и изискват много време. \"Имайки предвид, че в сегашният бюджет за отбрана няма пари за модернизационни проекти, но в националния бюджет има отделен ред, в който е казано, че съществуват едни пари, които биха могли да бъдат първоначалната вноска за инвестиционен модернизационен проект. Ние от служебното правителство се опитахме да дадем хоризонт на редовното правителство да приключи тези преговори до края на годината, за да използва този финансов ресурс\", допълни Янев. За да се премахнат съмненията, че комисията може да работи под натиск, той обясни, че данните се предоставят в таблица и няма възможност за бъдат манипулирани и да се търси начин за патронизиране на една от държавите и ощетяване на други. \"Военнотехническата експертиза не определя политическите разговори, които могат да бъдат проведени след това. От тук нататък полето е в политиците, те да решават с кого да преговарят.\", каза Янев На въпрос защо една от фирмите е дискфалифицирана, Стефан Янев заяви, че думата дискфалификация не е съвсем коректна, защото офертата за МИГ-овете реално е класирана. Те са класирани на трето място, защото има показатели, като времеви хоризонт на доставка и начин на плащане, които излизат извън параметрите на инвестиционния проект. На въпрос за призивите на ГЕРБ за съставяне на анкетна комисия, Янев отговори: \"Всичко, което е направено в мандата на служебното правителство, е в изпълнение на решения, взети от предишното правителство, от април 2016 г. с предложението за този проект за инвестиционен разход, след това прието от НС през 2016 г. Тоест дейността на тези комисии и решения са в рамките на тези решения, тоест в момента, ако НС прави анкетна комисия, ще излезе, че НС проверява работата на предходния парламент.\"",
    "date": "26.06.2017 19:30",
    "title": "Стефан Янев: Сделка с \"Грипените\" няма"
}
{
    "url": "https://www.24chasa.bg/novini/article/6302926",
    "text": "Четиридесет и четири души са били задържани по време на шествие в Истанбул вчера в защита на правата на ЛГБТ общността (лесбийки, гейове, бисексуални и транссексуални), което бе забранено от местните власти, предаде Асошиейтед прес, като се позовава на Анадолската агенция. Анадолската агенция посочва, че сред задържаните вчера са 20 души, които са \"реагирали срещу\" шествието. Миналата седмица ултранационалистически и религиозни групи отправиха заплахи, че ще попречат на гей парада, предава БТА. Организаторите съобщиха, че 27 души, които са се опитали да се включат в забраненото шествие, са били задържани, включително двама малолетни и датски активист. След разпит те са били освободени. Полицейски барикади, коли за контрол при безредици и автобуси бяха разположени в зоната на булевард \"Истиклял\" близо до площад Таксим, където ЛГБТ общността искаше да проведе шествието. Полицията използва също сълзотворен газ и гумени куршуми срещу участници в гей парада. Валийството в Истанбул забрани \"Парада на гордостта\" за трета поредна година, изтъквайки съображения за сигурността и обществения ред.",
    "date": "26.06.2017 19:33",
    "title": "44 задържани на гей парада в Истанбул (Снимки)"
}
{
    "url": "https://www.24chasa.bg/novini/article/6302965",
    "text": "Бивш бразилски министър бе осъден на над 12 години затвор за корупция в рамките на голямо корупционно разследване, свързано с държавната петролна компания Петробраз, предаде Франс прес, цитира БТА. Антонио Палочи бе министър на финансите на президента Лула да Силва в периода 2003 г.-2006 г. и началник на кабинета на Дилма Русеф през 2011 г. По това време той беше една от най-влиятелните личности в Партията на трудещите се. Палочи получи 12 години и 2 месеца затвор за пасивна корупция и пране на пари. Министърът, който се призна за виновен, бе обвинен, че е замесен в отклоняване на над 10 милиона долара обществени средства, с които са били финансирани предизборните кампании на бразилски политици и в участието в договаряне на подкупи между бразилска компания и партийни представители. Когато стана министър на финансите през 2003 г., Палочи успя да възстанови икономическата стабилност на Бразилия и да успокои пазарите, че на власт е дошъл Лула да Силва, който е бивш синдикалист. През 2006 г. обаче Палочи трябваше да подаде оставка заради скандал с нарушаване на банкова тайна. През 2011 г. той стана ръководител на правителството на Русеф, но подаде оставка заради обвинения за незаконно обогатяване.",
    "date": "26.06.2017 19:55",
    "title": "Бивш бразилски министър получи над 12 години затвор за корупция и пране на пари"
}
{
    "url": "https://www.24chasa.bg/novini/article/6302993",
    "text": "Великобритания трябва да покаже повече „амбиция“ и „яснота“, отколкото има в предложенията, направени в понеделник, относно правата на гражданите на Европейския съюз след Брекзт, заяви основният преговарящ за блока Мишел Барние, предава AFP, цитира \"Фокус\". „Целта на ЕС по отношение на правата на гражданите е: постигане на същото ниво на защита, каквото се гарантира и от правото на ЕС. Необходими са повече амбиция, яснота и гаранции, отколкото беше показно в направеното от Обединеното кралство днес предложение“, подчерта Барние.",
    "date": "26.06.2017 20:10",
    "title": "Барние: Необходимата е повече яснота относно правата на гражданите на ЕС след Брекзита"
}
{
    "url": "https://www.24chasa.bg/novini/article/6302998",
    "text": "Учителката от Софийската професионална гимназия по туризъм, която беше нападната и ритана от свой ученик, няма да се върне повече в клас. Тя все още е в болничен, но казва, че психическата травма е твърде голяма. На 20-и юни малко след шестия час Богомилка Николова е в учителската стая. 17-годишният Марин е на разговор с класната му, педагогическия съветник и майка му. Поводът – изблици на агресия. След срещата,Марин нахлува в учителската стая. \"Аз бях с гръб, в един момент усещам силен удар и решавам, че падат шкафове, а той ме рита с крак и ме праща на 2 метра от мястото, където съм. Започна да взима столове, да удря по масите, да крещи нецензурни думи, замахва с един стол към мен, колежката отби стола и той ми падна на крака, ако я нямаше колежката той щеше да ме убие\", сподели пред камерите   Богомилка Николова. Ученикът вече е с две обвинения – за нанасяне на лека телесна повреда и за хулиганство, а училището все още не му е наложило наказание. И двамата обаче най-вероятно няма да се върнат в това училище. \"Ще се върна в училище само при условие, че той получи адекватното наказание и не е вече в това училище, аз не мога да се върна и да преподавам на ученик, който искаше да ме убие\", обясни Николова.",
    "date": "26.06.2017 20:17",
    "title": "Учителката, нападната от ученик: Ритна ме и ме прати на 2 метра (Видео)"
}
{
    "url": "https://www.24chasa.bg/novini/article/6302946",
    "text": "    Софтуер ще спира техническия преглед на кола, ако е неизправна. Изпълнителна агенция “Автомобилна администрация” има намерение от 1 януари 2018 г. да е готова системата, която да следи прегледите, заяви пред “24 часа” шефът на ведомството Красимир Калайджиев. В интервю за вестника в понеделник екоминистърът Нено Димов заяви, че работна група от няколко министерства подготвя законови промени, като целта е колите без катализатори да се спират от движение. Димов каза още, че пунктове за технически прегледи, които пускат такива коли, ще остават без лиценз. Проблем имало и при първоначалната регистрация в КАТ, защото не навсякъде имало уреди за измерване на отделяните газове. Амбицията на автомобилната администрация е да се изгради система, която да свърже пунктовете и да дава информация в реално време, когато автомобил влезе за преглед. “Ще има връзка с основните уреди - стендът за спирачки, газанализаторите и димомерите Когато при прегледа на кола нещо не е наред, централният софтуер ще блокира възможността за разпечатването на документа за преминат преглед и в самия пункт”, обясни Калайджиев. Има вариант в център в автомобилната администрация да се подава специален сигнал, който да показва, че преглежданият автомобил не е редовен, или в отделна колонка в края на деня да се дават нередовните коли. Кой вариант ще се избере, още се обсъжда. В момента се разработват условията, на които трябва да отговаря този софтуер. И в момента има норми за отделяните вредни емисии от автомобилите, но те са усреднени. “В бранша на проверяващите има и шега, че и нафтова печка да пуснеш на преглед, ще мине Предстои транспониране на евродиректива с по-високи изисквания за емисиите, което ще става поетапно от 2019 г.”, обяснява Калайджиев. В момента пунктовете за технически прегледи се проверяват от експертите на “Автомобилна администрация” по сигнали и на случаен принцип. Отива се на място и се прави анализ на данните в компютъра от направените прегледи. В останалото време пунктовете не се наблюдават и има възможност данните да бъдат манипулирани. Така авгомобил, който не отговаря на стандартите за емисии, може да мине без проблем. Специалистите на ДАИ могат да изискат някоя кола за повторна проверка. Но когато видят, че идват контрольорите, пунктът затваря, коментира Калайджиев. На година се спират права за прегледи на 12-15 пункта при 1000 в страната, уточни той. С новата система контролът ще е в реално време и ще се затегне. Важна е и проверката на пътя. За камиони и автобуси това е задължение на автомобилната администрация, а за леките коли - на КАТ. ДАИ има 17 мобилни лаборатории, но не всички са оборудвани с газанализатори и димомери. За София те са два. Като държава сме разпуснали входа на автомобили без катализатори. Те минават през първоначалната регистрация, излизат на пътя и чак една година след това е редовният технически преглед, казват експерти. Допуска се, че половината от автопарка в България е от коли без катализатори. Това са леките автомобили на възраст между 15 и 20 г. В Пътна полиция се прави първоначален контрол за техническа изправност на автомобилите при регистрацията им, заявиха от МВР. Тогава се следи и за вредни емисии от колите. техниката обаче е амортизирана и се нуждае от подмяна, става ясно от работно съвещание между МВР и Министерството на транспорта от 22 май т.г. Работи се и по въвеждане на централизирана система за контрол на вредните газове още при регистрацията. Обсъждали се и варианти за контрол на пътя дали автомобилите имат катализатори, но още не е изработен ясен механизъм за това. Автомобилните катализатори се монтират първо в Америка, където впоследствие стават задължителни. В Западна Европа екологичните устройства се появяват през 1986 г., като 7 години след това стават задължителни за страните в ЕС. От 2007-а в германските градове влиза забрана за движение на автомобили, които не са оборудвани с катализатор. В момента има санкции в повечето европейски мегаполиси. Автомобилният катализатор е част от изпускателната уредба за изгорелите газове. В конструкцията на катализатора има химически вещества (катализатори), които стимулират реакция между съдържащите се в изгорелите газове вещества, при което сами не се изхабяват. Катализаторите действат, като стимулират редица химически реакции около металния, обикновено платинен, корпус. Азотните оксиди се превръщат в азот и кислород, въглеродният оксид се превръща във въглероден диоксид, а неизгорелите въглеводороди – във вода и въглероден диоксид. Благодарение на този процес можем да се радваме на много по-чист въздух. Автомобилният катализатор най-често представлява цилиндър от висококачествена стомана. Състои се от изолационен материал и керамична решетка, наречена “пита”, покрита със слой химическо вещество, съдържащо някои благородни метали (платина, паладий, родий). Именно заради това екологичното устройство е обект на интерес от крадците, а като нов катализаторът струва поне 1000 лева. Катализаторите са два вида - керамични и метални, които се монтират при колите с по-мощните бензинови двигатели, или при наличие на малко пространство близо до двигателя се използва метално фолио вместо керамична пита. Въпросното фолио се произвежда от неръждаема стомана и също е покрито с фин слой от благородни метали. В процентно съотношение металните катализатори заемат не повече от 10% дял спрямо общото произведено количество. Най-честият причинител на повреди по катализатора е използването на бензин, сдържащ олово. То се наслоява по катализатора, запушва порите на “питата” и намалява пропускливостта на цялата изпускателна система на автомобила. Попадналото в изпускателната система гориво се възпламенява и води до драстично повишаване на температурата, което води до прегаряне и невъзвратимо увреждане на “питата”. Голямо количество масло в изгорелите газове също може да доведе до повреда. ",
    "date": "26.06.2017 20:45",
    "title": "Софтуер ще спира преглед на кола, ако е неизправна"
}
{
    "url": "https://www.24chasa.bg/novini/article/6303030",
    "text": "В понеделник германският министър на външните работи Зигмар Габриел заяви, че Украйна и подкрепяните от Русия сепаратисти нарушават споразумението за примирие в източната част на страната и че би било трудно кризата да се разреши в краткосрочен план, предава Ройтерс, цитира \"Фокус\". „Много е трудно да се намери решение след толкова много години“, подчерта Габриел. „Разбира се, ние се опитваме, но не изглежда, че има краткосрочно решение на трудната ситуация в региона“, обясни министърът. Той уточни, че подкрепя продължаващите усилия на Нормандската група, включваща Германия, Франция, Украйна и Русия, за разрешаване на кризата, но наблюдателите от Организацията за сигурност и сътрудничество в Европа не са оптимистично настроени.",
    "date": "26.06.2017 20:45",
    "title": "Според Германия ситуацията в Украйна е „много трудна“"
}
{
    "url": "https://www.24chasa.bg/novini/article/6303042",
    "text": "Най-малко 376 са журналистите, които са били нападнати по време на протестите във Венецуела заради опитите си да отразят случващото се. Това съобщи днес Националният профсъюз на работещите в пресата в страната (SNTP) в профила си в \"Туитър\",  \"От 31 март до 24 юни бяха извършени нападения срещу 376 пресжурналисти... В 60,5% от случаите Националната гвардия носи отговорност за проявата на насилие\", уточниха от профсъюза като добавиха, че още 33 медийни представители са били незаконно задържани. В момента Венецуела се нарежда на 137 място от общо 180 държави по свобода на медиите според „Репортери без граници”. Припомняме ви, че в момента Венецуела навлиза в третия си месец на мащабни антиправителствени протести, съпроводени от хаос и човешки жертви. За това време жертви станаха повече от 74 човека (според някои НПО-та те дори надвишават 80.), а над 1, 4 хил. граждани пострадаха. Още 3,2 хил. човека бяха задържани от полицията, като близо една трета от тях все още се намира в ареста. Причините за масовите демонстрации са последните решения, които обостриха и без това тежкото политическо състояние на Венецуела. Сред тях са опитът на Върховния съд да изземе законодателните функции на водения от опозицията Конгрес - единствената институция в страната, която не е под контрола на президента Николас Мадуро и приближените му. Освен това венецуелските власти наложиха забрана на опозиционния лидер Енрике Каприлес, с която той бе лишен от правото да заема обществена длъжност в следващите 15 години и по този начин бе възпрепятстван да участва в общите изборите следващата година. Последната искра, запалила бунтовете бе желанието на държавния глава да създаде нова конституция, която обаче да бъде написана от орган на \"народа\", заобикалящ водения от опозицията Конгрес. Президентът Мадуро допълнително разпали агресията на протестиращите като предложи промените в конституцията да бъдат взети без да бъдат гласувани от венецуелците. ",
    "date": "26.06.2017 20:56",
    "title": "Почти 380 журналисти за били нападнати по време на протестите във Венецуела"
}
{
    "url": "https://www.24chasa.bg/novini/article/6302928",
    "text": "Лидерът на “Воля” и зам.-шеф на парламента Веселин Марешки е разследван и като тартор на банда, рекетирала аптекари, за да им завземе бизнеса, научи “24 часа”. Главният прокурор Сотир Цацаров поиска да бъдат свалени имунитетите на трима депутати от “Воля” начело с Марешки за изнудване на 7 собственици на аптеки в петък. Според разследването от есента на 2012 г. до края на 2015 г. във Варна, Добрич, Видин, Плевен и София Марешки е заплашвал аптекари. Искал да ги принуди да прехвърлят бизнеса си на негови фирми или да се махнат от пазара на лекарствата. Освен това политикът е притискал конкурентите си с Изпълнителната агенция по лекарствата. По заръка на Марешки агенцията отнела 13 лиценза на аптеки. Целта на варненския бизнесмен била да се превърне в монополист. Съпартийците му от “Воля” Пламен Христов и Кръстина Таскова сами си дадоха имунитетите. С бронята на Марешки най-вероятно ще се занимава парламентът. Обвинения все още не са им повдигнати. Разследването е започнало през 2014 г. във Варна. Прокурорите уловили заплахите към аптекарите чрез СРС по друго дело срещу Марешки. Политикът е подсъдим за рекет и побой над общински съветник. Преди дни Върховния касационен съд разпореди делото да се разгледа от окръжния съд във Варна, а не в Софийския градски. Веднъж вече спецпрокуратурата е разследвала Марешки и колегите му за престъпна група, но доказателствата за това били оскъдни. Така делото попаднало при спецзвеното “Антикорупция”, чийто шеф е Румяна Арнаудова. Източници на “24 часа” обаче обясниха, че папките са на път да минат пак в спецобвинението и Марешки да бъде обвинен за шеф на банда наесен. “Предстоят разпити на повече от 80 души обясни Арнаудова. Кръстина Таскова каза пред БНТ, че през 2012-2015 г. била в майчинство. Работата ѝ с Марешки била свързана с разговори на вносители на лекарства. “Действията на прокуратурата са опит за сплашване”, допълни тя.",
    "date": "26.06.2017 21:03",
    "title": "Разследват Марешки и за бос на банда"
}
{
    "url": "https://www.24chasa.bg/novini/article/6302920",
    "text": "Всички министри са успели да изпълнят поставения от премиера Бойко Борисов срок и да предадат доклади какви административни услуги предоставят ведомствата им на гражданите и бизнеса и какви хартиени документи им изискват. В сряда Борисов им постави срок това да е свършено до понеделник, за да се прецени как администрациите да изискват документите помежду си. Имаше и заплахи за наказания за министри, които не изпълнят задачата. Повечето доклади са били предадени още в петък. Това обаче наложило служители от Министерския съвет и Държавна агенция “Електронно управление” да пресяват в събота и неделя къде има дублиране на бележки и кои услуги могат да бъдат облекчени. Причината е за работния уикенд е, че до сряда се иска обобщен доклад за заседанието на Министерския съвет. Той ще бъде представен от вицепремиера Томислав Дончев. Той трябва да предложи кои документи да отпаднат веднага, а администрациите да си ги обменят по електронен път. Друг списък ще се направи с тези ненужни бележки, които чиновниците ни искат, но за чието отпадане трябва промяна в съответните закони. Първоначално обменът на информация ще става през система на Държавната агенция “Електронно управление”, а до 2 г. това трябва да става и изцяло по електронен път. Министерският съвет вече обяви 12 бележки, които чиновниците ще спрат да изискват от гражданите от септември тази година. Сред тях са брачно свидетелство, удостоверения за вписвания в Имотния регистър, актуално състояние в Търговския регистър, удостоверение за задължения от НАП и пр. Свидетелството за съдимост също бе набелязано като ненужен документ, но за премахването му е нужна промяна в 40 закона. Информацията, предоставена от министерствата, е огромна и се оказва, че на стотици места реално се искат едни и същи документи, които са тотално ненужни, разказа пред “24 часа” човек от екипа, който обработва информацията. Поне 400 са административните услуги, които ненужно товарят гражданите и бизнеса с висене по опашки пред гишетата на чиновниците и с разнасяне на допълнителни бележки, показвали предварителните анализи. Реално за около 200 услуги можело бързо да се премахне изискването за допълнителни документи, които се разнасят от едно ведомство в друго. Причината е, че не всички регистри на държавата са свързани със системата REGICS, откъдето чиновниците да си вземат информацията служебно. Според анализи, правени от предишния кабинет на Бойко Борисов, гражданите и бизнесът губели по 50 млн. часа на година, за да висят пред гишетата на чиновниците.",
    "date": "26.06.2017 21:17",
    "title": "Чиновници броили в събота и неделя от кои бележки да освободят гражданите"
}
{
    "url": "https://www.24chasa.bg/novini/article/6302992",
    "text": "Всичките 3,2 млн. граждани от ЕС, които живеят и работят легално във Великобритания поне 5 г., ще получат право да останат в страната за постоянно. Те обаче трябва да подадат молба за статут на уседналост. Това съобщи пред парламента Тереза Мей. Лондон публикува 15 страници документ по темата. “Искаме да останете. Няма да принуждаваме никого да напусне”, увери британската премиерка. Тя съобщи, че преселници, чиито семейства не са с тях, ще могат да ги доведат на Острова, стига това да стане, преди Великобритания да напусне ЕС през март 2019 г. Датата, от която започва да се брои 5-годишният период, не е определена и въпросът ще се дискутира. Тя ще е между 29 март 2017 г., когато Лондон подаде молба да напусне ЕС, и 29 март 2019 г., когато Брекзит ще влезе в сила. Живелите на Острова над 5 г. ще получат равни права с британците за здравеопазване, образование, социални услуги, но няма да могат да гласуват. На граждани на ЕС, които са в страната под 5 г., ще се позволи да останат, докато навъртят този срок. След датата, определена за начало на 5-годишния период, те ще имат гратисно време от 2 г. да уредят статута си. Въпросникът от 85 страници за право на постоянно пребиваване ще бъде съкратен и опростен. Великобритания поема суров курс към престъпници от ЕС, преселили се или готвещи се да пристигнат там. За криминални прояви ще бъдат проверявани досиетата на всички, подаващи документи за постоянен престой. На извършилите сериозни престъпления като убийство или изнасилване такъв статут ще бъде отказван. Осъдени на Острова чужденци ще бъдат прогонвани. В момента в британски затвори лежат 5000 души, пристигнали от ЕС. Сред тях има хора от Полша, Словакия, Италия и др. В понеделник Тереза Мей получи подкрепата на северноирландската Демократична юнионистка партия да състави кабинет на малцинството. Лидерката на консерваторите и водачката на юнионистите Арлийн Фостър се споразумяха за това на Даунинг стрийт 10. Лондон дава 1,5 млрд. лири субсидии за Северна Ирландия. На изборите торите взеха само 318 места в долната камара на 650-членния парламент. С 10-те депутати на северноирландската партия те ще имат крехко мнозинство от 3 гласа. ",
    "date": "26.06.2017 21:22",
    "title": "Лондон изритва престъпниците от ЕС (обзор)"
}
{
    "url": "https://www.24chasa.bg/novini/article/6302966",
    "text": "29-годишен наркоман уби от ревност брутално приятелката си в петък в София - първо я смаза от бой с винкел, после я души, а накрая заби нож в гърлото ѝ и опита да го пререже. След това отиде на парти. Пред полицаите Стефан Станев обяснил, че клал с ножа Виола Николова, “за да я избави от мъките”. Преди да го задържат в събота в Созопол, убиецът качил стопаджии и край Ямбол пребил единия с метален бокс и го обрал. Станев и приятелката му Виола Николова живеели заедно в нов блок в столичния кв. “Света Троица” от 2-3 месеца. В началото се разбирали добре, но в последно време съседи почнали да чуват караници. Комшиите се оплаквали и че Станев не се съобразявал с нормалните часове за почивка, а надувал музиката. Заради изцепките му, когато в петък около 5 часа сутринта съседите чули викове и скандали от апартамента на двойката, те не подали сигнал в полицията. Според данните на разследването Удрял я е многократно с винкел по цялото тяло, след това я душил. “Самият той е споделил, че за да спре страданията ѝ, е забил нож в областта на врата, има и дълбок прорез от средата на врата към гръкляна”, обясни градският прокурор на София Емилия Русинова. Било е почти като опит да ѝ се отреже главата, добави прокурорката. Малко след убийството Станев се обадил на своя приятелка. Тя и гаджето ѝ му били близки, дори преди време живеел с тях. Точно те впоследствие подали сигнала за зверското убийство. Станев извикал познатата си, уж да го закара до някъде. Двамата се качили в апартамента му, а той почнал да говори неадекватно и несвързано. Момичето попитало къде е новото му гадже, а Станев с жест показал, че я е заклал, и сложил пръст на устата ѝ, за да мълчи. Тя обаче не повярвала на обясненията му. казало момичето, а Станев я завел в стаята, където бил трупът. Николова била завита с одеяло, наоколо имало кръв, а върху тялото имало плюшена играчка, подобна на котенцето от “Алиса в страната на чудесата”. “Момичето някак си е успяло да се овладее и запази самообладание, за да си тръгне невредимо от дома му”, обясни Русинова. Преди да си тръгне обаче, тя успяла да види двата ножа на убийството. По тях още личали следите от кръвта на Николова, макар Станев да опитал да ги изчисти. Свидетелката не съобщила веднага в полицията, защото се притеснила. Първо звъннала на гаджето си, което било в провинцията по това време. Младежът също бил близък с убиеца. Двамата обсъдили какво да правят, след като момчето се прибрало, и звъннали на Станев, който дори отишъл при тях. Казали му, че ако не се предаде сам, то те ще съобщят в полицията. Станев вече бил по-спокоен. Казал, че нищо толкова страшно не се е случило и че отива на парти. Искал да се види и с дъщеря си от предишен брак и щял да се предаде в полицията най-рано в понеделник. След посещението при приятелите си Станев тръгнал към морето. На стоп качил 35-годишната Венера Лазарова и 8 години по-младия Звездимир Ташев. “В началото е бил любезен към тях, дори ги е питал каква музика слушат”, обясни Русинова. Около 3,30 ч в нощта срещу събота обаче Станев спрял джипа си “Волво ХС 90” край ямболското с. Зимница, уж да се облекчи в храстите край магистралата. Вместо това извадил метален бокс, измъкнал Ташев от седалката до шофьора и почнал да го удря. Лазарова успяла да вземе багажа и избягала, а Станев задигнал портмонето на Ташев, в което имало 175 лв. През това време приятелите му от София правели множество опити да се свържат с него, но Стефан не вдигал телефона си. Накрая двойката отишла в събота около 15 часа в столичното 3-о РУ и съобщила за убийството. Полицаите изпратили екип в апартамента и намерили трупа на Николова. Веднага започнало издирване. Оказало се, че Станев бил търсен и за грабежа край Ямбол. Акцията за издирването на Станев се координирала от главния секретар на МВР. Много бързо 29-годишният мъж бил задържан в Созопол. “Той въобще не съжалява за убийството. Даже си мисли, че е направил добро дело”, разказа шефът на СДВР Ивайло Иванов. Той посочи, че мотивът за зверството е подозирана от Станев изневяра на Николова. “Той смята, че ѝ е помогнал да спре с тези пороци”, обясни Иванов. “Въобще не е личало да е изпитвал угризения, бил е във видимо добро настроение”, добави той. При обиска на Станев у него са открити амфетамини. В дома му също имало хапчета. Оказало се, че още 29-годишният мъж дори се е лекувал от зависимостите си преди време. Той не е имал криминални регистрации, приятелката му също. Ще се проверява дали и тя не е била надрусана. От полицията обясниха, че няма данни Станев да е работил. Джипът му бил купен от майка му. Криминалистите предполагат, че родителите му са го издържали. Приятелката му Виола е родом от Лом. Момичето е учило в Пловдив в Европейско висше училище по икономика и мениджмънт. Станев е задържан за 72 часа, а от прокуратурата ще искат постоянен арест от съда в сряда. Той може да получи доживотен затвор за убийството на приятелката си. Отделно ще го съдят в Ямбол за грабежа на Ташев.",
    "date": "26.06.2017 21:30",
    "title": "От ревност наркоман преби приятелката  си с винкел и й преряза гърлото (Обзор)"
}
{
    "url": "https://www.24chasa.bg/novini/article/6303075",
    "text": "Направена е комплексна и задълбочена оценка преди купуването на изтребителя за страната ни. Това коментира в обзорното предаване „Това е България“ по „Фокус“ генерал Константин Попов, председател на парламентарната комисия по отбрана. По думите му критериите, по които изтребителят е избран, са много, оценката е направена по методики и формули. \"Отчитат се факти като оперативната способност на самолета, продължителност на експлоатация, плащане и други\", каза още генерал Попов. Той коментира, че критериите „нов изтребител“ и „втора ръка изтребител“ са популистки. „Всъщност критериите са достатъчно много. Те са разпределени на нива. Всеки критерий е сума от много други критерии, които се оценяват по различни методики, формули с коефициенти за тежести и така нататък. В оценките всичко това е предвидено. Разделянето и елементаризирането на „нов“ и „стар“ надали е разговор между специалисти“, коментира Константин Попов. Той каза още, че e сключен договор между държави за това, което дава гаранции, че условията ще бъдат изпълнени. Това е причината страната ни да не се обърне към компанията производител на F-16 за нов изтребител. По думите му няма защо парламентът да отлага решението върху другите два военни проекта – за купуването на двата нови кораба и бронираните машини. Според него може да се повдигне въпросът, защо от служебното правителство този проект беше движен ускорено, а другите два - не толкова.",
    "date": "26.06.2017 21:32",
    "title": "Ген. Константин Попов: Направена е задълбочена оценка преди купуването на изтребителя за страната ни"
}
{
    "url": "https://www.24chasa.bg/novini/article/6302927",
    "text": "Софиянец на 34 г. се простреля в главата, след като бе спрян от катаджии, а пробата му показа метадон и марихуана. Драмата се разигра в понеделник около 11,30 ч. на кръстовището на столичните ул. “Одрин” и “Пиротска”. Катаджии видели “Опел Астра” да криволичи по пътя и веднага го спрели. Шофьорът се държал неадекватно и униформените решили да го проверят за алкохол. Дрегерът обаче не показал нищо. Наркотестът обаче засякъл метадон и марихуана. “При такива показатели шофьорът веднага се задържа. Мъжът е тръгнал да заключва автомобила си, извадил е газов пистолет, допрял го е до слепоочието си и се е прострелял”, обясни шефът на СДВР Ивайло Иванов. Той бе категоричен, че между шофьора и катаджиите не е имало никакъв конфликт, преди той да се гръмне. “Ако са могли, са щели да го спрат”, отговори Иванов на въпрос защо полицаите не са предотвратили изстрела. “Не можем да си обясним защо се е самопрострелял, може би под въздействието на наркотиците”, каза шефът на СДВР. Той обясни, че мъжът е регистриран за грабежи и наркотици. Простреляният веднага е бил откаран в “Пирогов” в противошокова зала. Оттам го вкарали по спешност в операционната, но шансът му да оцелее не бил голям. Заради инцидента е започнала вътрешна проверка на действията на катаджиите. Районната прокуратура води разследване за склоняване към самоубийство. Това е стандартна процедура. В рамките на разследването ще се изяснят всички детайли”, обясни говорителят на главния прокурор Румяна Арнаудова.",
    "date": "26.06.2017 21:43",
    "title": "Спрян от катаджии дрогиран шофьор се простреля в главата (Обзор)"
}
{
    "url": "https://www.24chasa.bg/novini/article/6302689",
    "text": "21-годишната Красимира Костова от Бургас потвърди днес пред окръжния съд, че иска да бъде върната доброволно в Холандия, където се разследва за убийството на 65-годишен мъж. Делото за екстрадицията на младата българка започна миналата седмица и още тогава тя каза, че е съгласна да бъде предадена на холандските власти. По закон обаче се полага 3-дневен срок за размисъл, поради което делото бе насрочено за 26 юни. В максимално кратък срок българката ще бъде предадена на властите в Холандия, уточниха от съда. Тежкото криминално престъпление, за което Красимира Костова се издирваше с европейска заповед за арест, е извършено на 20 март т.г. в дома на жертвата. В него са участвали трима мъже, също българи. Те завързали 65-годишния мъж на стол със свински опашки и тиксо. По една от лентите е открит пръстов отпечатък на Красимира и дълъг черен косъм. \"Бах там, видях всичко, но не съм участвала в убийството. Исках за се обадя на властите, но лях заплашена\", заяви Красимира.",
    "date": "26.06.2017 17:58",
    "title": "Търсената от Холандия Красимира потвърди, че иска доброволна екстрадиция (Видео)"
}
{
    "url": "https://www.24chasa.bg/novini/article/6302676",
    "text": "Проф. Джан Солакоглу е  , съобщава \"Хюриет\". 55-годишният Солакоглу е бил в България с група мотористи, които са тръгнали на поход. Проф. Джан Солакоглу е един от малкото експерти по коленни и бедрени протези в Турция. \"Проф. Джан Солакоглу, който е светило в ортопедията и травматологията, загина при мотоциклетна катастрофа край Бургас. Деканът на медицинския факултет на университета „Малтепе”, е участвал с група мотоциклетисти в седмичен поход до България. След похода, 55-годишният професор е тръгнал да се връща в страната си за Рамазан Байрам\", пише на сайта на университет \"Малтепе\". На 24 юни около 13:00 ч. на пътя село Звездец – Малко Търново в посока Бургас, моторист се блъсна в лек автомобил. На път за болницата мотористът почина, писаха български медии без да съобщават името на загиналия.",
    "date": "26.06.2017 18:02",
    "title": "Известен турски лекар е загинал в катастрофа край Малко Търново"
}