{"url": "https://www.24chasa.bg/novini/article/7626061", "text": "Близо 42 хил. са българите, получили право на пенсия от чужбина. Броят им е нараснал почти двойно за последните 4 години. Повечето от тях си гледат старините у нас. Отделно 9000 чужденци получават пенсиите си в България с посредничеството на НОИ, от тях 5426 са руснаци. 12 хил. наши пенсионери пък живеят зад границата и парите им се изплащат там. Българите получават пенсии от 40 държави. Най-често това са хора, работили в Германия, Испания и Италия. През 2014 г. работилите навън и добили право на чужда пенсия български граждани са били 25 793 души, а през миналата вече са 41 963, показва статистиката на Националния осигурителен институт. 7449 души са взели немски пенсии през 2018 г., на около 7000 българи е признат стаж от Гърция. Средната пенсия на гурбетчиите по данните на НОИ е 235,43 лв. Но това е само сумата, която се изплаща от българския институт. Останалите пари, натрупани от осигуровки в чужбина, се изплащат от местния.", "date": "2019.08.27", "title": "40 000 харчат чужбинските пенсии у нас"}
{"url": "https://www.24chasa.bg/novini/article/7626070", "text": "Американският сенатор от Демократическа партия Крис Мърфи заяви днес, че Русия му е отказала виза заради разногласията във Вашингтон и между съюзниците на САЩ дали Москва трябва отново да бъде върната в Г-7, предаде Ройтерс. Мърфи е член на комисията по външни отношения в Сената. Той планирал визита в Русия в състава на делегация на Конгреса, включваща демократи и републиканци, предава БТА. \"С неотдавнашния край на споразумението за контрол на въоръженията и значителното вътрешно противопоставяне на авторитарното управление на Владимир Путин, това е един потенциално опасен момент за крехките отношения на двете страни и е срам за Русия, че не е заинтересована от диалог\", се казва в изявление на Мърфи. Русия на няколко пъти е отказвала през последните години визи на американски конгресмени, по-специално на такива, които подкрепят санкциите срещу нея заради агресията й спрямо Украйна и предполагаемата намеса в изборите в САЩ, отбелязва Ройтерс. Президентът Доналд Тръмп каза миналата седмица, че би било уместно Русия да бъде допусната да се върне в групата на големите индустриализирани държави. Той заяви, че предшественикът му Барак Обама е искал Русия да бъде изключена от формата Г-8. Другите страни от Г-7 обаче възразиха на идеята на Тръмп. Отделно днес група високопоставени американски сенатори от Демократическата партия обявиха, че са написали писмо до президента, в което се противопоставят категорично на връщането на Русия в групата на големите индустриализирани страни. Като мотив за своето противопоставяне те посочват руската инвазия в Крим. Писмото е подписано от Чък Шумър, лидер на демократите в Сената, като и от Джак Рийд, Боб Менендес и Марк Уорнър. Тримата са водещите демократи в сенатските комисии съответно за въоръжените сили, външните отношения и разузнаването.", "date": "2019.08.27", "title": "Русия отказа виза на сенатор от САЩ след напрежението заради идеята за връщането на Москва в Г-7"}
{"url": "https://www.24chasa.bg/novini/article/7626022", "text": "“Хиляди пъти моля за извинение френските си приятели, президента на Франция, съпругата на президента на Франция за истеричната, бих казал, криза на Болсонаро.” Това казва в клип в туитър бразилският писател Паулу Коелю след оскърбителните изказвания на бразилския президент Жаир Болсонаро към Макрон и жена му Брижит. “Докато Амазония гори, единственото, което те правят, е да обиждат, да отричат, за да не поемат отговорност”, допълва Коелю. Покрай рекордните пожари в Амазония Болсонаро и френският президент Еманюел Макрон влязоха в словесна битка за съдбата на тропическата гора и се стигна дотам, че бразилецът дори направи обиден коментар за съпругата на Макрон - Брижит. Той се заяде с възрастта ѝ и изтъкна, че собствената му съпруга е 37-годишна. Френският президент е най-горещият застъпник на оказването на помощ нза Амазония. Бразилия обаче отказа международната помощ от $ 20 млн. за овладяването на пожарите, която лидерите на Г-7 предложиха, предаде Ройтерс. “Тези пари по-добре да се използват за повторно залесяване на Европа”, каза Оникс Лорензони - шеф на кабинета на президента Болсонаро. Той добави, че френският президент Макрон не е предотвратил пожара в “Нотр Дам”, затова да не учи другите страни как да се справят с проблемите си. Болсонаро пък отново обяви, че създаването на чуждестранна коалиция за спасяване на амазонската гора е “сякаш сме колония или ничия земя”. По-късно във вторник Болсонаро леко даде заден за помощта от Г-7. Той каза, че е готов на разговори, но само след като Макрон се извини за думите си, които били атака спрямо бразилския суверенитет. “Преди да приемем нещо от Франция, дори то да е предложено с най-добри намерения, той трябва да оттегли думите си. Тогава ще говорим”, каза Болсонаро.", "date": "2019.08.27", "title": "Паулу Коелю: Извинявам се за истерията  към Макрон (Обзор)"}
{"url": "https://www.24chasa.bg/novini/article/7626072", "text": "Да можеш да общуваш на роден език. Това е най-предпочитаното умение от работодателите, според Агенцията по заетостта. Малко над 30 процента от участвалите в анкетата поставят доброто общуване на български на първо място в предпочитанията си. На второ място за работодателите е важно служителите им да са инициативни и предприемчиви. Доста по-назад остават дигиталната компетентност, умението за учене и общуване на чужди езици, предаде  . Работодателите най-вече в сфери като търговия, хотелиерството, ресторантьорството, образованието и здравеопазването търсят добро общуване. И това не означава само грамотност, макар че и тя нито да е даденост, нито да е за подценяване. Умението \"Общуване\" означава не само да се изразяваме, но и да слушаме и разбираме. И също не е даденост, разказват работодателите. „Всъщност почти не се сещам за професия, която не изисква някакви комуникативни умения да се изразяват, разбира се повече в писмена форма - с тази дигитализация на процесите”, сподели Кремена Калчева от Агенцията по заетостта И все пак, експертите са категорични, че макар и за работодателите да е по-важно да общуваш добре, отколкото да си инициативен, то в крайна сметка най-важно е какво умеем в професионален план.", "date": "2019.08.27", "title": "Най-предпочитаното умение от работодатели - да можеш да общуваш на роден език"}
{"url": "https://www.24chasa.bg/novini/article/7626076", "text": "Пожар в Москва унищожи един от най-старите манастири. Пострадали няма, съобщиха властите, предава  . Огънят избухна на последния етаж на Рождественския манастир, построен през 1386 година. Пламъците обхванаха близо 400 квадратни метра. Руските медии съобщават, че огънят може да е предизвикан от ремонтите, които в момента се правят в манастира.", "date": "2019.08.27", "title": "Пожар в Москва унищожи един от най-старите манастири"}
{"url": "https://www.24chasa.bg/novini/article/7625890", "text": "Генералният директор на \"Роскосмос\" Дмитрий Рогозин днес съобщи, че Русия е готова да споделя космическите технологии с Турция, предаде ТАСС. Логично е, че подобни партньорски отношения трябва да се развиват в сферата на усвояването на космическото пространство. Турция е страна с подобни амбиции. Русия е страна с амбиции и с технологии. Готови сме да ги споделяме с нашите турски колеги, вече обсъдихме различни варианти за сътрудничество, каза Рогозин пред журналисти на авиосалона МАКС, предава БТА. Имаме всички основания да говорим за възможност за подготовка на турски космонавти, каза директорът на \"Роскосмос\". Рогозин предложи днес на турския президент Реджеп Тайип Ердоган да бъде изпратен турски астронавт в международната космическа станция. През май 2018 г. Турция обяви плановете си за разработване на собствена програма за подготовка на астронавти след 2023 г. (когато ще се чества 100-годишнината от създаването на Република Турция - бел. ред.). За реализацията на този проект Анкара има намерение да похарчи около 6 милиарда долара. През октомври 2017 г. тогавашният премиер Бинали Йълдъръм обяви намеренията на властите да изградят собствена космическа станция, посочва ТАСС.", "date": "2019.08.27", "title": "\"Роскосмос\": Русия е готова да споделя \nкосмическите технологии с Турция"}
{"url": "https://www.24chasa.bg/novini/article/7625894", "text": "Руският президент Владимир Путин заяви днес, че до края на тази година по газопровода \"Турски поток\" ще потече руски газ към Турция, предаде ТАСС, цитирана от БТА. Строителството на \"Турски поток\" върви по план. До края на тази година ще потече руски газ за турските потребители. А след увеличението на мощността на \"Турски поток\" (с пускането в експлоатация на втората линия) ще се извършват доставки за Европа през турска територия, съобщи Путин по време на съвместна пресконференция с турския президент Реджеп Тайип Ердоган.", "date": "2019.08.27", "title": "Путин: До края на годината по \"Турски поток\" ще потече руски газ към Турция"}
{"url": "https://www.24chasa.bg/novini/article/7625902", "text": "Президентът на САЩ Доналд Тръмп похвали досегашния италиански премиер Джузепе Конте и изрази надежда, че той ще остане на поста, предадоха световните агенции, съобщи БТА. Конте подаде оставка след разпадането на управляващата коалиция в Италия между крайнодясната партия \"Лига\" и Движение \"Пет звезди\". Американският президент и италианският премиер участваха в срещата на върха на Г-7 в Биариц. В Туитър Тръмп нарече Конте \"високоуважаван премиер\" и \"много талантлив човек\" и изрази увереност, че той ще остане на поста. Американският президент каза, че в Биариц Конте е представил много добре Италия. \"Той обожава страната си и работи добре със САЩ\", допълни Тръмп. Президентът на САЩ също така изрази подкрепа за усилията на бразилския си колега Жаир Болсонаро в борбата с пожарите в Амазония, предадоха световните агенции. Тръмп каза, че е опознал добре Болсонаро, който, по думите му, полага много усилия във всяко отношение във връзка с пожарите. Болсонаро върши добра работа за бразилския народ и не му е леко, отбеляза той. Тръмп увери, че Болсонаро и Бразилия имат пълната и безрезервна подкрепа на САЩ.", "date": "2019.08.27", "title": "Тръмп похвали Конте и подкрепи Болсонаро за Амазония"}
{"url": "https://www.24chasa.bg/novini/article/7625915", "text": "През следващите часове се очаква тропическата буря Дориан да връхлети остров Барбадос, а по-късно да увеличи силата си до ураган, предава  . Училища, правителствени сгради и магазини на източния карибски остров Барбадос са затворени от понеделник заради приближаващата и набираща сила буря. Дориан може да засегне през идните дни и Пуерто Рико, където хората вече се запасяват със стоки от първа необходимост. Местните власти издадоха предупреждение жителите да си стоят вкъщи. Към момента силата на вятъра е 95 километра в час. Началникът в пожарната в Маями Скот Шон заяви, че служители на спасителните служби се отправят към Американските Вирджински острови: \"В склада ни се намира оборудване в случай на наводнение, медицински изделия за персонала ни и за потенциални пострадали и оцелели, които би ни се наложило да лекуваме. Имаме и средства, които биха ни помогнали при работа с опасни материали или при срутване на сграда.\"", "date": "2019.08.27", "title": "Извънредни мерки на остров Барбадос в очакване на тропическата буря Дориан"}
{"url": "https://www.24chasa.bg/novini/article/7625919", "text": "Окръжен съд – Благоевград отложи за петък делото срещу , с която живее на семейни начала, съобщи  В съдебната зала Василев се оплака от задух и болки в дясната част на ребрата, а снощи кръвното му е паднало на 90/60. Защитата посочи доказателства, че Василев има претърпени инфаркт и инсулт, на базата на които съдът отложи гледането на мярката. Кървавата драма, разтърсила Петрич стана в събота. Невена приготвяла обяда, но малко преди да седнат да обядват с Васил се скарали. Васил, който е пенсионер по болест, грабнал ножа и нападнал в гръб младата жена. Майката на Невена извикала полиция и линейка.", "date": "2019.08.27", "title": "Отложиха делото срещу петричанина, опитал да убие приятелката си"}
{"url": "https://www.24chasa.bg/novini/article/7625938", "text": "В Плевенско стопани се отказват от помощта в размер на 300 лева за дезинфекция на местата, където са отглеждали домашните си прасета. Причината е, че не искат да се обвързват със забраната за ново прасе в срок от 12 месеца, съобщава  . Няма нови случаи на африканска чума, очаква се резултат от проба на диво прасе, намерено в неделя вечерта мъртво в землището на село Ралево. Срокът за предаване на списъците за подпомагане с 300 лева изтече, изплащането започва от 1 септември. Десет от общо 63 населени места не са подали списъци. До момента ще бъдат обезщетени 1157 стопани , списъците ще бъдат обявени публично във всяко кметство, реши епизоотичната комисия. Някои от стопаните не са пожелали парите от държавата, каза заместник областният управител Татяна Божинова.", "date": "2019.08.27", "title": "В Плевенско отказват 300 лв. за дезинфекция, за да не им забранят да гледат ново прасе"}
{"url": "https://www.24chasa.bg/novini/article/7625943", "text": "Във връзка с разследването на  , МВР продължава да търси съдействие за установяването на самоличността на жена, на предполагаема възраст 45-55 години и мъж на възраст между 65 - 75 години, съобщиха от пресцентъра на полицията. Те са притежавали автомобил – марка „Пежо“ или „Рено“, произведен между 1996 и 2004 г., и на бяло куче. От МВР отново публикуваха снимки на намерени на мястото части от дрехи. Ако гражданите свързват предоставените данни със свои познати или близки, които не са виждали в последните месеци, могат да сигнализират на тел. 112 или в най-близкото поделение на МВР. Анонимността им е гарантирана, твърдят от полицията.", "date": "2019.08.27", "title": "Това са ключовете от кола, намерени до труповете в Негован - старо \"Пежо\" или \"Рено\""}
{"url": "https://www.24chasa.bg/novini/article/7625966", "text": "Изключително доброто сътрудничество в сферата на сигурността беше основна тема на телефонния разговор между министър-председателя Бойко Борисов и премиера на Обединеното Кралство Великобритания и Северна Ирландия Борис Джонсън, съобщиха от правителствената пресслужба. В рамките на разговора, който се проведе по искане на британския премиер, беше поставен акцент върху големия брой успешни съвместни операции в борбата срещу престъпността и наркотрафика. Трябва да продължим да работим в тези области, заяви премиерът Борисов. По думите му друга важна сфера на сътрудничество, която трябва да се развива усилено, е образованието. Двамата премиери се обединиха и около значението на опазването на външните граници на Европа. По темата Брекзит министър-председателят Борисов изтъкна, че страната ни ще направи всичко възможно да се стигне до сделка, което според българския премиер ще бъде добре за всички. Премиерът Борисов отбеляза, че има много български граждани, които живеят в Обединеното Кралство и същевременно много британци живеят в нашата страна. Това по думите му обогатява двете общества. В рамките на разговора министър-председателят Борисов акцентира върху значението на Балканите и Югоизточна Европа. Българският премиер изтъкна, че догодина предстои страната ни и Република Северна Македония да председателстват съвместно Берлинския процес, за което събитие британският премиер ще получи покана. Британският премиер Борис Джонсън от своя страна поздрави министър-председателя Бойко Борисов за управлението на държавата и за резултатите от европейските избори. Джонсън отправи покана към премиера Борисов да посети Обединеното кралство. Българският министър-председател също покани британския си колега да посети страната ни. Министър-председателят Бойко Борисов проведе и телефонен разговор с генералния секретар на Организацията за икономическо сътрудничество и развитие (ОИСР) Анхел Гурия. В рамките на разговора, който се проведе по искане на Гурия, двамата обсъдиха напредъка по предприсъединителния процес и стъпките, които България реализира, за да задълбочи и структурира сътрудничеството си с ОИСР. Премиерът Борисов и генералния секретар Гурия се обединиха около разбирането, че е налице нова динамика в отношенията, което и двамата одобряват. Телефонният разговор на министър-председателят Бойко Борисов с генералния секретар на ОИСР Анхел Гурия е продължение на срещата им през юли тази година в Познан, Полша. В рамките на Срещата на върха на Берлинския процес за Западните Балкани премиерът Борисов връчи на Анхел Гурия Плана за действие на Република България за периода 2019-2020г. Планът отразява решимостта и готовността на българското правителство да ускори действията си по покриване на стандартите и изпълняване на критериите за членство в ОИСР. Генералния секретар на ОИСР Анхел Гурия отбеляза, че страната ни има добри шансове и с положителна нагласа очаква представянето на плана от министъра на икономиката Емил Караниколов на заседанието на Съвета на ОИСР в Париж през септември месец. Премиерът Борисов потвърди, че България продължава активната работа по изпълнение на включените в Плана конкретни дейности. Българският министър-председател подчерта, че след като страната ни получи покана за започване на преговори за членство в ОИСР, сме готови да ускорим още повече работата по покриването на конкретните стандарти и критерии на Организацията. Премиерът Борисов също така обърна внимание, че като член на ЕС, България е изпълнила огромна част от тези критерии.", "date": "2019.08.27", "title": "Борисов пред Борис Джонсън: България прави всичко възможно за Брекзит със сделка"}
{"url": "https://www.24chasa.bg/novini/article/7625982", "text": "Гигантски \"сал\" от вулканични скали се е образувал в Тихия океан, предава  . Формированието е с размери над 20 000 футболни игрища. Сателитните снимки показват, че \"салът\" се движи към Австралия. Първи го засекли австралийски моряци. На вулканичния \"сал\" се натъкнала и австралийска двойка. Експерти предполагат, че той се е образувал в началото на август от изригването на подводен вулкан край Тонга.", "date": "2019.08.27", "title": "Вулканичен сал се е образувал в Тихия океан"}
{"url": "https://www.24chasa.bg/novini/article/7625983", "text": "Редовното правителствено заседание ще се проведе както обикновено – в сряда, 28 август, от 10 часа при следния предварителен дневен ред: 1. ПРОЕКТ НА РЕШЕНИЕ ЗА ИЗМЕНЕНИЕ И ДОПЪЛНЕНИЕ НА РЕШЕНИЕ № 849 НА МИНИСТЕРСКИЯ СЪВЕТ ОТ 2018 Г. ЗА СФОРМИРАНЕ НА МЕЖДУ­ВЕДОМСТВЕНА РАБОТНА ГРУПА ЗА ИЗВЪРШВАНЕ НА АНАЛИЗ С ЦЕЛ ПРО­МЯНА И ОПТИМИЗИРАНЕ НА НОРМАТИВНАТА БАЗА, РЕГЛАМЕНТИРАЩА КОМПЛЕКСА ОТ ДЕЙНОСТИ, СВЪРЗАНИ С БОЕПРИПАСИТЕ, И ИЗВЪРШВА­НЕ НА АНАЛИЗ НА НЕОБХОДИМОСТТА, УСЛОВИЯТА И ВЪЗМОЖНОСТИТЕ ЗА СЪЗДАВАНЕ, ФИНАНСИРАНЕ И ФУНКЦИОНИРАНЕ НА ЦЕНТЪР ЗА УТИЛИЗАЦИЯ НА БОЕПРИПАСИ. Внася: заместник министър-председателят по обществения ред и сигурността и министър на отбраната 2. ПРОЕКТ НА РЕШЕНИЕ ЗА ПРИЕМАНЕ НА ПРОГРАМА ЗА ДЕЙНОСТТА НА ЦЕНТЪРА ЗА ОБРАЗОВАТЕЛНА ИНТЕГРАЦИЯ НА ДЕЦАТА И УЧЕНИЦИТЕ ОТ ЕТНИЧЕСКИТЕ МАЛЦИНСТВА ЗА ПЕРИОДА 2019-2021 Г. Внася: министърът на образованието и науката 3. ПРОЕКТ НА ПОСТАНОВЛЕНИЕ ЗА ОДОБРЯВАНЕ НА ДОПЪЛНИТЕЛНИ РАЗ­ХОДИ ПО БЮДЖЕТА НА МИНИСТЕРСТВОТО НА КУЛТУРАТА ЗА 2019 Г. ЗА ИЗПЛАЩАНЕ НА МИНИМАЛНИ ДИФЕРЕНЦИРАНИ РАЗМЕРИ НА ПАРИЧНИ­ТЕ СРЕДСТВА ЗА ФИЗИЧЕСКО ВЪЗПИТАНИЕ И СПОРТ. Внася: министърът на културата 4. ПРОЕКТ НА ПОСТАНОВЛЕНИЕ ЗА ОДОБРЯВАНЕ НА ДОПЪЛНИТЕЛНИ РАЗХОДИ/ТРАНСФЕРИ ЗА 2019 Г. ЗА ИЗПЛАЩАНЕ НА СТИПЕНДИИ И НА ЕДНО­КРАТНО ФИНАНСОВО ПОДПОМАГАНЕ ПО ПРОГРАМАТА НА МЕРКИТЕ ЗА ЗАКРИЛА НА ДЕЦА С ИЗЯВЕНИ ДАРБИ ОТ ДЪРЖАВНИ, ОБЩИНСКИ И ЧАСТ­НИ УЧИЛИЩА ПРЕЗ 2019 Г., ПРИЕТА С ПОСТАНОВЛЕНИЕ № 97 НА МИНИС­ТЕРСКИЯ СЪВЕТ ОТ 2019 Г. Внася: министърът на културата 5. ПРОЕКТ НА РЕШЕНИЕ ЗА ОДОБРЯВАНЕ ПРОЕКТ НА СПОГОДБА ЗА СЪТРУД­НИЧЕСТВО В ОБЛАСТТА НА ОБРАЗОВАНИЕТО, НАУКАТА, КУЛТУРАТА, МЛА­ДЕЖТА И СПОРТА МЕЖДУ ПРАВИТЕЛСТВОТО НА РЕПУБЛИКА БЪЛГАРИЯ И ПРАВИТЕЛСТВОТО НА ПАЛЕСТИНА. Внася: заместник министър-председателят по правосъдната реформа и министър на външните работи", "date": "2019.08.27", "title": "Само 5 точки в дневния ред на утрешното заседание на кабинета, вижте ги"}
{"url": "https://www.24chasa.bg/novini/article/7625989", "text": "І. МЕТЕОРОЛОГИЧНА ОБСТАНОВКА: След обяд ще е горещо с максимални температури между 30° и 35°, в крайните югозападни райони и малко по-високи. Над планините ще е предимно слънчево, след обяд с незначителна купеста облачност. Ще духа слаб до умерен изток-североизточен вятър. Максимална температура на височина 1200 метра около 25°, на 2000 метра – около 17°. Над Черноморието ще е предимно слънчево. Ще духа умерен североизточен вятър. Максимални температури на въздуха: 27-30°. ОГРАНИЧЕНИЯ ЗА ТОВАРНИ АВТОМОБИЛИ: Забранява се движението на моторни превозни средства, предназначени за превоз на товари с техническа допустима максимална маса над 12 тона, включително състав с ремаркета и полуремаркета, селскостопанска и земеделска техника, трактори и специализирана строителна техника, както следва: 1) за периода от 01 юни до 15 септември 2019 г. за дните петък - неделя: Ограниченията важат само за следните участъци от републиканската пътна мрежа: АМ „Тракия“ ограничението в движението на МПС над 12 т ще бъде както следва: в петък от 18 ч. до 20 ч. само в посока от София до Пловдив; в неделя от 16 ч. до 20 ч. само в посока от Бургас до София. АМ „Струма“: в събота от 10 ч. до 14 ч. само в посока от п. в. „Даскалово“ до ГКПП „Кулата“. АМ „Марица“: в неделя от 16 ч. до 20 ч. само в посока от Свиленград до АМ „Тракия“. също така и за дните петък – от 17:00 часа до 20:00 часа и неделя – от 14:00 часа до 20:00 часа: • път I-1 с. Ребърково – Ботевград в двете посоки, като движението се пренасочва по обходен маршрут по път II-16 Ребърково – Своге – Софийски околовръстен път само в посока София, като е ограничено за обход в посока София – Ребърково; • път I-1 Благоевград – ГКПП „Кулата“ в двете посоки; • път I-5 Русе – Велико Търново в двете посоки; • път I-9 Варна – Бургас в двете посоки; • път II-99 Бургас – Царево в двете посоки. 2) целогодишно за периода на официалните празници: последния работен ден преди празници – от 16:00 часа до 20:00 часа и последния почивен /празничен/ ден – от 14:00 часа до 20:00 часа. Забраната се отнася за всички периоди, в които е определен повече от един празничен ден. Забраната се отнася за всички периоди, в които е определен повече от един почивен или празничен ден. Ограниченията важат само за участъците от републиканската пътна мрежа, както следва: • Всички автомагистрали; • път I-1 с. Ребърково-Ботевград, като движението се пренасочва по обходен маршрут по път II-16 Ребърково-Своге-Софийски околовръстен път само в посока София, като е ограничено за обход в посока София-Ребърково; • път I-1 Благоевград-ГКПП „Кулата“; • път I-4 п. в. „Коритна“-Велико Търново-Шумен; • път I-5 Русе-Велико Търново; • път I-8 ГКПП „Калотина“-София; • път I-9 Варна-Бургас; • път II-18 Околовръстен път на София; • път II-99 Бургас-Царево. Забраната не важи за моторни превозни средства, които извършват превози на опасни товари (ADR), живи животни, бързо развалящи се хранителни продукти и товари на температурен режим. ІІ. СЪСТОЯНИЕ НА АВТОМАГИСТРАЛИТЕ: АМ „Тракия“: Област София: Движението при Мухово от км 45+200 до км 46+266 в посока Бургас се осъществява с повишено внимание поради обезопасяване на пътния участък. Срок до 31.10.2019 г.; Движението в участъка от км 18+380 до км 21+150 посока Бургас се осъществява с повишено внимание поради извършване на ремонтни дейности на съоръжение при км 20+840 в аварийната лента и скоростта е ограничена до 70 км/ч. Срок до 10.09.2019 г.; Движението в посока Бургас от км 15+770 до км 18+330 се осъществява с повишено внимание поради извършване на ремонтни дейности по съоръжение при км 18+140 в аварийната лента. Скоростта е ограничена до 70 км/ч. Срок 30.09.2019 г. Област Стара Загора: Движението в участъка Чирпан – Стара Загора от км 168+000 до км 208+100 се осъществява с максимална скорост 90 км/ч и повишено внимание в двете посоки с цел осигуряване безопасността на движението поради неравности на пътната настилка. Срок до 30.09.2019 г.; Област Бургас: Движението в участъка Деветак – Ветрен от км 308+107 до км 359+000 в двете посоки се осъществява с повишено внимание поради почистване на банкети и косене на тревни площи. Участъкът е сигнализиран с пътни знаци. Срок до 02.09.2019 г. АМ „Хемус“: Област София: Движението при Потоп от км 18+230 до км 20+620 в посока Варна е ограничено поради ремонтно-възстановителни дейности на виадукт при км 19+270. Движението се осъществява двупосочно в платното посока София. През празничните и почивни дни се въвежда реверсивно движение както следва: - В деня преди празничния или почивен ден - обособяват се две ленти в посока Варна и една в посока София. - За последния почивен или празничен ден - обособяват се две ленти в посока София и една в посока Варна. Движението от км 30+260 до км 35+450 /от п.в. „Витинска река“ до служебна пътна връзка/ е ограничено за МПС над 12 тона само в посока София поради ремонтно-възстановителни дейности по виадукт при км 33+600 и тунел „Витиня“. Движението се осъществява по обходен маршрут през път I-1 Ботевград – София. Срок 20.12.2019 г.; Движението от км 31+996 до км 33+780 в посока София е ограничено поради ремонтно-възстановителни дейности на виадукт при км 33+600 и тунел „Витиня“ /лява тръба посока София/. Движението се осъществява двупосочно в дясното платно /посока Варна/ с една лента посока София и една лента посока Варна. Сигнализацията за организация на временно движение е от км 29+860 до км 36+150. Срок до 20.12.2019 г.; Движението от км 33+960 до км 40+310 в посока Варна е ограничено поради ремонтно-възстановителни дейности на виадукти при км 36+450 /Коренишки дол/. Движението се осъществява двупосочно в платното посока София. Срок до 15.12.2019 г.; Движението от км 33+960 до км 40+310 в посока София е ограничено поради ремонтно-възстановителни дейности на виадукт при км 37+920. Движението се осъществява двупосочно в платното посока Варна. Срок до 15.12.2019 г.; Движението от км 33+930 до км 34+350 посока Варна се осъществява с повишено внимание поради ремонтни дейности по аварийната лента на виадукт при км 34+220. Срок до 20.12.2019 г.; Движението в тунел \"Топли дол\" в посока Варна се осъществява в една лента поради ремонтни дейности на осветителните тела. Затворена е активната лента като движението се извършва в изпреварващата. Срок от 09:30 до 15:30 часа на 28.08.2019 г.; Област Варна: Движението в участъка Неофит Рилски – Девня от км 393+500 до км 400+100 е ограничено движението в платното посока Варна поради ремонтни дейности. Движението се осъществява двупосочно в платното посока София. Движението посока Варна се отклонява в платното София от км 393+500 до км 401+100. Срок до 20.09.2019 г. АМ „Марица“: няма ограничения. АМ „Черно море“: няма ограничения. АМ „Струма“: Област Кюстендил и Перник: Движението на МПС до 12 тона от пътен възел „Дупница – Север“ до пътен възел „Бобошево“ от км 51+163 до км 73+330 на АМ „Струма“ в посока Кулата е ограничено и се осъществява по обходен маршрут по път E-79. Също така се ограничава движението по пътна връзка „Дупница – юг“ в посоките Благоевград – Кюстендил и Дупница – Благоевград. Движението в посока София се осъществява без ограничения по автомагистрала „Струма“. Движението на МПС над 12 тона се осъществява по обходен маршрут по път Е-79. В посока Кулата се отклонява от АМ „Струма“ от пътен възел „Долна Диканя“ до пътен възел „Бобошево“. В посока София се отклонява от АМ „Струма“ от пътен възел възел „Бобошево“ до пътен възел „Дупница – север“. Срокът на гореописаните временни ограничения е до 30.08.2019 г. ІІI. ВЪВЕДЕНИ ОГРАНИЧЕНИЯ ПО ОСНОВНИТЕ ПЪТНИ НАПРАВЛЕНИЯ: 1. Проходи: - „Върбишки“ - затворен за всички МПС. Срок: целогодишно; - „Златишки“ - затворен за всички МПС. Срок: целогодишно; - „Айтоски“ - отворен за всички МПС; - „Котленски“ - отворен за всички МПС; - „Печинско“ - отворен за всички МПС; - „Превала“ - отворен за всички МПС; - „Предел“ - отворен за всички МПС; - „Приморски“ - отворен за всички МПС; - „Републиката“ - отворен за всички МПС; - „Ришки“ - отворен за всички МПС; - „Рожен“ - отворен за всички МПС; - „Троянски“ - отворен за всички МПС; - „Вратник“ - забранен за МПС над 10 т. Срок: целогодишно; - „Дюлински“ - забранен за МПС над 3,5 т. Срок: целогодишно; - „Пампорово“ - забранен за МПС над 3,5 т.; - „Петрохан“ - забранен за МПС над 12 т. както и тегленето на ремаркета и полуремаркета. Срок целогодишно; - „Твърдишки“ - забранен за МПС над 10 т. Срок: целогодишно; - „Шипка“ - забранено е движението на МПС, предназначени за превоз на товари с технически допустима максимална маса над 12 т от категория N3, както и тегленето на ремаркета и полуремаркета с технически допустима максимална маса над 10 т от категория О4. Срок: целогодишно.; ІV. СЪСТОЯНИЕ НА РЕПУБЛИКАНСКАТА ПЪТНА МРЕЖА: ОГРАНИЧЕНИЯ В ДВИЖЕНИЕТО НА МПС ПО ПЪРВОКЛАСНАТА ПЪТНА МРЕЖА: - път I-1 /Е79/ Граница Румъния-Видин-Монтана-Враца-София-Благоевград-Кулата-граница Гърция: Област София: Въвежда се реверсивно движение по път I-1 София - Перник при Владая от км 276+162 до км 277+610 – за сряда 28.08.2019 г. и четвъртък 29.08.2019 г. се обособяват две ленти в посока София за времето от 06:00 до 10:00 часа. Срок 29.08.2019 г. Въвежда се реверсивно движение по път I-1 София – Перник при Владая от км 276+162 до км 277+610: всеки понеделник, вторник и петък се обособяват две ленти в посока София за времето от 06:00 до 10:00 часа, както и всяка неделя от 18:00 до 21:00 часа. Срок 30.09.2019 г.; Въвежда се реверсивно движение в участъка София – Перник при Владая от км 276+162 до км 277+610 и от км 278+567 до км 281+800 в последния празничен ден и всяка неделя от 10:00 до 18:00 часа. Обособяват се две ленти в посока София и една в посока Перник. Срок до 31.12.2019 г.; Движението в участъка Жерково – Елешница от км 224+600 до км 229+700 е ограничено за всички МПС поради намален габарит на пътното тяло. Срок до 30.09.2019 г.; Движението на товарни МПС над 15 т. в участъка от Александров мост до границата с област Перник от км 276+162 до км 282+485 е ограничено. Срок до 30.09.2019 г.; Движението в района на Владая от км 277+360 до км 277+480 е ограничено в платното посока София поради ремонтни дейности на подпорна стена. Движението се осъществява двупосочно в платното посока Перник. Срок до 12.09.2019 г.; Движението в участъка София – Перник от км 281+900 (при разклонението за с. Драгичево) до км 282+315 се осъществява в една лента /преди кръстовището и отваряне след него/ поради ремонтни дейности в активната лента на платното посока София. Движението се извършва в изпреварващата лента и скоростта на движение се ограничава до 40 км/ч. Срок до 30.09.2019 г.; Движението в участъка Ботевград – София от км 192+000 /Чурек/ до км 215+600 /Ботевград/ се осъществява с повишено внимание поради неравности по пътната настилка. Скоростта на движение е ограничена до 60 км/ч. Срок до 30.09.2019 г.; Движението по път Ботевград – София се осъществява в една лента поради ремонт на анкерна стена при км 210+200 /проход „Витиня“/. Движението се регулира от светофарна уредба. Срок до 11.09.2019 г.; Област Перник: Движението по път София – Перник в участъка от граница София до кръстовище Драгичево от км 282+485 до км 285+600 е ограничено за тежкотоварни автомобили с тегло над 15 т. Участъкът е сигнализиран с пътни знаци. Движението е пренасочено по АМ „Люлин“. Срок до 31.12.2019 г.; Въведено е реверсивно движение по път София – Перник в участъците от км 285+660 /кръстовище Драгичево/ до км 286+847 /бензиностанция „Петрол“/ както следва: - всеки петък, както и в последния работен ден преди празници от 12:00 ч. до 20:00 ч., и в първия почивен /празничен/ ден от 08:00 ч. до 14:00 ч.: две ленти в посока Перник и една лента в посока София. През останалото време от седмицата остава в сила постоянната организация на движение, която осигурява две ленти в посока влизане в София и една лента в посока изход от София. По преценка на директорите на ОПУ, съобразно метеорологичните условия и пътната обстановка, реверсивното движение може да бъде отменено или цитираните часови периоди да бъдат променяни. Срок до 01.01.2020 г.; Движението по път I-1 София – Перник от км 281+900 (при разклонението за с. Драгичево) до км 282+315 се осъществява в една лента преди кръстовището и отваряне след него поради ремонтни дейности в активната лента на платното посока София. Движението се извършва в изпреварващата лента, като скоростта на движение се ограничава до 40 км/ч. Срок 31.08.2019 г.; Движението в участъка (с магистрален габарит) от км 23+000 до км 24+000 в посока Кулата се осъществява с повишено внимание и скоростта на движение е ограничена до 80 км/ч поради неравности на пътното платно. Срок до 30.09.2019 г.; Област Благоевград: Движението в участъка Благоевград – Кресна в района на тунел Железница от км 383+000 до км 384+500 се осъществява в една лента поради ремонтни дейности на асфалтовата настилка. Участъкът е сигнализиран с пътни знаци. Водачите да се движат с повишено внимание и съобразена скорост, съобразно създадената организация на движение. Срок до 28.08.2019 г. - път І-2 Граница Румъния-Русе-Цар Калоян-Разград-Шумен-Девня-Варна: няма. - път І-3 Гара Бяла-Плевен-Луковит-Коритна-Ябланица-Ботевград: Област София: Движението по път Правец – Разлив – Трудовец – Ботевград в участъка от км 193+345 /отклонение за пътен възел „Правец“/ до км 204+200 /заустване в път І-1 Видин-Враца-Ботевград/ е ограничено за движение на МПС над 12 т. Обходен маршрут: АМ „Хемус“ п.в. „Правец“, по път ІІ-17 Мездра – Ботевград, пътен възел І-3, пътен възел „Ботевград“ на АМ „Хемус“ и обратно. Срок до 30.06.2020 г.; Движението в участъка Ботевград – Правец от км 190+000 до км 200+000 се осъществява в една лента поради ремонтни дейности на асфалтовата настилка. Участъкът е сигнализиран с пътни знаци. Срок до 15.09.2019 г. - път І-4 Коритна-Български Извор-Микре-Севлиево-В. Търново-Омуртаг-Търговище-Шумен: Област Търговище: Движението в участъка Търговище – опорен пункт Белокопитово от км 248+000 до км 250+300 се осъществява в една лента поради ремонтни дейности във връзка със строителството на обект: АМ „Хемус”. Срок до 31.10.2019 г.; - път І-5 Русе-В.Търново-Шипка-Стара Загора-Хасково-Кърджали-Маказа-граница Гърция: Област Габрово: Движението в участъка Дряново – Габрово се осъществява с повишено внимание в свободната лента съобразно създадената временна организация на движението поради извършване на реконструкция на кръстовище при км 145+256. Срок до 06.11.2019 г.; Движението в участъка Габрово – вр. Шипка при км 164+150 се осъществява с повишено внимание поради пропаднал участък. Поставена е необходимата сигнализация. Срок до 30.09.2019 г. Област Кърджали: Движението по път Кърджали – Маказа в участъка Надлез Кирково – ГКПП „Маказа“ е ограничено за МПС над 3,5 т. Срок до 31.12.2019 г.; Движението по път Черноочене – Кърджали само в посока от Черноочене към Кърджали е ограничено за движение на МПС над 15 т. Срок до 31.12.2019 г.; Обходни маршрути: - направление Хасково – Кърджали: път І-5, път ІІІ-505 (с. Манастир), път ІІІ-507 Г. Войводино – Мост – Чифлик – Кърджали. - направление Асеновград – Кърджали: път ІІ-58, път І-5 посока Хасково, път ІІІ-505 (с. Манастир), път ІІІ-507 Г. Войводино – Мост – Чифлик – Кърджали. - направление Минерални бани – Кърджали: път ІІІ-506, път І-5 посока Хасково, път ІІІ-505 (с. Манастир), път ІІІ-507 Г.Войводино – Мост – Чифлик – Кърджали - път І-6 Граница Македония-Гърляно-Кюстендил-Перник-София-Пирдоп-Карлово-Сливен-Карнобат-Бургас: няма ограничения. - път І-7 Граница Румъния-Силистра-Дулово-Преслав-Върбишки проход-Петолъчката-Елхово-Лесово-граница Турция: Област Ямбол: Движението в участъка Козарево – Елхово от км 263+065 до км 282+200 се осъществява в една лента поради частични ремонтни дейности на асфалтовата настилка. Участъкът е сигнализиран с пътни знаци. Срок до 30.08.2019 г. - път І-8 Граница Сърбия-Драгоман-София-Ихтиман-Пазарджик-Пловдив-Хасково-Капитан Андреево-граница Турция: Област София: Движението в участъка Вакарел – Ихтиман от км 110+700 до км 118+800 е ограничено за всички МПС поради намален габарит на пътното тяло. Срок до 31.08.2020 г.; Движението в участъка Драгоман – Сливница от км 15+600 до км 20+940 е ограничено за всички МПС поради ремонтни дейности на асфалтовата настилка. Движението се пренасочва по старият път Драгоман – Сливница. Срок до 20.11.2019 г.; Област Хасково: Движението в участъка гр. Свиленград – Капитан Андреево от км 370+500 до км 377+900 е ограничено за движение поради пропадане на насип. Срок до 31.12.2019 г. Обходен маршрут: гр. Свиленград – ПВ „Свиленград” – АМ „Марица” – ПВ „Капитан Андреево” – с. Капитан Андреево. - път І-9 граница Румъния-Дуранкулак-Балчик-Варна-Бургас-Звездец-Малко Търново-граница Турция: Област Варна: Движението в участъка Кранево – Варна при км 83+100 е ограничено за движение на МПС над 10 т. Обходен маршрут: Кичево – Оброчище. Срок до 28.02.2020 г. Област Бургас: Движението в участъка Бургас – к.к. „Слънчев бряг“ от км 202+307 до км 229+639 е ограничено за МПС над 12 тона за летния сезон. Обходен маршрут: път I-9 при км 206+607 /разклон за с. Тънково/, път III-9061 Тънково – Александрово, път III-906 Александрово – Каблешково – Лъка – п.в. „Бургас-север“, по път I-9 при км 235+565 и обратно. Срок до 15.09.2019 г.; Движението по път Слънчев Бряг – Бургас в участъка при обхода на гр. на Ахелой от км 207+726 до км 212+233 се осъществява в една лента поради изпълнение на строително-монтажни работи, като скоростта на движение се ограничава до 40 км/ч. в кръстовищата и до 70 км/ч. в останалите участъци. Срок до 15.08.2020 г.; Движението в участъка Слънчев бряг – Бургас в района на обход на гр. Поморие от км 222+849 до км 225+522 километраж по проект или от км 222+289.41 до км 224+962.32 километраж по съществуващ път се осъществява с повишено внимание поради изграждане на второ пътно платно. Движението на МПС се организира в двете ново изградени платна, като скоростта на движение е намалена до 50 км/ч в участъците на съществуващите кръстовища. Движението се регулира от пътни знаци. Срок до 01.07.2020 г.; ІV. СЪСТОЯНИЕ НА РЕПУБЛИКАНСКАТА ПЪТНА МРЕЖА: 1. Ремонтни дейности и временна организация на движението /ВОД/: ОПУ-Благоевград: Временно са въведени следните ограничения за движение на МПС: няма ограничения. Ремонтни дейности: няма. ОПУ-Бургас: Временно са въведени следните ограничения за движение на МПС: Път II-99: Движението по път ІІ-99 Бургас – Царево при км 14+882 е забранено за МПС с тегло над 12 т. Обходен маршрут: общинския път Черноморец – Созопол. Срок до 31.12.2019 г.; Път III-908: Движението по път III-908 Варовник – Вълчаново ханче от км 22+400 до 39+300 е ограничено на МПС над 10 т. поради стесняване на пътното платно. Срок до 21.12.2019 г.; Път III-7306: Движението по път ІІІ-7306 Черница – Сунгурларе – Чубра е ограничено за МПС над 10 т. поради стесняване на пътното платно. Срок 21.12.2019 г. Ремонтни дейности: Път II-99: Движението по път II-99 Крайморие – Караагач от км 0+000 до км 44+000 се осъществява с повишено внимание поради частични ремонтни дейности на асфалтовата настилка. Участъкът е сигнализиран с пътни знаци. Срок до 02.09.2019 г.; Път III-539: Движението по път III-539 Трояново – Айтос от км 23+900 до км 25+100 се осъществява с повишено внимание поради довършителни дейности свързани с работа по банкети, поставяне на ОСП /мантинели/, полагане на хоризонтална маркировка, вертикална сигнализация и други. Скоростта е ограничена на 40 км/ч. Срок до 01.10.2019 г.; Път ІІІ-7909: Движението по път III-7909 Братово – Равнец от км 12+400 до км 25+600 се осъществява с повишено внимание поради ремонтни дейности на асфалтовата настилка. Участъкът е сигнализиран с пътни знаци и скоростта е ограничена на 40 км/ч. Срок до 01.10.2019 г. ОПУ-Варна: Временно са въведени следните ограничения за движение на МПС: няма ограничения. Ремонтни дейности: няма ограничения. ОПУ-В. Търново: Временно са въведени следните ограничения за движение на МПС: Път III-407: Движението по път ІІІ-407 Лозен – Полски Тръмбеш е ограничено за движението на МПС с обща маса над 12 т. поради намален габарит на пътното тяло. Обходен маршрут: Лозен – Драганово – Янтра – Поликраище – Полски Тръмбеш. Срок до 31.08.2019 г.; Път III-514: Движението по път III-514 Горна Оряховица – Велико Търново от км 49+252 до км 49+930 е ограничено за всички МПС поради ремонт на аварирал и вертикално деформиран пътен участък. Обходен маршрут: - В посока Велико Търново: по път III-514, ул. „Св. Климент Охридски“ /обходен път Царевец/, ул. „Сливница“, ул. „Д. Найденов“, ж.п. гара Велико Търново, по път I-4 до Южен пътен възел. - В посока Горна Оряховица: по ул. „Иван Вазов, ул. „Читалищна“, ул, „Михайл Кефалов“, ул. „Св. Климент Охридски“ /обходен път Царевец/ до път III-514 Горна Оряховица – Велико Търново. Срок до 02.09.2019 г.; Път III-551: Движението по път ІІІ-551 Дебелец – Средни колиби – Елена е ограничено за МПС над 10 т. поради намален габарит на пътното тяло. Обходен маршрут: Дебелец – В. Търново – Лясковски кантон – Миндя – Елена и обратно. Срок до 31.08.2019 г.; Път III-4073: Движението по път ІІІ-4073 Царски извор – Драганово от км 0+000 до км 5+500 е ограничено поради свлачище. Обходен маршрут: Царски извор – Сушица – Драганово и обратно. Срок до 31.08.2019 г.; Път III-4082: Движението по път ІІІ-4082 Чешма – Кесарево е ограничено за МПС над 3,5 т поради намален габарит на пътното тяло. Обходен маршрут: Чешма – Сливовица – Горско Ново село – Джулюница – Кесарево. Срок до 31.08.2019 г. Ремонтни дейности: Път II-52: Движението по път II-52 Нов град – Вардим от км 34+000 до км 42+200 се осъществява в една лента поради ремонтни дейности на асфалтовата настилка. Движението се регулира със светофарна уредба, пътни знаци, а при необходимост и от регулировчици. Срок до 31.08.2019 г.; Път II-53: Движението по път II-53 Поликраище – Горна Оряховица от км 0+000 до км 6+281 се осъществява в една лента поради ремонтни дейности на асфалтовата настилка. Движението се регулира с пътни знаци и регулировчици. Срок до 30.09.2019 г.; Път II-55: Движението по път II-55 Дебелец – Гурково от км 0+000 до км 33+420 се осъществява в една лента поради ремонтни дейности на асфалтовата настилка. Участъкът е сигнализиран с пътни знаци. Срок до 30.08.2019 г.; Път ІІІ-662: Движението по път ІІІ-662 Твърдица – Елена в участъка от км 47+800 до км 48+000 се осъществява в една лента поради пропадане на пътното платно и образувало се свлачище. Срок до 31.08.2019 г.; Път III-3031: Движението по път III-3031 Павликени – Самоводене в участъка от км 8+900 до км 30+762 се осъществява в една лента с последователно пропускане в двете посоки поради извършване на превантивен ремонт. Движението се регулира със светофарна уредба, пътни знаци и регулировчици. Срок до 30.09.2019 г. ОПУ-Видин: Временно са въведени следните ограничения за движение на МПС: Път III-1413: Движението по път III-1413 Грамада – Синаговци при км 12 +270 е ограничено за МПС над 12 т. поради свлачище. Обходен маршрут: път I-1 Дунавци – Срацимирово – път III-141 Срацимирово-Грамада и обратно. Срок до 30.08.2019 г. Ремонтни дейности: няма. ОПУ-Враца: Временно са въведени следните ограничения за движение на МПС: Път II-11: Движението по път ІІ-11 Оряхово – Лесковец – граница с област Плевен от км 118+000 до км 119+000 е ограничено за МПС над 3.5 т. поради свлачищни процеси и намален габарит на пътното тяло. Обходен маршрут: Оряхово – Селановци /път ІІІ-306/ Галово – Остров /пътища ІV-ти клас/, път ІІ-11 граница с област Плевен. Срок 31.12.2019 г.; Път ІІІ-161: Движението по път ІІІ-161 Ребърково – Люти дол от км 0+000 до км 8+700 се осъществява при стеснение в двете посоки и ограничение за движението на МПС над 12 т. от км 0+000 до км 5+00 поради свлачищни процеси. Срок 31.12.2019 г.; Път III-308: Движението по път ІІІ-308 Своде – Караш – Хубавене – Роман в участъка от село Караш до село Хубавене е ограничено поради свлачище от км 25+000 до км 25+200. Срок до 31.12.2019 г.; Обходен маршрут: Роман – Ябланица – Осикова Лъкавица – Правешка Лъкавица – Караш за пътуващите от Роман за Караш. Ябланица – Роман – Хубавене за пътуващите от София и Ловеч.; Ремонтни дейности: Път ІІ-15: Движението по път II-15 Враца – Борован при км 0+000 се осъществява с повишено внимание поради ремонт на ж.п. надлез. Участъкът е сигнализиран с пътни знаци. Срок 15.09.2019 г.; Път ІІІ-1306: Движението по път ІІІ-1306 Горно Пещене – кръстовище с път ІІ-15 /Враца – Мраморен/ от км 62+000 до км 62+300 се осъществява с повишено внимание поради възникнали свлачищни процеси. Една от лентите за движение е стеснена, като ограничението е сигнализирано с пътни знаци. Срок до 31.12.2019 г. ОПУ-Габрово: Временно са въведени следните ограничения за движението на МПС: Път III-403: Движението по път III–403 Кормянско – Малки Вършец при км 10+080 е ограничено за пътни превозни средства с ширина, включително товара, по-голяма от 3,30 м поради стеснен мост над р. Крапец. Поставена е необходимата пътна сигнализация. Срок до 30.09.2019 г.; Обходен маршрут: По път III–401 Граница Ловеч – /Кормянско-Малки Вършец/ за ППС над 3,30 м, при км 46+800 по общински път до III–403 в с. Малки Вършец. Път III-3011: Движението по път III-3011 Крамолин – В. Търново от км 22+129 до км 28+380 е ограничено за МПС над 10 т. поради намален габарит на пътното тяло при км 26+444. Срок до 30.09.2019 г.; Път III-5004: Движението по път III-5004 Чехлевци – Велчевци от км 10+940 до км 11+829, съвпадащ с ул. Малина в гр. Габрово е ограничено поради извършване на строителни дейности. Движението на МПС се осъществява през улици в урбанизирана територия на гр. Габрово. Срок до 30.09.2019 г.; Ремонтни дейности: Път II-44: Движението по път II-44 Севлиево – Драгановци от км 5+034 до км 5+298 се осъществява с повишено внимание поради изграждане на пътна връзка в обхвата на път II-44, чрез временно ползване на части от пътното платно. Поставена е необходимата пътна сигнализация. Срок до 01.09.2019 г.; Път III-5006: Движението по път III-5006 Габрово – Стоманеците при км 7+060 се осъществява с повишено внимание поради пропаднал участък на асфалтова настилка. Една от лентите за движение е стеснена, като е поставена необходимата сигнализация. Срок до 30.09.2019 г.; Път III-6072: Движението по път III-6072 Селище – Стоките при км 11+675 се осъществява с повишено внимание поради пропаднал участък на асфалтовата настилка. Поставена е необходимата сигнализация. Срок до 30.09.2019 г. ОПУ-Добрич: Временно са въведени следните ограничения за движение на МПС: няма ограничения. Ремонтни дейности: Път III-7105: Движението по път III-7105 Добрич – Балик от км 4+200 до км 34+000 се осъществява с повишено внимание поради ремонтни дейности на асфалтовата настилка. Участъкът е сигнализиран с пътни знаци. Срок до 30.08.2019 г. ОПУ-Кюстендил: Временно са въведени следните ограничения за движение на МПС: Път ІІІ-6222: Движението по път ІІІ-6222 Смоличано – Пелатиково от км 10+000 до км 14+000 е ограничено за товарни автомобили над 3,5 тона поради пропадане на част от пътното тяло при км 10+650, км 11+720, км 12+830 и км 13+360. Сигнализирано е с пътни знаци. Обходен маршрут: Згурово – Неделкова Гращица – Невестино – Друмохар – Ваксево и обратно. Срок до 30.09.2019 г.; Ремонтни дейности: Път II-62: Движението по път II-62 Дупница – Клисура от км 42+263 до км 59+071 се осъществява в една лента на отделни участъци поради рехабилитация пътното платно. Срок до 17.09.2020 г.; Път III-107: Движението по път III-107 Пастра – Рилски манастир от км 27+575 до км 27+825 в участък от 250 метра се осъществява в една лента поради аварийно-въстановителни дейности за преодоляване на падащи камъни. Движението в района се регулира от светофарна уредба и при необходимост от сигналисти. Срок до 31.08.2019 г.; Път ІІІ-622: Движението по път III-622 с. Четирци – с. Църварица от км 5+000 до км 25+000 се осъществява в една лента поради частични ремонтни дейности на асфалтовата на настилка. Участъкът е сигнализиран с пътни знаци. Срок до 30.08.2019 г.; Път II-623: Движението по път III-623 Бобов дол – Мало село в с. Мламолово от км 10+407 до км 10+545 се осъществява в една лента поради изграждане на анкерна стоманобетонова стена. Движението се регулира чрез светофарна уредба. Срок до 19.01.2020 г.; ОПУ-Кърджали: Временно са въведени следните ограничения за движение на МПС: Път II-59: Движението по път II-59 Момчилград – Крумовград – Ивайловград в участъка Крумовград – с. Рогач от км 37+140 до км 38+000 е ограничено в двете посоки поради изграждане на съоръжение при км 37+188. Срок до 02.09.2019 г.; Обходен маршрут: Крумовград – Поточница – Голобрад – Падало – път II-59. Път III-5009: Движението по път ІІІ-5009 Зорница – Бели пласт – Стремци– Кърджали е ограничено за МПС над 12 т. Обходен маршрут: по път I-5 Хасково – Кърджали за МПС до 15 тона или по път III-507 Кърджали – Мост през с. Мост за всички МПС. Срок до 31.12.2019 г. Ремонтни дейности: Път II-59: Движението по път II-59 Крумовград – граница област Хасково от км 36+784 до км 55+845 се осъществява с повишено внимание поради извършване на подокопен дренаж, преоткосиране, ремонт на водостоци, облицовани окопи, реголи и частични ремонтни дейности на асфалтовата настилка. Срок до 01.09.2019 г.; ОПУ-Ловеч: Временно са въведени следните ограничения за движение на МПС: няма ограничения. Ремонтни дейности: Път ІІ-35: Движението по път ІІ-35 Ловеч – Троян в района след разклона за с. Ломец от км 64+410 до км 65+213 се осъществява с повишено внимание поради изграждане на пътна връзка (вход/изход) към обект. Водачите да се движат със съобразена скорост. Срок до 02.09.2019 г.; Път II-35: Движението по път II-35 Балканец – граница с Област Пловдив от км 80+000 до км 103+000 се извършва с повишено внимание поради ремонтни дейности по настилката. Водачите да се движат със съобразена скорост. Срок: 28.08.2019 г.; Път III-358: Движението по път III-358 Тетевен – Ябланица от км 60+291 до км 76+200 се осъществява с повишено внимание поради ремонтни дейности. Участъкът е сигнализиран с пътни знаци. Срок до 30.08.2019 г.; Път III-402: Движението по път III-402 Старо село – Борима от км 14+800 до км 22+100 се осъществява с повишено внимание поради ремонтни дейности на асфалтовата настилката. Участъкът е сигнализиран с пътни знаци. Срок до 13.11.2019 г.; ОПУ-Монтана: Временно са въведени следните ограничения за движение на МПС: Път II-81: Движението по път ІІ-81 Монтана – София през проход „Петрохан“ е ограничено за автомобили над 12 т.; Обходен маршрут: през гр. Своге. Срок до 31.03.2020 г.; Път II-81: Движението по път II-81 Лом – Расово в посока Монтана от км 143+320 до км 149+445 е ограничено за МПС над 10 т. поради извършване на строително монтажни работи. Обходен маршрут: - В посока от Лом – Монтана: по път II-81 с. Д. Церовене кръстовището с път III-818, по път III-818 до кръстовище с път II-11 с. Д. Цибър, по път II-11 до гр. Лом и обратно. - В посока Лом – Видин: по път II-11 Ковачица – Д. Цибър, по път III-818 Вълчедръм – Дългоделци до кръстовището с път II-81 с. Д. Церовене, по път II-81 Вирове – Монтана и по път 1-1 Ружинци – Димово – Дунавци – Видин и обратно. - В посока Видин – Козлодуй: по път ІІ-11 през гр. Лом - /Ковачица – Долни Цибър – Козлодуй/ - и обратно: - В посока Плевен – Лом: по път III-133 Вълчедръм - път ІІІ-818 Вълчедръм – Долни Цибър – път ІІ-11 Долни Цибър – Ковачица – Лом. Срок до 30.09.2019 г.; Път ІІІ-112: Движението по път ІІІ-112 Тополовец – Монтана от км 10+500 до км 47+806 е ограничено за МПС над 12 т. поради на строително-монтажни работи. Срок до 15.11.2019 г.; Обходен маршрут: път І-1/Е-79/ Видин – Димово – Ружинци – Белотинци – Смоляновци – Монтана и обратно. МПС до 12 тона да се движат с повишено внимание. Път III-112: Движението по път ІІІ-112 Славотин – Доктор Йосифово от км 29+675 до км 36+654 е ограничено за всички МПС поради ремонтни дейности на асфалтовата настилка. Обходен маршрут: с. Славотин – Долна Рикса – Клисурица – Долна Вереница Монтана – Студено буче и обратно. Срок до 15.09.2019 г.; Път III-112: Движението по път ІІІ-112 Доктор Йосифово – Монтана от км 37+825 до км 47+806 е ограничено за всички МПС поради ремонтни дейности. Участъкът е сигнализиран с пътни знаци. Обходен маршрут: Доктор Йосифово – Славотин – Долна рикса – Клисурица – Винище – Долна Вереница – Студено буче и обратно. Срок до 31.08.2019 г.; Път III-8104: Движението по път ІІІ-8104 Замфирово – Пърличево от км 7+000 до км 7+700 е ограничено за всички МПС поради пропадане на участък от пътното тяло. Обходен маршрут: по път ІІ-81 Боровци – Монтана, път І-1 /Е-79/ Монтана – Сумер, път ІІІ-1621 Сумер – Пърличево и обратно. Срок до 30.09.2019 г. Ремонтни дейности: Път ІІ-81: Движението по път ІІ-81 Петрохан – Бързия от км 51+000 до км 63+000 се осъществява в една лента поради частични ремонтни дейности по пътната настилка. Движението в района на ремонтните работи да се осъществява с повишено внимание и съобразена скорост. Срок до 02.09.2019 г.; Път III-102: Движението по път ІІІ-102 с. Горно Церовене – Монтана от км 74+000 до 80+500 се осъществява в една лента с повишено внимание поради изграждане на подпорна стена. Движението е ограничено до 40 км/ч. Срок до 31.08.2019 г.; Път III-102: Движението по път ІІІ-102 с. Превала – с. Гаврил Геново от км 47+000 до км 60+420 се осъществява в една лента поради извършване на частични ремонтни дейности и почистване на пътната настилка. Движението се регулира от сигналисти на място. Срок до 31.08.2019 г.; ОПУ-Пазарджик: Временно са въведени следните ограничения за движение на МПС: Път II-37: Движението по път II-37 в гр. Пазарджик от км 124+500 до км 124+800 /ул. „Стоян Ангелов“ в гр. Пазарджик – от кръстовището с бул. „Георги Бенковски“ до кръстовището с улица „Осми март“ се ограничава за всички МПС поради ремонтни дейности. Обходен маршрут: При СМР в дясно платно и затворен за движение участък с дължина 300 метра, движението се осъществява двупосочно в ляво платно, като се обособяват по една лента за движение в двете посоки от км 124+500 до км 124+800. При СМР в ляво платно и затворен за движение участък с дължина 300 метра, движението се осъществява двупосочно в дясно платно, като се обособяват по една лента за движение в двете посоки от км 124+500 до км 124+800. Срок до 16.09.2019 г.; Път III-3704: Движението по път III-3704 Пазарджик – Ветрен при км 11+485 в с. Бошуля е ограничено за МПС над 10 т. Обходен маршрут: гр. Пазарджик, път I-8 с. Звъничево – Септемврийски ханчета, път III-8402 гр. Септември, кръгово кръстовище с път III-3704 с. Бошуля. Срок до 21.12.2019 г.; Ремонтни дейности: Път II-37: Движението по път II-37 Панагюрски колонии – Панагюрище от км 75+475 до км 75+525 се осъществява с повишено внимание пропадане на част от банкета. Движението в участъка е регулирано с пътни знаци. Срок до 30.09.2019 г.; Път II-37: Движението по път II-37 с. Гелеменово – гр. Пазарджик от км 119+300 до км 119+600 се осъществява в една лента поради оборудване на съществуващо автоматично устройство за ТОЛ система при км 119+560. Движението се регулира с пътни знаци. Срок 28.08.2019 г.; Път III-606: Движението по път III-606 гр. Копривщица – гр. Стрелча се извършва в една лента от км 23+300 до км 32+800 поради частичен ремонт на асфалтовата настилка, чрез поетапно затваряне на лява и дясна ленти за движение. Движението се регулира с пътни знаци. Срок 28.08.2019 г. ОПУ-Перник: Временно са въведени следните ограничения за движение на МПС: Път II-63: Движението по път II-63 Брезник – Трън от км 42+200 до км 42+800 е ограничено поради ремонт на мост. Движението е пренасочено по изграден временен път, сигнализиран съгласно проект за ВОБД. Срок до 30.09.2019 г.; Път ІІІ-637: Движението по път ІІІ-637 от с. Мрамор до разклон за с. Лева река е ограничено за МПС над 10 т. Срок до 31.12.2019 г.; Път ІІІ-6372: Движението по път IIII-6372 Долна Мелна – Граница Кюстендил от км 18+000 до км 24+650 е ограничено за тежкотоварни автомобили над 3,5 тона поради намалена носимоспособност на мостово съоръжение при км 22+065. Участъкът е сигнализиран с пътни знаци. Обходен маршрут: Общински път Пали лула – Лева река, път III-637 Докьовци – Пенкьовци, път III-6052 Враня стена – Калотинци, път III-623 Калотинци – Раянци – Трекляно – Дълга лука. Срок до 18.12.2019 г. Ремонтни дейности: Път II-63: Движението по път II-63 Брезник – Парамун при км 23 се осъществява в една лента поради частични деформации на пътното тяло. Участъкът е сигнализиран с пътни знаци. Водачите на МПС да се движат с повишено внимание и съобразена скорост. Срок до 30.09.2019 г.; Път II-63: Движението по път II-63 Трън – Стрезимировци при км 56+174 се осъществява в една лента поради осигуряване безопасно преминаване през мост. Участъкът е сигнализиран с пътни знаци. Срок до 18.12.2019 г. Път III-637: Движението по път III-637 Вукан – Пенкьовци при км 5+293 се осъществява в една лента поради осигуряване на безопасно преминаване през мост. Участъкът е сигнализиран с пътни знаци. Срок до 18.12.2019 г. ОПУ-Плевен: Временно са въведени следните ограничения за движение на МПС: Път ІІІ-301: Движението по път III-301 край регулация с. Козар Белене – начало регулация гр. Левски от км 1+750 до км 5+753 е ограничено за МПС общо тегло над 7 т. Обходен маршрут: път III-303 Българене – Малчика – Аспарухово – Левски. Срок – целогодишно. Път ІІІ-304: Движението по път III-304 Изгрев – Трънчовица – Бацова махала – Новачене – Дебово от км 0+030 до км 24+650 е ограничено за транзитното движение на МПС над 15 т.; Обходен маршрут: по път ІІ-34 Плевен – Никопол. Срок – целогодишно. Път ІІІ-3004: Движението по път III-3004 Опанец – Долна Митрополия от км 0+000 до км 6+125 в района на с. Опанец е ограничено за транзитно движение на МПС над 3.5 т. Обходен маршрут: по път І-3 Бяла – Плевен – Ботевград (от п.в. \"КАТ\" на км 88+973 към п.в. на км 95+099). Срок – целогодишно.; Път ІІІ-3005: Движението по път III-3005 Ясен – Търнене – Градина в района на с. Ясен от км 1+793 до км 4+223 е ограничено за движение на МПС над 3.5 т., осигурен е сигнализиран обходен маршрут. Срок – целогодишно.; Път ІІІ-3005: Движението по път III-3005 Ясен – Търнене – Градина – Петърница – Бъркач – Беглеж в района на с. Беглеж от км 21+062 до км 27+123 е ограничено за МПС над 8 т. Обходен маршрут: път ІІІ-3502 Брестовец – Горталово – Беглеж – Бежаново – Ъглен. Срок – целогодишно.; Обходен маршрут: през уличната мрежа на Ясен. Път ІІІ-3402: Движението по път III-3402 Коиловци – Славяново – Пордим е ограничено поради свлачищни процеси в участъка от км 0+000 до км 0+900 в регулацията на с. Коиловци. Движението на МПС се осъществява по вътрешно уличната мрежа на с. Коиловци. Срок до 31.12.2019 г.; Път ІІІ-3006: Движението по път III-3006 Рупци – Червен бряг от км 8+900 до км 9+221 в участъка на свлачище в землището на гр. Червен бряг е ограничено МПС над 12 т. поради свлачищни процеси. Обходен маршрут: По І-3 до гр. Луковит, кръстовище с РП ІІІ-306, дясно, до гр. Червен бряг и обратно. Срок – целогодишно. Ремонтни дейности: Път ІІ-11: Движението по път II-11 Милковица – Сомовит от км 196+000 до км 206+000 е регулирано в една лента поради ремонтни дейности с частично асфалтиране. Срок до 30.08.2019 г.; ОПУ-Пловдив: Временно са въведени следните ограничения за движение на МПС: Път II-86: Движението по път II-86 Асеновград – Нареченски бани е ограничено за МПС с височина над 4 м. през тунелите. Обходен маршрут: път III-866 Кричим – Девин. Път ІІІ-667: Движението по път III-667 Плодовитово – Първомай при км 6+832 в района на мост над р. Марица е ограничено за МПС над 5 т. поради намален габарит на пътното платно на стоманения мост на р. Марица. Обходен маршрут: път ІІ-66 Стара Загора – Поповица и път І-8 София – Пловдив – Свиленград. Срок до 28.12.2019 г.; Път III-804: Движението по път III-804 Поповица – Болярци е ограничено за МПС над 12 т. поради намален габарит на пътното платно на мост в с. Поповица. Срок до 31.12.2019 г.; Обходен маршрут: път Поповица – Садово – Кочево – Болярци.; III-8606: Временно движението по път III-8606 Пловдив – Куклен от км 6+330 до км 7+500 е ограничено поради ремонт на мостово съоръжение и асфалтовата настилка. Обходен маршрут през уличната мрежа на гр. Куклен. Срок до 15.10.2019 г.; Път III-8611: Движението по път III-8611 Белица – Загражден – Давидково в участъка от км 13+500 от Държавно ловно стопанство „Кормисош“ след с. Белица до границата с област Смолян при км 18+431 е ограничено за всички МПС. Срок целогодишно. Ремонтни дейности: Път II-64: Движението по път II-64 Пловдив – Карлово при км 48+278 се осъществява в платното посока Пловдив поради изграждане на кръстовище при с. Труд. Срок до 24.09.2019 г.; Път III-866: Движението по път III-866 Кричим – Михалково – Девин от км 88+050 до км 103+341 се осъществява с повишено внимание поради обрушване на скална маса. Алтернативен маршрут път II-86 Асеновград – Смолян. Срок до 30.11.2019 г. ОПУ-Разград: Временно са въведени следните ограничения за движение на МПС: Път II-49: Движението по път II-49 Разград – Кубрат в участъка кръстовище за с. Побит камък до гр. Кубрат от км 50+221 до км 70+818 е ограничено за движение на МПС поради превантивен ремонт. Обходен маршрут: Просторно – Побит камък – Острово – Брестовене и обратно. Срок до 10.10.2019 г. Ремонтни дейности: няма. ОПУ-Русе: Временно са въведени следните ограничения за движение на МПС: Път ІІІ-202: Движението по път III-202 Русе – Щръклево – Нисово – Кацелово при км 36+945 е ограничено за МПС над 10 т. поради компрометирано експлоатационно състояние на мост до с. Кацелово при км 36+945 над р. Черни Лом. Едната лента е затворена за движение и е въведен пропускателен режим по свободната лента за движение. Въведено е ограничение на скоростта 40 км/ч. Срок до 30.10.2019 г.; Ремонтни дейности: Път II-51: Движението по път II-51 Копривец – Лом Черковна от км 27+930 до км 30+000 се осъществява с повишено внимание поради ремонтни дейности на асфалтовата настилка. Участъкът е сигнализиран с пътни знаци и скоростта е ограничена до 40 км/ч. Срок до 30.09.2019 г.; Път II-54: Движението по път II-54 гара Бяла – Ценово от км 0+000 до км 13+100 се осъществява в едната лента с пропускателен режим поради ремонтни дейности на асфалтовата настилка. Участъкът е сигнализиран с пътни знаци, като движението се регулира от сигналисти. Въведено е ограничение на скоростта до 40 км/ч. Срок до 30.08.2019 г.; Път III-501: Движението по път ІІІ-501 Русе – Басарбово при км 5+976 се извършва в едната лента с пропускателен режим поради авариен ремонт на дясна тротоарна конзола на мостово съоръжение. Участъкът е сигнализиран, въведено е ограничение на скоростта до 20 км/ч. Срок до 31.10.2019 г.; Път III-2302: Движението по път III-2302 Ветово – Сеново от км 6+000 до км 26+580 се осъществява с повишено внимание поради ремонтни дейности на асфалтовата настилка. Срок до 30.09.2019 г.; ОПУ-Силистра: Временно са въведени следните ограничения за движение на МПС: няма ограничения. Ремонтни дейности: Път ІІІ-211: Движението по път ІІІ-211 Поляна – Попина – Пристанище Попина от км 0+000 до км 11+675 се осъществява в една лента поради изсичане на храсти и млада гора по банкети и окопи, профилиране на банкети и ремонт на асфалтова настилка. Движението се извършва двупосочно в свободната лента. Срок до 20.11.2019 г. ОПУ-Сливен: Временно са въведени следните ограничения за движение на МПС: Път ІІІ-7006: Движението по път ІІІ-7006 Бероново – Градец в участъка от с. Садово до с. Градец от км 9+645 до км 13+042 е ограничено за движение на МПС над 12 т. поради намалена носимоспособност на мостово съоръжение на км 10+868. Срок 31.08.2019 г.; Път ІІІ-7306: Движението по път ІІІ-7306 Сунгурларе – Пъдарево в участъка с. Чубра – с. Пъдарево е ограничено за МПС над 12 т. поради намалена носимоспособност на пътното тяло в участъка на област Бургас. Срок до 31.08.2019 г.; Ремонтни дейности: Път II-48: Движението по път II-48 /Омуртаг – Котел – път I-7/ в района на с. Градец от км 53+800 до км 55+200 се осъществява в едната лента поради ремонт на асфалтова настилка. Участъкът е сигнализиран с пътни знаци. Срок до 30.08.2019 г.; Път II-66: Движението по път II-66 Сливен – с. Старо село от км 2+000 до км 17+000 се осъществява с повишено внимание поради изрязване на храсти. Участъкът е сигнализиран с пътни знаци. Срок до 30.08.2019 г.; Път III-555: Движението по път III-555 с. Полско Пъдарево – с. Биково от км 0+000 до км 13+000 се осъществява в едната лента поради частични ремонтни дейности на асфалтовата настилка. Участъкът е сигнализиран с пътни знаци. Срок до 31.10.2019 г. ОПУ-Смолян: Временно са въведени следните ограничения за движение на МПС: Път ІІІ-8683: Движението по път ІІІ-8683 с. Арда – с. Горна Арда от км 27+000 до км 29+500 е ограничено за МПС с тегло над 10 т. поради пропадане и стеснение на една от пътните ленти. Движението в района се регулира с пътни знаци. Срок до 30.09.2019 г.; Ремонтни дейности: Път II-86: Движението по път ІІ-86 гр. Смолян – с. Средногорци от км 109+370 до км 109+570 в участъка срутище при км 109+450 при разклон за с. Тикале се регулира със светофарна уредба и скоростта е ограничена до 20 км/ч. Трафикът се осъществява в една /дясната/ пътна лента. Срок до 30.09.2019 г.; Път ІІ-86: Движението по път ІІ-86 Средногорци – Рудозем от км 125+727 до км 132+920 се осъществява с повишено внимание поради ремонтни дейности. През светлата част на денонощието пътният участък ще бъде временно затварян на определени участъци за интервали от 20 до 40 минути. Срок до 14.12.2019 г.; Път IІI-197: Движението по път IІI-197 Борино – Грохотно – Девин в с. Грохотно при км 82+120 се осъществява с повишено внимание в лявата лента с изчакване при разминаване поради разрушена стена от каменна зидария вдясно на пътя. Участъкът е сигнализиран с пътни знаци. Срок до 31.08.2019 г.; Път ІІІ-866: Движението по път ІІІ-866 Девин – Михалково – Кричим в участъка пътно кръстовище за язовирна стена на „Цанков камък“ – граница област Смолян/Пловдив от км 66+857 до км 88+050 се осъществява с повишено внимание, съобразно въведената временна организация на движение при извършване на строителни дейности по уширение на пътния габарит. През светлата част на денонощието пътният участък ще бъде временно затварян на определени участъци за интервали от 20 до 40 минути. Срок до 30.12.2019 г.; ОПУ-София: Път II-81: Движението по път ІІ-81 Монтана – София през проход „Петрохан“ е ограничено за автомобили над 12 т., както и тегленето на ремаркета и полуремаркета. Обходен маршрут: през гр. Своге. Срок до 31.03.2020 г.; Път ІІ-82: Движението по път II-82 Костенец – Самоков от км 0+000 до км 39+176 е ограничено за товарни МПС над 10 т. в двете посоки. Срок до 31.08.2020 г.; Път III-162: Движението по път III-162 Гара Лакатник – Миланово от км 0+000 до км 11+790 е ограничено за МПС над 3,5 т поради ремонтни дейности на подпорни стени. Участъкът е сигнализиран с пътни знаци. Срок до 12.09.2019 г.; Път ІІІ-3701: Движението по път III-3701 в участък от края на с. Ямна до края на област Ловеч от км 16+600 до км 22+300 е ограничено за всички МПС поради свлачищни процеси. Обходен маршрут: път II-37 Етрополе – Лъга – Джурово, път I-3 Джурово – Ябланица граница област Ловеч, път III-358 Ябланица – Гложене, път III-3701 Гложене – Черни Вит. Срок до 31.03.2020 г.; Път III–813: Движението по път III–813 Годеч – Драгоман от км 6+900 до км 17+720 се ограничава за всички МПС поради ремонтни дейности на пътните съоръжения. Обходен маршрут: Годеч – Бучин проход – Щръклевци – Мало Малово – Големо Малово – Драгоман. Срок до 05.09.2019 г.; Път ІІІ-8001: Движението по път III-8001 Беренде извор – Беренде от км 4+700 до км 9+410 е ограничено за движение на МПС поради намален габарит на пътното платно. Срок до 30.09.2019 г.; Път ІІІ-8102: Движението по път III-8102 Чибаовци – Свидня от км 10+000 до км 16+750 е ограничено поради активирали се свлачища. Обходен маршрут: до Чибаовци да се ползва път II-81, до Бучин проход път III-164 Бучин проход – Искрец – Свидня. Срок до 31.03.2020 г.; Ремонтни дейности: ССТ: Движението по пътна връзка „Илиянско шосе“ при км 4+854 и пътен възел „Източна тангента“ при км 10+671 на Северна скоростна тангента /ССТ/ е ограничено поради ремонтни дейности /доизграждане на пътните платна/. Пътните възли са затворени с неподвижни ограничителни системи, вертикални пътни знаци и хоризонтална маркировка. Срок 01.03.2020 г.; Път II-16: Движението по път II-16 Гара Лакатник – Оплетня от км 32+200 до км 33+200 се осъществява с повишено внимание поради ремонтни дейности на подпорни стени, като скоростта е ограничена до 50 км/ч. Участъкът е сигнализиран с пътни знаци. Срок до 12.09.2019 г.; Път II-16: Движението по път II-16 Своге – София в района на Томпсън от км 57+350 до км 58+050 се осъществява в една лента поради укрепване на свлачище. Участъкът е сигнализиран с пътни знаци и се регулира от светофарна уредба. Срок до 27.09.2019 г.; Път II-18: Движението по път II-18 Софийски околовръстен път при Чепинци от км 19+503 до км 20+139 се осъществява в една лента поради ремонтни дейности по ж.п. надлез при км 19+821. Участъкът е сигнализиран с пътни знаци и сигналисти. Срок до 14.09.2019 г.; Път ІІ-81: Движението по път ІІ-81 Костинброд – Бучин проход от км 8+200 до км 30+400 се осъществява с повишено внимание поради изпълнение на частични строителни и ремонтни дейности, във връзка с реконструкция на пътя. Временната организация се осъществява посредством пътни знаци и временни светофарни уредби. Скоростта на движение е ограничена до 50 км/ч. Срок 30.11.2019 г.; Път II-81: Движението по път II-81 София – Костинброд от км 5+080 до км 6+360 е ограничено поради ремонтни дейности на кръговото кръстовище при гр. Костинброд. Затворено е дясното платно /посока Костинброд/, като движението се извършва двупосочно в лявото /посока София/. Срок 14.09.2019 г.; Път III-162: Движението по път III-162 Гара Лакатник – Миланово от км 0+000 до км 0+755 се осъществява с повишено внимание поради ремонтни дейности на подпорни стени, като скоростта се ограничава до 30 км/ч. Срок до 12.09.2019 г.; Път III-3009: Движението по път III-3009 Правец – Етрополе от км 0+000 до км 10+313 се осъществява в една лента поради ремонтни дейности на асфалтовата настилка. Участъкът е сигнализиран с пътни знаци. Срок до 15.09.2019 г.; ОПУ-Стара Загора: Временно са въведени следните ограничения за движение на МПС: Път ІІІ-807: Движението по път III-807 гр. Чирпан – с. Върбица в участъка с. Скобелево – с. Зетьово е ограничено за всички МПС поради аварирал мост над река Марица при км 7+600. Обходни маршрути: - път ІІ-66 Поповица – Плодовитово – Първомай – Скобелево; - път ІІ-66 Чирпан – Плодовитово – Първомай – Скобелево; - Скобелево – Първомай – Плодовитово – път ІІ-66. Срок до 31.12.2019 г.; Път III-5005: Движението по път III-5005 връх ,,Шипка” – връх „Бузлуджа” от км 0+000 до км 12+213 е ограничено за МПС над 3.5 т. Срок до 20.12.2019 г. Ремонтни дейности: Път III-663: Движението по път III-663 с. Зетьово – с. Целина от км 0+000 до км 12+700 се осъществява в една лента поради ремонтни дейности на асфалтовата настилка. Участъкът е сигнализиран с пътни знаци. Срок до 30.09.2019 г.; Път III-663: Движението по път III-663 с. Зетьово – с. Целина от км 13+730 до км 15+220 се осъществява в една лента поради ремонтни дейности на асфалтовата настилка. Участъкът е сигнализиран с пътни знаци. Срок до 30.09.2019 г. ОПУ-Търговище: Временно са въведени следните ограничения за движение на МПС: Път III-4009: Движението по път III-4009 Лиляк – Пресиян от км 7+484 до км 15+230 е ограничено поради укрепване на пропадане при км 10+090 – 10+110. Участъкът е сигнализиран с пътни знаци. Обходен маршрут: през с. Цветница. Срок до 30.09.2019 г.; Път III-4082: Движението на МПС над 3,5 т. по път III-4082 Капище – Банковец от км 0+000 до 11+300 е ограничено поради ремонт на мост. Срок до 30.09.2019 г.; Ремонтни дейности: Път IІ-48: Движението по път II-48 Омуртаг – Котел от км 0+000 до км 18+000 се осъществява с повишено внимание поради извършване на превантивен ремонт. Срок до 30.10.2019 г.; Път III-2002: Движението по път III-2002 Цар Калоян – Попово от км 11+500 до км 38+600 се осъществява с повишено внимание поради извършване на ремонтни дейности на асфалтовата настилка. Срок до 15.11.2019 г.; Път III-4009: Движението по път III-4009 Лиляк – Александрово от км 9+800 до 10+200 се осъществява в една лента поради активизирано свлачище. Участъкът е сигнализиран с пътни знаци. Срок до 30.09.2019 г. ОПУ-Хасково: Временно са въведени следните ограничения за движение на МПС: Път III-597: Движението по път III-597 Ивайловград – Дъбовец – Малко градище – Лозен – Любимец в гр. Любимец при км 56+850 е ограничено за всички МПС поради закрит ж.п. прелез. Обходен маршрут: гр. Любимец – с. Сива река – с. Малко градище – гр. Ивайловград. Срок до 31.12.2019 г.; Път III-5009: Движението на МПС над 12 т. по път III-5009 Козлец – Кърджали от км 0+000 до км 26+080 e ограничено. Срок до 31.12.2019 г.; Ремонтни дейности: Път III-663: Движението по път III-663 Чирпан – Димитровград от км 15+220 до км 29+913 и от км 31+742 до км 33+364 се осъществява в една лента поради ремонтни дейности на асфалтовата настилка. Участъкът е сигнализиран с пътни знаци. Срок до 04.09.2019 г. ; Път III-663: Движението по път III-663 Димитровград – Симеоновград в участъка от разклона за гр. Стара Загора до гр. Симеоновград от км 34+600 до км 54+835 се осъществява в една лента поради частични ремонтни дейности на асфалтовата настилка. Движението през работните участъци се осъществява двупосочно в едната лента и се регулира с пътна сигнализация. Срок до 02.10.2019 г. ОПУ–Шумен: Временно са въведени следните ограничения за движение на МПС: Път ІІІ-731: Движението по път III-731 Радко Димитриево – Друмево e ограничено за МПС над 10 т. поради свлачищни процеси. Обходен маршрут: Шумен – Овчарово – Друмево. Срок до 02.10.2019 г. Ремонтни дейности: няма ограничения. ОПУ-Ямбол: Временно са въведени следните ограничения за движение на МПС: Път III-7008: Движението по път III-7008 Елхово – Изгрев от км 2+440 до км 2+560 е ограничено, поради лошо експлоатационно състояние на дървен мост над р. Тунджа. Обходен маршрут: По изграден обходен път до моста с ограничение на скоростта до 30 км/ч. Срок до 20.12.2019 г.; Ремонтни дейности: Път III-5305: Движението по път III-5305 обходен път изток на гр. Ямбол от км 1+200 до км 1+760 се осъществява в една лента поради ремонтни дейности. Движението се регулира чрез пътни знаци . Срок до 30. 08. 2019 г.; Път III-7008: Движението по път III-7008 Малък манастир – Голям манастир от км 18+059 до км 18+123 се осъществява в една лента поради пропаднала настилка и пропаднал насип. Движението се регулира чрез пътни знаци . Срок до 31.12.2019 г. Опасност от падащи камъни: Искърско дефиле; Кресненско дефиле; проход на Републиката; път І-1 /Е-79/ Мездра-Ботевград, Видин-Монтана и в участъците от км 321+400 до км 321+500 и от км 352+650 до км 352+750; път I-4 София-Варна при с. Пролаз и Коритна-Български Извор-Микре; път I-5 /Е 85/ В. Търново-Дряново-Габрово-Шипка; път І-6 Коняво-разклон Клапаровци и София-Карлово-Бургас, проходи „Козница” и „Стражата”; път I-8 при кръстовище за с. Габровица; път I-9 Крушевец-М.Търново; път ІІ-19 Симитли- Г. Делчев; път II-35 Троян-Кърнаре; път II-37 Пещера-Батак-Ш. Поляна; път II-53 Стара река-Сливен; път ІІ-62 Самоков-Дупница /местност Дервена/; път ІІ-82 Самоков-София /Г.Окол-Пасарел-Кокаляне/; път II-84 Варвара-гара Костандово /кръстовище за Св. Петка/; път ІІ-86 Асеновград-Смолян; път ІІІ-102 Превала-Монтана; път ІІІ-104 Бобошево-Четирци; път ІІІ-107 Рила-Рилски Манастир; път III-305 Дерманци-Торос-Гложене; път ІІІ-488 Градец-Ичера-Сливен; път ІІІ-601 Горановци-Олтоманци; път ІІІ-606 в района на Копривщица; път ІІІ-622 Друмохар-Ваксево; път III-842 Юндола-Голямо Белово; път ІІІ-861 Юговско ханче-Югово-Лъки-Здравец; път ІІІ-865; Стояново-Ардино; път ІІІ-866 Смолян-Кричим-Стамболийски-път І-8; път ІІІ-3011 стената на яз. „Ал. Стамболийски”; път ІІІ-8611 Белица-Загражден, всички пътища на област Смолян; път II-55 от км 34+900 до км 45+000 на Прохода на Републиката има опасност от свличане на скални и земни маси; път ІІ-73 Шумен-Карнобат има опасност от свличане на скални и земни маси. Шофьорите да се движат с повишено внимание по тези участъци. Ситуационен и координационен център на Агенция „Пътна инфраструктура”", "date": "2019.08.27", "title": "Вижте състоянието и ограниченията по пътищата на страната за утре"}
{"url": "https://www.24chasa.bg/novini/article/7625988", "text": "Турция иска да продължи сътрудничеството с Русия в областта на отбраната, включително по бойни самолети, предаде Ройтерс, като цитира турския президент Реджеп Тайип Ердоган. Лидерът на Турция е на еднодневно посещение в Русия, където днес посети Международния авиокосмически салон МАКС 2019 край Москва и разговаря с руския си колега Владимир Путин, предава БТА. Руският президент посочи, че евентуално съвместно производство на руска авиотехника е било сред темите, които е обсъдил с турския си колега, съобщи ТАСС. \"Говорихме за сътрудничеството за Су-35 и за възможна работа дори по новия Су-57\", отбеляза Путин. \"Имаме много възможности, показахме новите оръжейни системи за радиоелектронна борба. Много от представеното според мен заинтересува нашите турски партньори, не само от гледна точка на купуване, но и на съвместно производство\", добави той. \"Всъщност ние сме готови за това и активно ще обсъждаме отделни направления\", каза още Путин. Създаването на зона за сигурност в района на турско-сирийската граница ще допринесе за запазването на целостта на Сирия. Това заяви руският президент Владимир Путин. Разбираме безпокойството на Турция, свързано с осигуряването на безопасността на южните й граници, смятаме, че това са законни интереси на Република Турция, посочи Путин. По думите му по време на днешните разговори турският лидер \"достатъчно подробно и заинтересовано\" е разяснил позицията си по този въпрос. Изхождаме от това, че създаването на зона за сигурност по южните граници на Турция ще бъде добро условие за осигуряването на териториалната цялост на самата Сирия, подчерта президентът на Руската федерация, като отбеляза, че Москва подкрепя действията, насочени към деескалация на напрежението в тази зона. На преговори в Анкара на 7 август турски и американски военни представители се договориха за създаване на съвместен оперативен център в Турция с цел координиране на установяването на зона за сигурност в Северна Сирия. Руският президент посочи днес, че Турция носи голям товар, свързан с приемането на над 3 милиона сирийски бежанци. Всъщност нормализирането на ситуацията на територията на Сирия е свързано с връщането на много хора в родината им: над 300 хиляди бежанци са се върнали по родните си места, каза Путин. Според руския държавен главната задача при разрешаването на сирийския въпрос е стабилизирането на обстановката и осигуряването на реализацията на процеса за политическо разрешаване на кризата. По време на разговорите ни с Ердоган основно внимание бе отделено на ситуацията в Сирия. Русия и Турция тясно си сътрудничат в рамките на Астанинския формат с участието на Иран. Според нас този формат е най-ефективният механизъм за разрешаването на сирийската криза. Смятаме, че на този етап най-важно е да се съсредоточим върху окончателната стабилизация на ситуацията \"на суша\", посочи Путин. Той каза още, че се надява конституционната комисия на Сирия да започне работа в най-скоро време, информира ТАСС. Президентите на Русия и Турция обсъдиха днес и допълнителните мерки за неутрализиране на терористите както в Идлиб, така и в Сирия като цяло. Това заяви днес руският президент Владимир Путин след преговори с турския държавен глава Реджеп Тайип Ердоган, предаде ТАСС. Терористите продължават да обстрелват позиции на сирийските правителствени сили и опитват да атакуват руски военни обекти. Убедени сме, че зоната за деекалация не трябва да служи като убежище за бойците и още повече като плацдарм за извършване на нови нападения, отбеляза Путин. Ердоган на свой ред заяви, че действията на сирийската правителствена армия, която допуска бомбардировки и по граждански обекти в зоната за деескалация в Идлиб, затрудняват прилагането на подписания в Сочи меморандум. Турция ще защити военните си, намиращи се в Идлиб, ако това се наложи, каза още турският президент. Тук (в Идлиб) ситуацията толкова се усложни, че в момента нашите военнослужещи се намират в опасност. Не искаме това да продължава. Ще бъдат взети всички необходими стъпки, ако е необходимо, посочи Ердоган.", "date": "2019.08.27", "title": "Ердоган: Турция иска да продължи да си сътрудничи с Русия в областта на отбраната"}
{"url": "https://www.24chasa.bg/novini/article/7625997", "text": "Товарният кораб \"Дракон\" се разкачи от Международната космическа станция (МКС) и ще се приводни в Тихия океан, съобщи ТАСС. Операцията по разкачването е наблюдавана от астронавтката Кристина Кук. В 22,22ч. московско и българско време, корабът ще включи за почти 13 минути двигателите си, за да излезе от орбита и след един час ще се спусне с парашут в района на Тихия океан, на 570 км югозападно от калифорнийското крайбрежие, предава БТА. Товарният кораб \"Дракон\" достави на МКС продоволствие, оборудване и материали за научни експерименти. Той се скачи със станцията на 27 юли.", "date": "2019.08.27", "title": "Товарният кораб \"Дракон\" се разкачи от Международната космическа станция"}
{"url": "https://www.24chasa.bg/novini/article/7626001", "text": "Новият опозиционен кмет на Истанбул оряза средствата, отпускани на някои проправителствени фондации, предаде Ройтерс, цитирана от БТА. Пред репортери днес кметът Екрем Имамоглу обяви, че общината на Истанбул е анулирала прехвърлянето на 357 милиона турски лири, предоставяни или прехвърляни на фондации. Тази сума включва 56 милиона лири \"помощи за храна\" и 165 милиона за строителство, добави градоначалникът. \"Невероятно е. За какво пилеете парите на народа?\", запита Имамоглу и се закани, че \"това е само началото\". Общината също така е анулирала споразуменията си с пет фондации, получаващи парични трансфери. Една от тях е Фондация в служба на младежта и образованието (ТУРГЕВ), основана от Ердоган през 90-те години на миналия век, по времето, когато той самият бе кмет на Истанбул. В управителния съвет на фондацията влизат една от дъщерите на президента, съпругата на неговия директор по комуникациите и бивш кмет от управляващата Партия на справедливостта и развитието (ПСР). Това е една от първите стъпки на новата администрация на Истанбул срещу президента Реджеп Тайип Ердоган след избирането на Имамоглу за кмет на 24 юни, отбелязва агенцията. В предизборните си обещания Имамоглу се зарече да разобличи, както той твърди, прахосването на милиони лири, прехвърляни на проправителствени фондации от предишните администрации.", "date": "2019.08.27", "title": "Новият кмет на Истанбул оряза средства за проправителствени фондации"}
{"url": "https://www.24chasa.bg/novini/article/7626011", "text": "„Ролята на премиера е да осигурява по-добър живот, борба с бедността и геноцида над пенсионерите”. Това заяви в Гълъбово президентът Румен Радев, цитиран от  . По думите му има много тежки проблеми, които искат незабавни решения и силни действия от страна на държавата, а не интриги. Началникът на НСО получи добро предложение за работа и аз не мога да го задържа, заяви Румен Радев. По думите му ген. Данчо Дяков е стойностен човек и професионалист. Държавният глава е в Гълъбово по повод 50 години от обявяването му за град. Според Румен Радев причина за екопроблемите в града могат да бъдат слаба държава или частни интереси. България е най-бедната държава в Европа и има нужда от силно лидерство и реални действия, а не от самохвалство, заяви президентът.", "date": "2019.08.27", "title": "Радев: Началникът на НСО получи добро предложение за работа и аз не мога да го задържа"}
{"url": "https://www.24chasa.bg/novini/article/7626016", "text": "Лидерът на британската опозиционна Лейбъристка партия Джереми Корбин изпрати писмо до 116 консервативни и независими депутати, гласували срещу Брекзит без сделка, с предложение да работят заедно за намиране на практичен начин за предотвратяване на подобен изход, предадоха Ройтерс и ДПА, цитирани от БТА. Сред депутатите, до които е изпратено писмото, са няколко бивши членове на правителството като Тереза Мей, Филип Хамънд и Грег Кларк, заяви Лейбъристката партия. Днес Корбин и други опозиционни политици се споразумяха да работят заедно за законодателство за предотвратяване на Брекзит без сделка. Той покани водещи депутати и лидери на опозицията за обсъждане на ходове, с които да бъде спрян планът на министър-председателя Борис Джонсън за излизане на Великобритания от Европейския съюз на предвидената дата 31 октомври, дори това да означава да няма сделка за бъдещите отношения на страната с общността. При обсъжданията, в които освен Лейбъристката партия участваха също Либералните демократи, Шотландската национална партия, Партията на Уелс (Плайд Камри), Зелената партия на Англия и Уелс и Независимата група за промяна, беше разгледана и възможността за гласуване на вот на недоверие на правителството. \"Участниците се съгласиха, че е спешно необходимо да действат заедно, за да намерят практични начини за предотвратяване на вариант без сделка, включително възможността за приемане на законодателство и гласуване на недоверие\", казаха партиите в съвместно изявление след срещата. Лидерът на Либералните демократи Джо Суинсън заяви, че гласуването на недоверие \"остава мярка в краен случай\". По думите й \"главното предложение е да се следва законодателният път\".", "date": "2019.08.27", "title": "Корбин предложи да работи с депутати на консерваторите, за да спре Брекзит без сделка"}
{"url": "https://www.24chasa.bg/novini/article/7625556", "text": "Мъж във Флорида претърпя три операции, след като се зарази с месоядна бактерия, съобщи Маями Хералд, цитиран от  При Дейвид Айлънд се появили симптоми на грип преди седмица, след което лекарите го приели в спешно отделение в Орландо, Флорида, съобщи брат му Даниел. Оттогава лекарите е трябвало да премахнат повече от 25% от кожата му, а бъбреците му се влошават, съобщи семейството. Семейството не е сигурно как 50-годишният мъж се е заразил с некротизиращ фасциит, заяви заместник-шерифа на Южна Каролина. Мъжът е плувал в басейна си в Орландо, но не е ходил на езера или океан. Некротизиращият фасциит е агресивно заболяване, което се храни с плът, според Центъра за контрол и превенция на заболяванията. „Има много инфекции, които приличат на некротизиращия фасциит в ранни етапи, което може да затрудни диагностицирането“, според центъра. Тъй като некротизиращият фасциит може да се разпространи много бързо, пациентите често трябва да се подложат спешно на операция. Даниел каза, че лекарите са успели да идентифицират и започнали да лекуват инфекцията бързо и тя още не е достигнала мускулната му тъкан. „Все още е рано за смъртна присъда“, шегува се брат му Даниел. „Дейвид все още е в опасност за живота, но всеки ден има някои малки победи. Много ми липсва моят най-добър приятел и се моля всеки ден Бог да пощади живота му и да го върне у дома при мен и нашите деца“, каза съпругата на Дейвид, Джоди Айлънд. „Животът ми не е същия без него, така че наистина се моля за чудо\". Дейвид и съпругата му имат две дъщери, на 7 и на 4, и двете работят в „Universal Studios“ в Орландо.", "date": "2019.08.27", "title": "Бактерия изяде 25% от кожата на мъж"}
{"url": "https://www.24chasa.bg/novini/article/7625576", "text": "„Днес имахме Изпълнително бюро, разгледахме много въпроси –от общата национална политика до подготовката ни за местните избори, която е твърде напреднала. Ще имаме и пленум на 3-ти септември, на който трябва Националният съвет да одобри първите около стотина кандидати, издигнати от общинските ни структури”. Това обяви председателят на БСП Корнелия Нинова по време на пресконференция в централата на партията, съобщиха от пресцентъра на БСП. Тя изтъкна, че ще коментира думите на премиера, който по думите й изглежда много нервен и звучи много обречен за София. „По-спокойно, кампанията е още на старта си и ще трябват много сили до края й – нека ги запази. Пилците се броят наесен, както е казал народът, заяви тя. Нинова изрази мнение, че премиерът тича доста пред вятъра, защото социалистите още не са обявили кандидат за София, не са приели платформата си за София, а той вече ги определи като „популисти” и като хора, които ще правят подла кампания в София –без да знае какво предлагат БСП в платформата. „И защо всичко това – защото БСП не издига свой кандидат. Искам да припомня на Борисов, че тези думи сме ги чували, и че не му свършиха добра работа в едни други избори, които загуби катастрофално, със същите упреци към БСП. При това, тогава изправи свой знаков кандидат срещу нас”, подчерта Нинова. Председателят на БСП обърна внимание, че социалистите се обръщат към всички, които искат да променят модела на феодалните управления на общините на ГЕРБ. „Всеки, които иска тази промяна е добре дошъл - да се обединяваме. Днес премиерът каза, че нямало нужда от никаква промяна - ние смятаме обратното”, категорична бе Нинова, като посочи, че на първо време е нужно да се промени слоганът на управлението на София, който до този момент е бил „ремонт на ремонта” или „проверка на проверката” . „Мислим, че е много необходимо да се промени и специалният доклад на Европейската сметна палата, която казва, че България е с най-мръсния въздух в Европа, и за 9 години в София не е направено почти нищо, за да се намали запрашаването. Има и много голяма нужда и от промяна в това родителите да не стоят денонощно на опашки, за да си записват децата в детските градини и яслите в София”, добави Нинова и обърна внимание, че може да продължава да изброява с почти всички политики, които община София провежда като най-ярък пример за феодализацията на общините под управлението на ГЕРБ. „Нашият отговор е това – по-спокойно с упреците, кампанията не е започнала, гледайте си вашите дела. Имате и вие да давате много отговори за управлението на общините, за отказа ви от някои много знакови кметове на ГЕРБ досега. Защо се отказвате – това признание ли е за провал?, попита Нинова. Тя изтъкна, че много отговори ще трябва да се дават за досегашното управление, да се носи отговорност, и призова да се запази спокойствие и да се проведе една хубава, позитивна, аргументирана кампания. „Ще я имате в момента, в който приемем платформата и чуете нашите послания”, заключи председателят на БСП.", "date": "2019.08.27", "title": "Нинова към Борисов: По-спокойно, пилците се броят наесен"}
{"url": "https://www.24chasa.bg/novini/article/7625579", "text": "Запалил се е локомотив на пътнически влак Бургас-Сливен, съобщава  . Няма пострадали пътници. Композицията е на гара \"Зимница\". От Сливен са изпратили друг локомотив, който да превози хората                                                                                                                                                                                                                                                                                                                                                                                                                                                                                                                                                                                                                                                                ", "date": "2019.08.27", "title": "Запали се локомотив на пътнически влак Бургас-Сливен"}
{"url": "https://www.24chasa.bg/novini/article/7625571", "text": "Районната прокуратура в Бургас протестира определение на съда, с което е наложена мярка за неотклонение „парична гаранция“ спрямо Мустафа А. от Емирство Кувейт, който рани двама младежи при катастрофа в Бургас. Мустафа А., пуснат срещу 6000 лв., е обвинен в това, че на 20 август на кръстовището на бул. „Янко Комитов“, ул. „Даме Груев“ и ул. „Лазар Маджаров“, отнел предимството на мотоциклет и го блъснал. При удара пострадаха момче, което управлявало мотора и негова спътничка. Заседанието по внесения протест е насрочено за 28.08.2019 г. пред Окръжен съд – Бургас.", "date": "2019.08.27", "title": "Прокуратурата пак иска арест за гражданин на Кувейт, ранил двама в Бургас"}
{"url": "https://www.24chasa.bg/novini/article/7625592", "text": "Младеж на 25-годишна възраст е загинал след падане от четвъртия етаж при опит да се прибере у тях чрез промъкване през един от прозорците, тъй като приятелката му била заключила и залостила вратата. Трагедията се е разиграла в испанския град Билбао в ранните зори на неделя, когато младежът се е опитал да се прибере след нощен купон. По информация на ''La Vanguardia'' преди това той е разговарял с приятелката си, като ѝ обещал, че '\"до 40 минути'\" ще си е вкъщи, но вместо това се прибрал след два часа, предаде  Момичето отказало категорично да го пусне, тъй като приятелят ѝ освен че не спазил обещанието си, бил и доста пиян. В този момент той решил да се промъкне вкъщи през един от прозорците. За целта слязъл на долния етаж и оттам понечил да се изкатери нагоре, но поради нетрезвото си състояние изгубил равновесие и паднал във вътрешния двор на кооперацията, в която живеели. Младежът бил откаран в изключително тежко състояние в болницата, където по-късно починал.", "date": "2019.08.27", "title": "25-годишен умря при падане от 4-я етаж, приятелката му била заключила вратата"}
{"url": "https://www.24chasa.bg/novini/article/7625595", "text": "Британските опозиционни партии казаха днес, че са се споразумели да работят заедно с цел да предотвратят Брекзит без сделка, включително чрез приемане на законодателство или гласуване на недоверие на правителството, предаде Ройтерс. Парламентът се връща от лятна ваканция следващата седмица и се готви за битка с министър-председателя Борис Джонсън, който обещава да изведе Великобритания от Европейския съюз в края на октомври, със или без споразумение за напускане, предава БТА. Лидерът на лейбъристите Джереми Корбин беше домакин на преговори с Шотландската национална партия, Либералните демократи, Зелената партия на Англия и Уелс и Независимата група за промяна, за да бъдат обсъдени начини за предотвратяване на Брекзит без сделка. \"Участниците се съгласиха, че е спешно необходимо да действат заедно, за да намерят практични начини за предотвратяване на вариант без сделка, включително възможността за приемане на законодателство и гласуване на недоверие\", казаха партиите в съвместно изявление след срещата.", "date": "2019.08.27", "title": "Британската опозиция ще работи заедно, за да няма Брекзит без сделка"}
{"url": "https://www.24chasa.bg/novini/article/7625260", "text": "Най-голямата надгробна могила на Балканите край с. Маноле ще види премиерът Бойко Борисов. Той пристига на разкопките в сряда с министъра на културата Боил Банов и областния управител на Пловдив Здравко Димитров. Точно преди година Борисов посети мегаобекта, сега идва да види докъде са стигнали проучванията. До момента е разкрита 20-метрова антична сграда от ІІІ век, която се извисява колкото 8-етажен блок. Археолозите начело с доц. Костадин Кисьов продължават да я проучват и вече са стигнали на 4 метра под съвременното ниво. Целта е да установят реалните размери на античното съоръжение, както и конструкцията на неговите основи. Най-новите открития представляват голям брой мраморни квадри, които са част от 3-метров постамент на върха на кулата. Голяма изненада е намереният капител от колона, висока 3,80 м. \"Това показва, че на върха, освен статуя, е имало и колонада. Все още не е намерен остатък от мраморната фигура, но този постамент е доказателство за наличието на огромен монумент, свързан най-вероятно с императора, управлявал Рим или неговия наместник в провинция Тракия\", коментира доц. Кисьов. Могилата Малтепе край Маноле вече е паметник на културата от национално значение. Тя придоби този статут с акт на министерството на културата. С него се определят територии за опазване към мащабния археологически обект. \"В зоната около него не може да се строи нищо, ако не е свързано с артефактите от могилата\", поясни Кисьов. Той очаква да открие гробница, свързана с владетеля, в чест на когото е построена и самата кула.", "date": "2019.08.27", "title": "Показват на Борисов най-голямата антична сграда на Балканите в Маноле"}
{"url": "https://www.24chasa.bg/novini/article/7625669", "text": "Областната дирекция на МВР - Перник обяви за издирване Самуил Стефанов Иванов от град Радомир. Мъжът е 36-годишен и е в неизвестност от 23 август 2019 г. На същата дата е бил при баща си в пернишкия квартал \"Църква\". Около 21, 30 ч. си е тръгнал с черно колело и от тогава е в неизвестност. Висок е около 180 см, средно телосложение, с късо подстригана коса. От полицията умоляват гражданите, ако имат информация за Самуил, да се обадят на тел. 112 или в най-близкото поделение на МВР.", "date": "2019.08.27", "title": "36-годишен мъж от Радомир е обявен за издирване, в неизвестност е от 4 дни"}
{"url": "https://www.24chasa.bg/novini/article/7625692", "text": "Наркобосът Будимир Куйович е бил задържан в понеделник вечерта на магистрала \"Тракия\". Той карал с фалшива книжка, издадена уж в Португалия. Черногорецът излежава присъда от 16 години за наркотрафик. Той е настанен в открито общежитие в Казичене. В понеделник е бил в отпуск. Куйович не е създавал проблеми на затворническата управа. Миналата година поиска да бъде предсрочно освободен, но съдът отказа, предава  . Преди повече от 10 години името на черногореца разтърси МВР. Имаше съмнения за чадър над неговата наркомрежа. Стигна се до оставки на полицейски шефове. „За това престъпление се предвижда лишаване от свобода до 8 години. Спрямо Куйович не е взета мярка за неотклонение, тъй като същия по настояще изтърпява наказание лишаване от свобода. В периода на извършване на престъплението той е бил в отпуск. След задържането му отново е приведен в затвора за доизтърпяване на наказанието”, заяви Радослав Димов, районен прокурор на София.", "date": "2019.08.27", "title": "Арестуваха наркобоса Куйович на АМ \"Тракия\", докато е в отпуск от затвора"}
{"url": "https://www.24chasa.bg/novini/article/7625691", "text": "Учени от хидрографската група на руския Северен флот откриха пет нови острова в архипелага Франц-Йосифова земя в Северния ледовит океан, предадоха ТАСС и ДПА. Те се намират западно от Северния остров от архипелага Нова земя, а площта им варира от 900 до 54 500 кв. м, съобщи Северният флот, предава БТА. Островите били забелязани за първи път преди три години при анализ на сателитни снимки. През последните години Русия разширява присъствието си в Арктика, след като поради повишаването на температурите северният маршрут е достъпен за плаване по-дълго време.", "date": "2019.08.27", "title": "Руски учени откриха пет нови острова в Северния ледовит океан"}
{"url": "https://www.24chasa.bg/novini/article/7625704", "text": "15-годишно момче се е удавило в Царево в ранния следобед днес, съобщи за \"24 часа\" говорителят на полициятa Цветелина Рандева.  Фаталният инцидент станал в местността Боруна, където по първоначална информация загиналото момче е скачало от скали със свои приятели. В безпомощно състояние в морето се оказали двама младежи, единият бил спасен, но 15-годишното момче от Царево се удавило. Той е местен младеж, уточниха от полицията. В момента полицията е на място и прави оглед на района. Очаквайте подробности.", "date": "2019.08.27", "title": "15-годишно момче се удави в Царево, спасяват приятеля му"}
{"url": "https://www.24chasa.bg/novini/article/7625717", "text": "37-годишен българин е починал снощи, прободен с нож при скандал в таверна на остров Родос. Жертвата е българският емигрант Росен Георгиев Тодоров, заселил се преди 10 години на острова, предаде  Според полицията, инцидентът е станал между 53-годишен гръцки гражданин, 52-годишен украинец, 38-годишен поляк и 37-годишния българин в село Ниохори на остров Родос. Компанията от четиримата мъже, според информация на свидетели се събрала традиционно на вечерен запой. В някакъв момент обаче бирите свършили. Украинецът започнал да чука на вратата на магазина, искал да нахлуе за напитки. Българинът се опитал да му попречи да счупи вратата. Между четиримата мъже възникнала ожесточена схватка. Тогава украинец намушкал българина с нож и го убил. Полякът, който бил приятел на българина, получил също много удари от 53-годишния грък, но успял да избяга на улица „Грива“, където се скрил. Гъркът тръгнал да го гони, но е хванат от патрулиращите в района полицаи. Открити и конфискувани са две импровизирани бухалки, както и сгъваем джобен нож, притежаван и използван", "date": "2019.08.27", "title": "Убиха млад българин пред таверна на остров Родос"}
{"url": "https://www.24chasa.bg/novini/article/7625718", "text": "Съобщенията за втора експлозия при причинилото човешки жертви тестване на ракетен двигател на полигон в руската Архангелска област може би са погрешни. Това заяви днес норвежката изследователска фондация \"Норсар\", която първа лансира тезата за двоен взрив, предаде Ройтерс. Миналата седмица \"Норсар\", която следи за спазването на забраната за ядрени опити, обяви, че експлозията на 8 август, убила петима руски учени, е била последвана два часа по-късно от втори взрив, който определи като вероятната причина за рязкото повишаване на радиационния фон, предава БТА. Втората експлозия е била регистрирана от инфразвукови сензори за атмосферно налягане, разположени в норвежкия град Бардуфос. По-нататъшни анализи, които са отчели допълнителни данни от други източници във Финландия и Норвегия, обаче са дали друго обяснение на втория взрив. \"Посоката показа малко отклонение от 1-2 градуса разлика спрямо събитието, [регистрирано] от станцията в Бардуфос. Последвалите анализи на събитието с допълнителни сеизмични данни сочат, че събитието може да произхожда от минна дейност във Финландия\", пише на уебсайта на \"Норсар\". Експерти от САЩ твърдят, че инцидентът на полигон в руската Архангелска област е станал по време на изпитания на нова крилата ракета, задвижвана с ядрена енергия.", "date": "2019.08.27", "title": "Норвегия: Предположенията за втори взрив в Архангелск са били погрешни"}
{"url": "https://www.24chasa.bg/novini/article/7625719", "text": "Миналата година България е произвела 29,6 млн. литра сладолед, сочат данни на европейската статистическа служба Евростат., цитирана от  През 2018 г. Германия е била най-големият производител на сладкото изкушение в съюза с 494 млн. литра. Това се равнява на дял от 15,5% от общото производство в ЕС, което през миналата година възлиза на близо 3,2 млрд. литра. На второ място по обем е била Франция с 451 млн. литра, или дял от 14,1%. Третото място е за Италия с 435 млн. литра, или дял от 13,7%. Сред големите производители на сладолед в ЕС миналата година са били също Великобритания и Испания със съответно 328 млн. литра и 307 млн. литра. На дъното на класацията е Словакия с малко над 175 хил. литра през 2018 г. Следват Австрия с 2,7 млн. литра и Естония с 20,3 млн. литра. България е на четвърто място по най-нисък обем на производството на сладолед миналата година, показват данните на Евростат.", "date": "2019.08.27", "title": "България произвела 29,6 млн. литра сладолед през 2018 г."}
{"url": "https://www.24chasa.bg/novini/article/7625726", "text": "Обучението на турски военни за експлоатация на руските зенитно-ракетни системи С-400 ще започне на 1 септември 2019 г. и ще продължи до 2 януари 2020 г. Това съобщи днес генералният директор на концерна \"Алмаз-Антей\" Ян Новиков на президентите на Русия и Турция Владимир Путин и Реджеп Тайип Ердоган, предаде ТАСС. От 1 септември започва обучението на турските военнослужещи и на 2 януари се планира обучението да приключи. След това Република Турция ще може да използва по предназначение системите С-400, каза Новиков в рамките на авиосалона МАКС-2019, предава БТА. Готови сме за по-нататъшни преговори за следващи доставки, добави той. Днес започна втората доставка в Турция на частите за руските системи за противовъздушна отбрана С-400. Според информацията на турски военни процесът ще отнеме около месец. Първите доставки в Турция на компоненти на руските зенитно-ракетни системи С-400 започнаха на 12 юли и приключиха на 25 юли.", "date": "2019.08.27", "title": "Започват да обучават турски военни за руските системи С-400 от 1 септември"}
{"url": "https://www.24chasa.bg/novini/article/7625737", "text": "Трябва \"да преосмислим връзките си с Русия\", защото \"изтласкването на Русия далеч от Европа е голяма грешка\", заяви днес френският президент Еманюел Макрон, цитиран от Франс прес и БТА. В реч пред посланиците на Франция в чужбина, събрали се на годишна среща в Париж, Макрон, който вече се изказа благосклонно за нормализиране на отношенията с Москва, обтегнати след анексията на украинския полуостров Крим през 2014 г., каза: \"Трябва стратегически да проучим пътищата за такова сближаване и да поставим условията си за него\". \"Зная, че мнозина от вас понякога\" са работили по въпроси, по които \"всички са ги карали да имат някакво подозрение към Русия, понякога оправдано\", заяви Макрон пред дипломатите. \"И ние структурирахме тези отношения, след падането на Берлинската стена, на основата на това недоверие\", изтъкна френският президент. \"И аз не проявявам никаква наивност, като искам да преструктурирам тези отношения\", увери той. \"Ние сме в Европа и ако в даден момент не знаем как да направим нещо полезно с Русия, ще останем с дълбоко безплодно напрежение, ще продължим да имаме замразени конфликти в цяла Европа, да имаме Европа, която е арена на стратегическа борба между САЩ и Русия, следователно ще има последици от Студената война на наша земя\", посочи Макрон. \"Това казах миналата седмица на президента Путин в Брегансон: трябва да вървим напред стъпка по стъпка\". \"Трябва стратегически да проучим пътищата за такова сближаване и да поставим условията си за него\", отбеляза френският президент. На 21 август Макрон каза, че е \"уместно\" Русия да може \"в крайна сметка\" да се върне в Г-7, която ще се превърне отново в Г-8. Абсолютно необходимото предварително условие за повторно приемане на Русия е намирането на решение по отношение на Украйна въз основа на Минските договорености, посочи френският президент.", "date": "2019.08.27", "title": "Макрон: Изтласкването на Русия далеч от Европа е голяма грешка"}
{"url": "https://www.24chasa.bg/novini/article/7625237", "text": "Започна втората доставка в Турция на части за руските системи за противовъздушна отбрана С-400, съобщи турският телевизионен канал НТВ, цитиран от БТА. Руски товарен самолет, транспортиращ части за системите, е кацнал днес на летището във военновъздушната база Мюртед в Анкара. Първите доставки в Турция на компоненти на руските зенитно-ракетни системи С-400 започнаха на 12 юли и приключиха на 25 юли. Според договора Турция очаква да получи от Русия два броя ракетни системи С-400, съставени от четири батареи, по сделката на стойност 2,5 милиарда долара.", "date": "2019.08.27", "title": "Започна втората доставка в Турция на части за руските системи С-400"}
{"url": "https://www.24chasa.bg/novini/article/7625256", "text": "Василе Морару е с ръст 176 см, нормално телосложение, пъстри очи, бяло лице, светла коса и правилен нос. В момента на бягството си е бил с къси панталони, бял потник и сини маратонки. Александр Хаджи е с ръст от 173 см, нормално телосложение, кестенява коса, бяло овално лице, кафяви очи и правилен нос. Има белег от срязване под долната устна. Бил е облечен с къси панталони и черна тениска. Двамата мъже са обявени за общодържавно издирване. Умоляват се гражданите, които имат информация за тях, да сигнализират на тел. 112 или в най-близкото управление на МВР.", "date": "2019.08.27", "title": "Вижте нови снимки на издирваните молдовски затворници"}
{"url": "https://www.24chasa.bg/novini/article/7625269", "text": "От изследователската група Ехидна Си Ес Ай, която изучава уникалните животни, са установили, че представителите на вида не се опитват да избягат от огнената стихия, а вместо това се заравят на дълбоко и хладно в земята и спят, въпреки че се случва понякога да осъмнат с по-малко бодли, предава БТА. Ехидните обаче не се отдават на обичаен сън, а изпадат в състояние, близко до хибернация, при което телесната им температура и скоростта на метаболизма се понижават, сърцебиенето се забавя, а дишането им почти спира - до три вдишвания в минута. Това позволява на животните да пестят енергия в очакване опасността да отмине. В някои случаи ехидните не успяват да се заровят достатъчно дълбоко, в резултат на което част от бодлите им се стопяват до малки \"чворчета\". Макар и болезнено, преживяването не е фатално за животните, тъй като впоследствие бодлите им израстват отново, обяснява Пеги Рисмилър от изследователския екип.", "date": "2019.08.27", "title": "Австралийската ехидна прилага една от най-добрите тактики за оцеляване при пожар"}
{"url": "https://www.24chasa.bg/novini/article/7625266", "text": "За първи път доходността на гръцките десетгодишни държавни ценни книжа (ДЦК) спадна под 1,9 процента, съобщава \"Катимерини\". Доходността на облигациите спадна до 1,824 процента, а спредът спрямо германските книжа достигна 256 базови единици - най-ниските равнища от януари 2010 г. Анализаторите смятат, че за този резултат важна роля играе както вчерашното заявление на гръцкото правителство за отмяна на капиталовия контрол, така и политическите процеси в Италия, където очакванията за съставяне на правителство доведоха до съществен спад в доходността и на италианските ценни книжа.", "date": "2019.08.27", "title": "Доходността на гръцките държавни ценни книжа достигна ново рекордно ниско равнище"}
{"url": "https://www.24chasa.bg/novini/article/7625268", "text": "През пролетта на 2020 г. в \"Мини Марица-изток\" ЕАД ще се въведат в експлоатация два супермодерни минни багера. Това съобщават от пресцентъра на най-голямото държавно въгледобивно дружество в нашата страна, цитирани от БТА. На 20 май 2016 г. \"Мини Марица-изток\" ЕАД сключи договор за \"Проектиране, изработка, доставка, изграждане и пускане в експлоатация на два роторни и многокофови багера с консорциум \"FAMUR - БЪЛГАРСКА ЕНЕРГЕТИКА\". Стойността на Договора е 25 848 663 евро и се финансира с 50 на сто собствено участие и 50 на сто безвъзмездна помощ от МФ \"Козлодуй\", по подписано Споразумение между Европейската банка за възстановяване и развитие и \"Мини Марица-изток\" ЕАД. Отпускането на безвъзмездна финансова помощ в размер на 15,15 милиона евро за най-голямото въгледобивно предприятие в България, е одобрено на 19 декември 2013 година от Асамблеята на Донорите на МФ \"Козлодуй\", припомнят от пресцентъра на радневските мини.", "date": "2019.08.27", "title": "\"Мини Марица-изток\" ще използват два супермодерни минни багера от догодина"}
{"url": "https://www.24chasa.bg/novini/article/7625270", "text": "Само че става дума за различен вид пожари, за които има и различни причини. Много използвана от медиите сателитна карта на НАСА показва в яркочервено зоната на огнищата, която преминава като ивица през средата на континента, от Габон до Ангола, от Атлантическия до Индийския океан. Безпокойството стигна до Г-7 в Биариц. \"Горски пожари бушуват и в Субсахарска Африка. Проучваме възможността да предприемам инициативна, подобна на тази, който обявихме за Амазония\" написа в Туитър френският президент Еманюел Макрон. Страните от Г-7 искат да отпуснат спешно 20 милиона долара, за да изпратят самолети цистерни \"Канадеър\" за борба с горските пожари в Южна Америка. Дали тези самолети ще започнат да прелитат скоро и над девствените гори на Габон, пълнейки резервоарите си от бързеите на река Конго? Безпокойството на френския президент е оправдано. Гората по поречието на р. Конго обичайно е определяна като вторите по важност за планетата след Амазония. Тя се простира на около 2 милиона кв. км и е разположена в няколко страни, като половината й площ се намира в Демократична република Конго, а останалото - в съседните Габон, Конго, Камерун и Централноафриканската република. Както и в Амазония, горите в басейна на р. Конго поглъщат тонове въглероден диоксид чрез дърветата и торфищата си. Те са убежище на изчезващи видове като горски слонове, човекоподобни маймуни и др. Внимание обаче: пожарите, които се наблюдават в Африка на картите на НАСА, \"не са в този район на гората, а по-скоро в Ангола, Замбия и т.н.\", казва Гийом Лекюе, специалист по Централна Африка в Центъра за международно сътрудничество в селскостопанските изследвания за развитието (CIRAD). В изявление Ангола изрази раздразнение от прибързаните сравнения с Бразилия \"които може да доведат до драматизиране на ситуацията и до дезинформация на лековерните\". Тези пожари са обичайни за края на сухия сезон, посочва анголското министерство на околната среда. \"Оказва се, че в този период на годината в много райони на страната ни има пожари, предизвикани от земеделците в подготовка на земите преди наближаващия дъждовен сезон\", посочва ведомството. \"Гората в Африка гори, но не по същите причини\", обясни Този Мпану Мпану, посланик и преговарящ от страна на ДР Конго на климатичните конференции на ООН. \"В Амазония гората гори преди всичко поради сушата и изменението на климата. В Централна Африка обаче основната причина са земеделските техники\", уточни той. Разчистването на площи за земеделски нужди чрез опожаряване на гори - хилядолетна земеделска практика, в пълна противоположност на интензивното отглеждане на соя в Бразилия - е главна причина за обезлесяването. В ДР Конго, където едва 9 процента от населението има електричество, селските общини разполагат единствено с дърва, за да готвят храната си. \"Със сегашния темп на нарастване на населението и при енергийните ни нужди, има опасност до 2100 г. горите ни да изчезнат\", отбеляза с тревога миналата седмица конгоанският президент Феликс Чисекеди. Към опасностите от пожарите се добавят обезлесяването, което застрашава дървени видове (като окуме в Габон и афрормозия в ДР Конго), и експлоатирането на природните ресурси (петрол и мини). \"Смята се, че между 2003 г. и 2018 г. горските площи в ДР Конго са намалели от 67 на 54 процента от територията на страната. Обезлесяването е реално\", каза Мпану Мпану - \"господин климат\" на ДР Конго на годишните конференции COP. \"ДР Конго пое международен ангажимент да стабилизира дела на горската си покривка на 63,5 процента от територията си (от общо 2,3 милиона кв. км). А сме на път да изгубим тази битка\", отбеляза със съжаление той. Страните разработиха политики за опазване на околната среда. Габон твърди, че 13-те му национални парка запазват 11 процента от територията му. ДР Конго официално обяви мораториум върху отдаването на концесия на нови горски площи на дърводобивни компании. \"Законът за горите обаче разрешава непромишлената сеч. Има много оператори, да не споменаваме китайците, които дават пари, за да могат да използват разрешителното за сеч на селските общини\", казва Мпану Мпану. \"Трябва да пазим тези гори, които за момента като цяло са непокътнати, и да прекратим унищожаването на екваториалната гора за промишлени или демографски цели\", обобщи ръководителят на кампаниите на \"Грийнпийс\" в Централна Африка Филип Вербелен.", "date": "2019.08.27", "title": "И в Африка има горски пожари, но те са различни от тези в Амазония"}
{"url": "https://www.24chasa.bg/novini/article/7625280", "text": "Досъдебно производство е образувано вчера в Участък-Мъглиж при РУ-Казанлък след получен сигнал за намерени четири мъртви коня в землището на мъглижкото с. Сливито, собственост на 37-годишен мъж от Твърдица, съобщават от полицията. На място е установено, че престъплението е извършено през последните 4 дена от неизвестен извършител, умъртвил животните с огнестрелно оръжие. Работата за установяване и издирване на извършителя продължава в РУ-Казанлък в рамките на досъдебното производство по чл. 325б от НК.", "date": "2019.08.27", "title": "Неизвестен застреля 4 коня в село край Мъглиж"}
{"url": "https://www.24chasa.bg/novini/article/7625294", "text": "22-годишен е задържан за притежаване на старинни предмети. Вчера криминалисти от областната дирекция и служители на РУ-Белене предприели действия срещу престъпления, свързани с културно-исторически ценности. При проверка на адрес в село Бяла вода, 22-годишният обитател предал доброволно 40 старинни предмета, на вид движими културно-исторически ценности. Образувано е досъдебно производство по чл.278, ал.6 от НК. Уведомен е дежурен прокурор при ОП - Плевен. 22-годишният е задържан за срок до 24 часа. Назначени са експертизи за изясняване културно-историческата стойност на предадените монети, пръстени и фибули.", "date": "2019.08.27", "title": "22-годишен държал незаконно в дома си антики"}
{"url": "https://www.24chasa.bg/novini/article/7625313", "text": "Министерство на околната среда и водите /МОСВ/ подпомага общините в изпълнение на задълженията им за закриване и рекултивация на старите общински депа, които не отговарят на нормативните изисквания, както и за изграждане на нови регионални системи за управление на отпадъците. Това съобщиха от пресцентъра на МОСВ. През последните пет години са изградени и въведени в експлоатация по-голямата част от 52-те нови регионални системи за управление на отпадъците, които отговарят на нормативните изисквания, посочиха от ведомството. Това е дало възможност да се прекрати експлоатацията на неотговарящите на изискванията депа. МОСВ поетапно осигурява необходимите средства за изпълнение на проектите за рекултивация. До момента са отпуснати над 100 млн. лв. от Оперативна програма \"Околна среда 2007-2013 г.\" и Предприятието за управление на дейностите по опазване на околната среда (ПУДООС), с които е осигурена рекултивацията на част от депата. В допълнение на тези средства за 2019 г. за рекултивация чрез ПУДООС от държавния бюджет са осигурени 70 млн. лв. С цел осигуряване на целия финансов ресурс за всички депа през 2019 г. беше направена промяна в Оперативна програма \"Околна среда 2014-2020 г.\", с която се осигуряват допълнително 120 млн. лв., с които ще бъдат финансирани и останалите депа, чиято техническа рекултивация трябва да приключи през 2020 г. Приоритетни за финансиране са всички общински депа, които не отговарят на нормативните изисквания и са част от списък на общински депа, включени в наказателната процедура на Европейския съюз, които подлежат на закриване и рекултивация. Общият брой на тези депа за България е малко над 110. Към настоящия момент е изпълнена рекултивацията на някои от тях, като само в рамките на 2019 г. до настоящия момент са финансирани 31 закрити общински депа. МОСВ предоставя финансиране за закриване и рекултивация само на регламентирани общински депа. Проектите се изготвят от общините, на чиято територия са закритите сметища.", "date": "2019.08.27", "title": "Осигурени са близо 300 млн. лева за рекултивация на закритите общински депа"}
{"url": "https://www.24chasa.bg/novini/article/7625310", "text": "Италианското Движение \"5 звезди\" заплаши, че ще напусне преговорите с Демократическата партия за съставянето на ново правителство, след като продължилата до късно през нощта четиричасова среща с нейни представители не е бил постигнат напредък, предаде ДПА. Движение 5 звезди заплаши, няма да има нова среща с демократите, ако те не се съгласят Джузепе Конте да оглави новото правителство. Коалицията се възприема като единствена алтернатива на предсрочните избори в Италия. Анкетите сочат, че дясната Лига на досегашния вътрешен министър и вицепремиер Матео Салвини би спечелила убедително евентуалния вот, предаде БТА. След като Салвини сложи край на 14-месечното коалиционно правителство с \"5 звезди\", за да предотврати квоалирането на антисистемното движение с лявата Демократическа партия, той му предложи нов съюз, но то отхвърли предложението. Президентът на републиката Серджо Матарела е арбитър в политическата криза. Той трябва да реши дали да номинира ново правителство, или да разпусне парламента и да насрочи нови избори.", "date": "2019.08.27", "title": "Движение \"5 звезди\" заплашва да спре коалиционните преговори с Демократическата партия"}
{"url": "https://www.24chasa.bg/novini/article/7625330", "text": "До 10 септември се удължава срокът за доброволно умъртвяване на прасетата в Благоевградско, реши областната епизоотична комисия на свое заседание днес. Това ще даде възможност хората да изберат подходящо време да умъртвят прасетата си, предвид високите температури в момента, каза директорът на Областната дирекция по безопасност на храните /ОДБХ/ в Благоевград д-р Михаил Бащавелов. Той допълни, че областта е определена като санитарна зона с висок риск по отношение на заболяването Африканска чума по свинете /АЧС/ и призова хората да спазят препоръките за доброволно умъртване. Вече са изготвени заявленията за получаване на средства за дезинфекция и почистване от стопаните от общините Кресна и Струмяни. Към момента в областната администрация са постъпили заявления от 422 домакинства от двете общини, а броят на доброволно умъртвените животни е 565. Хората доброволно умъртвиха отглежданите от тях домашни свине, след като проба от мъртво прасе, намерено край река Струма в района на Кресна, даде положителна проба за заболяването АЧС. Сумата, която ще получи всяко домакинство, в което са отглеждани домашни прасета тип \"заден двор\", е в размер на 300 лева. Предстои докладите да бъдат повторно прегледани и презицирани, каза областният управител Бисер Михайлов. По негова заповед на видни места кметовете ще трябва да поставят списъци с хората, одобрени за получаване на парите за биосигурност. Плащането ще се извършва на място в населените места от служители на Областната дирекция по безопасност на храните, стана ясно след проведената епизоотична комисия.", "date": "2019.08.27", "title": "Срокът за доброволно умъртвяване на прасетата в Благоевград се удължава до 10 септември"}
{"url": "https://www.24chasa.bg/novini/article/7625331", "text": "Израелският министър-председател Бенямин Нетаняху предупреди днес Иран и ливанската шиитска организация Хизбула, че Израел \"знае как да се защитава и как да отвърне на своите врагове\", предадоха Асошиейтед прес и Ройтерс. По-рано лидерът на Хизбула Хасан Насралла заплаши с ответни действия след израелски въздушен удар в Сирия, при който бяха убити двама членове на организацията. Насралла също така каза, че Хизбула подготвя отговор след разбиването на два израелски дрона в предградие на Бейрут, посочва БТА. \"Чух какво каза Насралла. Предлагам на Насралла да се успокои. Той добре знае, че Израел знае как да се защитава и как да отвърне на своите врагове\", заяви в реч Нетаняху. Премиерът също така отправи послание към иранския генерал Касем Солеймани, който според Израел е бил главният организатор на подготвяно нападение с дрон от Сирия, осуетено от израелските сили с въздушния удар. \"Бъдете внимателни в думите си, а още по-внимателни в действията си\", каза Нетаняху.", "date": "2019.08.27", "title": "Нетаняху към Иран и Хизбула: Израел знае как да отвърне на враговете си"}
{"url": "https://www.24chasa.bg/novini/article/7622676", "text": "Млад циганин с необуздан сексуален нагон, примитивен и необразован, израснал без баща, бяга, след като е изнасилил и убил жертвата си, без да е планирал това, а накрая признава всичко, в което го обвиняват. Това са общите черти в профилите на двама жестоки престъпници - Северин Красимиров от Русе и Мартин Трифонов от сливенското село Сотиря. Първият блудства, изнасили и уби 30-годишната Виктория Маринова през септември м.г. и вече е в затвора в Белене, за да излежи 30-годишната си присъда. Вторият е в ареста, след като преди 2 седмици извърши същото престъпление, а жертвата е 7-годишното дете на съседите Кристин. И двете престъпления потресоха страната, а след всяко от тях се повдига въпросът за премахване на съкратеното съдебно следствие за тежки умишлени престъпления, при което признаваш вина и се разминаваш с доживотния затвор. Надигат се гласове за химическа кастрация и дори за смъртно наказание. Северин и Мартин имат много общи черти, но и други, по които не си приличат. Русенецът не е лежал в затвора, преди да убие Виктория, а Мартин вече е бил зад решетките. Северин води модерен за младеж начин на живот, има приятели и дори съпруга. Мартин е скот от махала до село Сотиря, не говори с никого и едва намира пари за храна. Жертвите на двамата изверги също се различават. В единия случай е млада, но по-голяма от Северин жена, която той вижда за първи път на алеята на река Дунав, а в другия - невръстно дете, което извършителят познава, защото са съседи. И все пак съвпаденията и приликите между двамата са значително повече.  С изключение на етноса най-силна е приликата на Северин и Мартин в семейната среда. И двамата са израснали без бащи и носят презимената и фамилиите на майките си. При циганите това е по-скоро правило, а не изключение. Биологичният баща е известен, но не припознава официално детето, за да може т.нар. самотна майка да взема социални помощи. Бащата на Северин например е бил известен крадец. Когато синът му е малък, родителят влиза в затвора в Белене заради поредното престъпление и там умира. За Северин се грижи баба му по майчина линия. Майката живее с друг мъж. Двамата работят в Германия, а Северин харчи парите им в Русе. Подобен е случаят и с Мартин Трифонов. Баща му е починал отдавна, макар и не в затвора като този на Северин. За него се грижел дядо му по бащина линия, защото майката заживява с друг мъж в порутената къщурка в сливенското село Сотиря. Когато излиза от затвора, Мартин Трифонов отива да живее при нея. Първият влиза в затвора, когато е в 10-и клас, а после не се връща в клас, а вторият няма завършен и 8-и. Това обаче е поправимо, макар и след извръшването на тежко престъпление. В местата за лишаване от свобода те ще имат възможност да продължат образованието си. Друга обща черта на двамата млади цигани е, че когато извършват възможно най-тежкото престъпление, са на една възраст. Северин е на прага на 21-ия си рожден ден, а Мартин току-що го е отбелязал. Преди да изнасили и убие Виктория, Северин цяла нощ е пил с приятели. Без да спи, на следващия ден още под въздействието на алкохола дебне в храстите до крайречната алея, където попада на журналистката Виктория Маринова от Русе, която се готви за състезание по бягане. Срещата е случайна, Северин не е чакал точно тази жертва, действал е импулсивно, без да мисли за последствията. Същата е ситуацията и при Мартин Трифонов. Във фаталния ден по обяд, вече пил ракия и бира, той вижда малката Кристин пред магазина в селото. Тръгва с нея към махалата, където живеят в две съседни къщи, и близо до тях блудства с малката, изнасилва я и я убива жестоко. Това са и обвиненията срещу него - същите, както при Северин. Поредната прилика между двата криминални случая е бягството на Северин и Мартин след престъплението. Първият заминава за Германия. Още докато пътува, разследващите знаят, че той е убиецът. По искане на прокуратурата в България е задържан там и по-късно екстрадиран у нас. Оказва се, че макар и да не е планирал престъплението, съвсем съзнателно се е укрил, а не е съобщил какво е извършил. Далеч по-бедният и с ограничени възможности за бягство Мартин прави същото. След като убива Кристин, той хваща гората. Заловен е 24 часа след престъплението при мащабна акция на полицията. За него обаче се знае, че не може да стигне далеч - няма дори мобилен телефон. За разлика от Северин обаче Мартин е изтрил фейсбук профила си преди бягството. Тези на Северин Красимиров още са достъпни в социалните мрежи. И двамата казват на майките си какво са направили. Северин го прави още по телефона, докато пътува за Германия, а там споделя подробностите малко преди германските полицаи да го арестуват. Мартин прави същото. След като убива Кристин, се прибира за малко вкъщи, казва на родителката си, че ще бяга, защото искат да го вкарат в затвора, и тръгва. Майката е знаела какво е извършил синът ѝ, но въпреки това го крие и му приготвя храна, която той тайно идва да вземе, докато го издирват. а когато ги арестуват - и пред полицията и прокуратурата - с дежурното твърдение, че много съжаляват. Северин в началото не си спомня да е убивал Виктория, но после признава и това. По същия начин Мартин разказва за злодеянието на адвоката си, на разследващия полицай и пред прокурор. Вече е сигурно, че циганинът от село Сотиря ще припознае всичко, написано от прокуратурата в обвинителния акт. Той дори не обжалва задържането под стража, което му наложи съдът като мярка за неотклонение. По същия начин и Северин не обжалва присъдата си от 30 г., която му наложи Окръжният съд в Русе. Същото наказание ще получи и Мартин Трифонов, защото Наказателният кодекс е категоричен - при признаване на вина и съкратено съдебно следствие се налага наказание под минимума. За трите престъпления то е 30 г. затвор, доживотен затвор или доживотен без право на замяна.", "date": "2019.08.27", "title": "Убийци под индиго: Северин и Мартин са неграмотни цигани на по 21, без бащи, признават първо на майките си и бягат"}
{"url": "https://www.24chasa.bg/novini/article/7625350", "text": "Кражба на голяма сума пари и златни накити е извършена от къща в Каварна - съобщават от Областната дирекция на МВР-Добрич. Сигналът за кражбата е подаден в полциията на 26 август. Установено е, че за времето от 7 ч. до 13 ч. на същия ден, чрез взлом на PVC врата, неизвестен е проникнал в имота. По данни на тъжителя е извършена кражба на 12 700 лева и златни накити с общо тегло 40 грама. По случая е образувано досъдебно производство.", "date": "2019.08.27", "title": "Откраднаха 12 700 лева и златни накити от къща в Каварна"}
{"url": "https://www.24chasa.bg/novini/article/7625364", "text": "За етап 2 от зона 4 е възложено препроектиране по реда на чл. 154 от ЗУТ поради промени във вертикалната планировка и водоотвеждането на територията. Етап 2 включва пространството между ул. \"Раковски\", ул. \"Московска\", пл. \"В. Левски\", бул. \"В. Левски\", бул. \"Цар Освободител\" , пл. \"Народно събрание\" и ул. \"6 септември\".", "date": "2019.08.27", "title": "185 хил. лева глоба за некачествени ремонти в София"}
{"url": "https://www.24chasa.bg/novini/article/7625367", "text": "В обширна външнополитическа реч днес френският президент Еманюел Макрон призова за нов световен икономически ред, като порица \"безпрецедентната криза\" в пазарната икономика, предаде Асошиейтед прес. На фона на непостоянството в търговската политика на САЩ, Макрон каза, че пазарната икономика вече е прекалено зависима от финансите, което създава неравенства, \"разтърсващи нашия политически ред\", предава БТА. Президентът на Франция призова за глобално \"преосмисляне\", но не даде подробности. Макрон каза, че \"изживяваме края на западната хегемония\" в света, отчасти в резултат на \"грешки\" на Запада през последните столетия. Макрон говори в деня след завършването на срещата на високо равнище на Г-7 в Биариц, засенчена от загриженост от американската търговска политика, напрежението с Китай и забавянето на икономиката. Форумът на Г-7 завърши с призив за \"честна\" и \"отворена\" търговия, но без да се споменават валутни и финансови стимули, посочва АП. Президентът Макрон каза още, че е време Европа да предефинира отношенията си в Русия, да възпре глобалните й амбиции и да не допусне да бъде въвлечена в нова Студена война. Макрон не каза дали е за отмяна на санкциите на ЕС, наложени на Москва след анексирането на полуостров Крим от Украйна, но посочи, че нови санкции \"не са в наш интерес\". Френският държавен глава предупреди, че още по-голямо отблъскване на Русия ще бъде \"голяма стратегическа грешка\". Президентът на Франция подчерта, че \"слабостта и грешките\" на Европа са допринесли за засилване на съюза на Русия с Китай и за възраждане на влиянието й в Сирия, Либия и цяла Африка. Макрон и руският президент Владимир Путин се срещнаха миналата седмица и се разбраха да дадат нов тласък на мирните преговори с Украйна. Двамата обаче бяха на различни позиции по други въпроси, включително за Сирия и руското смазване на опозиционните протести, припомня АП.", "date": "2019.08.27", "title": "Макрон: Изживяваме края на хегемонията на Запада"}
{"url": "https://www.24chasa.bg/novini/article/7625040", "text": "Бургаският окръжен съд потвърди най-тежката мярка за неотклонение \"задържане под стража\" спрямо бившия полицай Йордан К., привлечен като  обвиняем за отправени закани за убийство спрямо служители на МВР. Касае се за обвинение в тежко умишлено престъпление, което се наказва с лишаване от свобода до шест години, подчертава съдът.  Магистратите приемат, че обществената опасност на деянието и дееца не следва да се извличат само от чистото съдебно минало на Йордан К. Важно е да се има предвид начина на извършване на конкретното деяние, неговия интензитет и реалната опасност и възможност за увреда на обществените отношения, които законът защитава, коментира съдът. Според магистратите се касае за лице с висока степен на обществена опасност. Налице е и опасност обвиняемият да извърши престъпление, ако е с по -лека мярка за неотклонение. Определението е окончателно.", "date": "2019.08.27", "title": "Експолицаят от Поморие, който заплаши с пистолет бивши колеги, остава в ареста"}
{"url": "https://www.24chasa.bg/novini/article/7625061", "text": "Средната нетна заплата в Словения през юни 2019 г. е била 1 108 евро, което е с 0,8 процента по-малко от средната нетна заплата през май, съобщава в. \"Нова Македония\", цитиран от БТА. Средната нетна заплата през юни в държавния сектор е била 1 306 евро и е с 289 евро/ 22,19 процента/ по-голяма от тази в частния сектор, където заплатите са възлизали средно на 1 017 евро. Словения има най-висока средна заплата в региона, отбелязва в. \"Нова Македония\".", "date": "2019.08.27", "title": "Средната нетна заплата в Словения през юни е била 1 108 евро"}
{"url": "https://www.24chasa.bg/novini/article/7625038", "text": "Нощен клуб в Слънчев бряг е бил атакуван от спецполицаи малко след полунощ на 27 август, в ареста са отведени собственикът и управителят, както и десетина момичета, за които има съмнение, че са предлагали и сексуални услуги, съобщиха за 24 часа източници от полицията. В момента момичетата се разпитват в Областната дирекция в Бургас, но като свидетели, уточниха криминалисти. Паралелни разпити се правят и на собственика и управителя на ударения нощен клуб \"Мулен Руж\".  Според запознати сред момичетата няма чужденки. Уточнява се какво точно са работели в заведението.", "date": "2019.08.27", "title": "Спецполицаи удариха нощен клуб в Слънчев бряг, изведоха 10 момичета и собственика"}
{"url": "https://www.24chasa.bg/novini/article/7624970", "text": "Около 20 китайски изложители ще представят модели на лазерно оръжие, бойни дронове и друга техника на Международното авиационно-космическо изложение МАКС-2019 в Русия. За първи път Китай е страна-партньор на биеналето и разполага със самостоятелна изложбена зала. Изложението, което се открива днес, се провежда в гр.Жуковский, на около 40 км от Москва. Китайската корпорация за авиационна индустрия (AVIC) ще представи самолети като големия амфибия AG600, изтребителя JF-17 и дроновете Wing Loong. Китайската корпорация за космически науки и технологии е подготвила ракети и лазерно оръжие, а другите китайски изложители ще покажат космически ракети, аеро двигатели, пътнически самолети и друга техника. Една от големите атракции на експото е руският изтребител Су-57. Някои чужди медии съобщиха, че Русия е предложила на Китай да го закупи, но все още няма информация какъв е бил отговорът.", "date": "2019.08.27", "title": "Китай ще представи лазерно оръжие и бойни дронове на МАКС-2019 в Русия"}
{"url": "https://www.24chasa.bg/novini/article/7624841", "text": "Тази сутрин метрото и пътищата в Мадрид и околностите му продължават да са засегнати от силните наводнения, които снощи заляха улиците и предизвикаха 150 намеси на пожарникарите, предадоха Франс прес и БТА. В най-засегнатия град Арганда дел Рей местните медии показват улици, заляти от кални потоци, по които се носят коли и мебели. \"Няма пострадали, а намесите бяха относително дребни за буря с подобни мащаби: махане на клони от пътища, наводнения в гаражи, подземия или търговски обекти\", каза говорител на спасителните служби на Мадрид. Пожарникарите в района са се намесили 152 пъти вчера. Четири опасващи испанската столица магистрали бяха отрязани вчера, както и пет линии на метрото, където някои станции са напълно наводнени. Тази сутрин движението по някои магистрали все още е затруднено, а една от линиите на метрото продължава да е прекъсната при Арганда дел Рей. Болницата на този град на югоизток от Мадрид е наводнена и са засегнати операционната зала и родилното отделение. Наводнена е била и болницата \"Ла Пас\" в Мадрид..", "date": "2019.08.27", "title": "Поройни дъждове потопиха част от Мадрид под вода (Обновена + видео)"}
{"url": "https://www.24chasa.bg/novini/article/7625082", "text": "Кристоф Айхорн ще е новият посланик на Германия в София, съобщи  , позовавайки се на дипломатически източник. Той поема посланическия пост в България след мандат като посланик в Естония. Кристоф Айхорн е роден през 1958 г. в Хайделберг и е немски дипломат. От септември 2015 г. е посланик на Федерална Република Германия в Естония. Айхорн е изучавал история, публично и европейско право, както и политически науки в Rheinische Friedrich-Wilhelms-Universitat в Бон, Free University в Берлин и „London School of Economics“, както и в Брюксел. От 1979 г. до 1985 г. работи като радиожурналист в ARD. През 1985/86 г. работи като консултант/съветник на ЕС в Брюксел. От 1989 г. до 1992 г. работи в германското посолство в Москва. От 1992 г. до 1998 г. работи в изпълнителния комитет на Министерството на външните работи в Бон. От 1998 г. до 2000 г. той е в Държавния департамент на САЩ. След това от 2000 до 2004 г. е в политическия отдел на германското посолство във Вашингтон. От 2004 г. до 2008 г. Айхорн е началник на отдела, отговарящ за САЩ и Канада в централата на Министерството на външните работи в Берлин. От 2008 г. до 2011 г. се завръща в германското посолство във Вашингтон като посланик. От 2011 г. до 2015 г. е заместник-комисар по въпросите на разоръжаването и контрола над оръжията във Федералното министерство на външните работи. На 8 септември 2015 г. Кристоф Айхорн, като новият германски посланик в Естония, връчва пълномощията на президента Тоомас Хендрик Илвес. Айхорн е женен и има две деца.", "date": "2019.08.27", "title": "Кристоф Айхорн ще е новият германски посланик в София"}
{"url": "https://www.24chasa.bg/novini/article/7625096", "text": "Отцепиха района около автогара „Юг” в столицата заради открит стар снаряд. Той бил открит от работник малко след 10 ч. сутринта в тревните площи на ул. „Самоков”, съобщава  . На място се намират служители на полицията, „Спешна помощ” и пожарната. За момента се смята, че става въпрос за 70 мм снаряд. Има затруднение за пътуващите, а служителите са изведени извън автогарата. Очаква се да пристигнат служители на сухопътните войски от „Горна баня”. Очаквайте подробности.", "date": "2019.08.27", "title": "Отцепиха автогара София Юг заради открит снаряд"}
{"url": "https://www.24chasa.bg/novini/article/7625083", "text": "Не мисля, че може да се предполага, че в душовете и чешмите на хотела има от бактерията легионела, защото имаме програма за превенция срещу тази бактерия. Това обяви пред   Галя Кирова, управител на хотел в „Слънчев бряг”, набеден от британски медии за наличието на опасната бактерия. Няколко медии разпространиха миналата седмица информация, че двама британски туристи са починали от легионерска болест след ваканция в един от морските ни курорти. Подобни бактерии могат да се открият на всяко място със застояла вода, включително неизползвани няколко дни чешми и душове. „Хотелът е снабден с германска система за допълнително хлориране и на топлата, и на студената вода. В празните стаи ежедневно се пуска водата и се изготвят чеклисти от камериерките”, уточни Кирова. Съвместна проверка на държавните здравни власти и акредитирана лаборатария показа, че няма следи от опасната бактерия в хотела.", "date": "2019.08.27", "title": "Управител на набеден хотел в „Слънчев бряг”: Имаме програма за превенция срещу легионела"}
{"url": "https://www.24chasa.bg/novini/article/7625101", "text": "Иван Йорданов е около 180 см. със слабо телосложение, къса кестенява коса и брада. Лицето му е продълговато, очите - кафяви. Бил е облечен със синя тениска и къси панталони, зелено горнище, обут с маратонки. На 26.08.2019 г. служители на ОД МВР – Варна, с помощта на служебно куче, служители от РД ПБЗН и служители то горското стопанство в с. Любен Каравелово са претърсвали района, в който за последно е забелязан Иван. В момента група от над 40 служители на ОДМВР, служители от горското стопанство и граждани отново извършват претърсване в района. \"Апелираме към гражданите, които имат информация за местонахождението на ИВАН ЙОРДАНОВ Йорданов да позвънят на телефон 112 или да подадат сигнал в най-близкото поделение на МВР\", съобщиха от варненската полиция.", "date": "2019.08.27", "title": "Варненската полиция издирва мъж, изчезнал след палатки с приятели"}
{"url": "https://www.24chasa.bg/novini/article/7625089", "text": "Съдът изтъкна специално, че Магнитски е бил малтретиран от своите надзиратели и тези факти не са били адекватно разследвани, че не е получавал достатъчни медицински грижи, а процесът и посмъртната присъда на юриста са \"поначало неадекватни\" и не е било уважено правото му на справедлив процес, добавя АФП. Съдът призна Руската федерация за виновна, че е нарушила няколко точки от Европейската конвенция, и осъди страната да изплати на представители на Магнитски 34 хиляди евро като обезщетение, предава БТА. Арестуван през 2008 г., след като разкри мащабна финансова машинация с цел източване на бюджетни средства, скалъпена според него от висши полицаи и данъчни служители и ощетила освен руската държава фондацията \"Хермитидж кепитъл\", нейният одитор Сергей Магнитски почина през 2009 г. в следствен изолатор на 37-годишна възраст - по данни от експертиза без юридически последици, след побои и умишлено лишаване от медицински грижи. Нормативен акт на САЩ от 2012 г., известен като закона \"Магнитски\", санкционира руски длъжностни лица, замесени в нарушения на човешките права. По-късно подобни закони приеха Канада, балтийскките страни и Великобритания.", "date": "2019.08.27", "title": "Европейският съд за правата на човека осъди Русия за нарушения на човешките права по случая Магнитски"}
{"url": "https://www.24chasa.bg/novini/article/7625104", "text": "Без електрозахранване за около 1 час и 30 минути останаха около 1100 клиенти на територията на квартал Младост 2 в София, а също така и голяма част от трафопостовете, които захранват школата на МВР-Симеоново. Екипи на дружеството отстраниха повредата.                                                                                                                                                                                                                                                                                                                       ", "date": "2019.08.27", "title": "При несъобразени изкопни работи на строителна фирма е скъсан кабел 10 кV, собственост на ЧЕЗ Разпределение България"}
{"url": "https://www.24chasa.bg/novini/article/7625113", "text": "Около 1100 клиенти на територията на квартал \"Младост 2\" в София са останали без електрозахранване за около час и половина. Причината е скъсан кабел по време на несъобразени изкопни работи на строителна фирма. Без ток са били и голяма част от трафопостовете, които захранват школата на МВР-Симеоново. Повредите са отстранени.", "date": "2019.08.27", "title": "Част от столичния квартал \"Младост\" остана без ток заради скъсан кабел"}
{"url": "https://www.24chasa.bg/novini/article/7625120", "text": "От авиобазата „Уайтмен“ в американския щат Мисури на 27 са прехвърлени три тежки стратегически стелт-бомбардировачи Northrop B-2А Spirit на военната база „Феърфорд“ на Кралските Военновъздушни сили за изпълнение на задачи в Европа и конкретно за симулация на ракетно-бомбови удари край границите на Русия, предава агенция EA Daily, цитирана от  „Spirit of Mississippi, Spirit of Georgia и Spirit of New York – това са имената на трите бомбардировача B-2A, които пристигнаха в британската база „Феърфорд“, отбелязва „Оперативная линия“. Съобщава се също, че преди това наетият от ВВС на САЩ B-747 Jumbo е донесъл във „Феърфорд“ последната част от американския инженерно-технически състав „Уайтман“, тъй като самолетът B-2A е със скъпа и сложна поддръжка. Както се очаква, в допълнение към трите B-2A през тази седмица във Великобритания ще бъдат разположени още не по-малко от два стратегически бомбардировача Boeing B-52H Stratofortress. „С оглед вече намиращият се там от 17 юни един B-52H с непълна техническа готовност, защото му бяха сменени закрепванията на два двигателя към равнината на крилото и бе извършена работа по замяна на изгорял двигател, броя на ударните сили на ВВС на САЩ, разположени във Великобритания (разбирай - на границите на Русия) ще възлиза на шест единици“, отбелязва „Оперативная линия“. Руската агенция добавя, че от средата на август командването на ВВС на САЩ е пристъпило към практическа реализация на подготвителните мероприятия за поредно разполагане (започвайки от края на август) на стратегически бомбардировачи във Великобритания. B-2A в предназначен за пробиване на плътна противовъздушна отбрана и нанасяне на удар с конвенционално или ядрено оръжие. EADaily по-рано многократно е съобщавала за полети през март до западните граници на Русия от разположилените шест американски стратегически бомбардировачи Boeing B-52H Stratofortress в британската авиобаза Fairford (един от тях имаше проблеми с двигателя). B-52H достигна условните граници на изстрелванията, получи информация за потенциални цели, въведе съответните данни в прицелните комплекси (системи) на ракетите - и симулира условни изстрелвания върху тях. И тези цели бяха най-важните военни съоръжения на Русия - летища, командни пунктове, позиции за изстрелване на ракети и т.н. Освен това редовните полети на B-52H край руските граници представляват своего рода отработване на излизане на границата на ракетен удар и нанасянето му извън зоната на идентифициране на радиолокационните средства на ПВО, както и извън пределите на бойния радиус на изтребителите от руските ПВО МиГ-31. Тогава командването на руските Военнокосмически сили (ВКС) прехвърли от авиобазата в Енгелс (Саратовска област) на едно от летищата зад полярния кръг четири стратегически ракетоносеца Ту-160 и един самолет за далечно радиолокационно идентифициране. В началото на април американските бомбардировачи B-52H се върнаха от авиобазата „Феърфорд“ у дома в „Барксдейл“ (в южната част на САЩ).", "date": "2019.08.27", "title": "Във Великобритания пристигнаха стелт-бомбардировачите на САЩ"}
{"url": "https://www.24chasa.bg/novini/article/7625119", "text": "Жените са слабо представени в областта на научните изследвания, сочат резултатите от проучване на Френския център за научни изследвания, цитирани от Франс прес. Процентното съотношение на жените сред натоварените с изследвания във Френския център за научни изследвания е било 38,1 на сто в края на 2017 г., а сред директорите за изследвания - 29,2 на сто, предаде БТА. \"Концепцията за наука остава по-силно свързана с мъжкия пол, отколкото с женския сред повечето учени, както и сред цялото население, заради стереотипи, складирани в съзнанието ни още от детството\", заяви Изабел Рение от университета Екс-Марсилия, която е сред ръководителите на изследването. \"Специалисти по социална и когнитивна психология успяха да намерят поведенческо доказателство, докато много хора смятат, че свързаният със стереотипите въпрос е решен\", отбелязва Паскал Юге от екипа. Учените в разстояние на две години изследвали дейността на 40 журита, натоварени със задачата да преценят кандидатурите за директори за изследвания в различни дисциплини в центъра. Всяко жури включва около 20 членове. \"За пръв път институция за изследвания се съгласи да бъде проучена дейността й в реално време\", поясни Юге. През първата година журитата, които били предупредени за изследването, участвали в компютърен тест през свободното си време, като трябвало да отговорят на въпроси, свързани със слабото представяне на жените в научните дисциплини. Дали става въпрос за компетентност, мотивация, семейни проблеми или дискриминация? В края на годината екипът получил от центъра информация за броя на жените и мъжете, избрани от журитата в рамките на конкурси. През втората година журитата работили, без да си дадат сметка, че психолози ги проучват дали са повлияни от стереотипи. \"Установихме, че журитата, които омаловажават съществуването на дискриминация, свързана с двата пола, са по-чувствителни към имплицитните стереотипи и са склонни да наемат на работа по-малко жени\", казва Рение.", "date": "2019.08.27", "title": "Жените не са равнопоставени с мъжете в научните изследвания"}
{"url": "https://www.24chasa.bg/novini/article/7625121", "text": "На 30 август, когато Българската православна църква /БПЦ/ ще отбележи Пренасянето на мощите на Св. Александър Невски, в патриаршеската катедрала \"Св. Александър Невски\" ще бъде отслужена тържествена архиерейска Света литургия за летния празник на храма. Това съобщиха от Българската патриаршия. Празничната литургия ще бъде отслужена от Мелнишкия епископ Герасим, който е главен секретар на Светия синод на БПЦ, и от предстоятел на църковното настоятелство на катедралата. Службата започва в 9.30 часа на 30 август. На 29 август в патриаршеската катедрала \"Св. Александър Невски\" ще бъде отслужено и бдение, което ще е от 18.00 часа. От БПЦ приканват православните християни да вземат молитвено участие в тържеството на патриаршеската катедрала \"Св. Александър Невски\".", "date": "2019.08.27", "title": "Архиерейска литургия ще бъде отслужена за\nлетния храмов празник на \"Св. Александър Невски\""}
{"url": "https://www.24chasa.bg/novini/article/7625138", "text": "18-годишен младеж загина на място, след като се забил с форда си в крайпътно дърво. Сигнал за ударен в дърво автомобил по пътя между селата Млада Гвардия и Невша е подаден на 112 в понеделник, около 10.30 часа сутринта от минаващи наблизо автомобили. Пристигналите на място полицаи видали загиналото момче зад волана. Няма данни в колата да е имало други пътници. Изясняват се причините за инцидента, по случая се води досъдебно производство. Друг 18-годишен младеж предизвика катастрофа на оживено кръстовище във Варна. Той предприел обратен завой в кръстовището с БМВ-то си, отнел предимството на фолксваген и се блъснали челно. 19-годишната девойка зад волана на фолксвагена се разминала само със стреса от катастрофата, но 43-годишната й майка е откарана в болница с контуззия на гръдния кош. 46-годишен велосипедист се блъсна във фолксваген на ул. \"Д-р Петър Берон\". Варненецът не спрял с двокулесното на стоп и се забил в идващия с предимство лек автомобил. Откаран е в болница с получил разкъсно-контузна рана на гърба.", "date": "2019.08.27", "title": "18-годишен загина при удар в дърво"}
{"url": "https://www.24chasa.bg/novini/article/7625144", "text": "Турция и САЩ продължават да водят разговори след решението на администрацията на президента Доналд Тръмп за отстраняване на Турция от програмата за създаване на изтребители Ф-35, заяви заместник-министърката на отбраната на САЩ Елън Лорд, съобщава турският телевизионен канал НТВ. Турция е съюзник, стратегически партньор за нас. Ето защо винаги продължаваме да разговаряме, е посочила Лорд в отговор на журналистически въпрос дали има отстъпление от решението за отстраняване на Турция от програмата. Белият дом съобщи на 17 юли, че решението на Турция да купи руски системи за противовъздушна отбрана С-400 прави невъзможно по-нататъшното й участие в програмата за създаване на изтребители пето поколение Ф-35. В отговор на въпрос дали изключване от програмата за Ф-35 ще се отрази на други покупки на Турция от САЩ, Лорд каза, че САЩ разграничават въпроса за Ф-35 от други дейности, които осъществяват с Турция. Този въпрос съвсем ясно беше проблем за С-400 и Ф-35, посочи Лорд. Според Вашингтон купените от Турция руски системи С-400 са несъвместими с отбранителната мрежа на НАТО и ще представляват заплаха за американските изтребители Ф-35, предаде БТА. На въпрос за произвежданите досега от Турция над 900 части в рамките на програмата за изтребителите Ф-35, Лорд заяви, че първоначално тези части ще се произвеждат в САЩ. Тя посочи обаче, че до март 2020 г. турските фирми ще продължат производството на части за програмата. Лорд не е отговорила на въпроса кои фирми в САЩ ще произвеждат частите, произвеждани сега от турски фирми. На въпрос колко време ще отнеме официално изключване на Турция от програмата за Ф-35, Лорд е посочила, че това може да отнеме една година оттук нататък, тъй като се работи по преформулиране на меморандума за разбирателство, който е най-всеобхватният документ за партньорството.", "date": "2019.08.27", "title": "Пентагонът: САЩ продължават разговорите с Турция след отстраняването им от програмата за Ф-35"}
{"url": "https://www.24chasa.bg/novini/article/7625166", "text": "Апелативният спецсъд отложи заседанието за промяна на мярката на кмета на пловдивския район \"Северен\" Ральо Ралев. Той беше оставен за постоянно в ареста от първата инстанция, предаде БТА. Причината за решението на съда е, че в представените от прокуратурата днес документи за съдебномедицинска ескпертиза липсват резултатите от нея. Съдебният състав указа заключенията на вещото лице да бъдат представени в срок до 29 август, а ако има необходимост от нови изследвания на Ралев, то разглеждането на протеста на наложената мярка ще се проведе на 3 септември. Ралев беше задържан в края на май месец по разследване за корупция и след това обвинен в търговия с влияние. По време на днешното заседание Илиян Василев, единият от адвокатите на Ралев, посочи пред съда, че подзащитния му има четири пъти завишени нива на билирубин. Това по думите му показвало много сериозно заболяване, а от задържането си досега Ралев бил отслабнал и с 15 кг. Василев поиска съдът да назначи своя медицинска ескпертиза, но това искане беше отхвърлено.", "date": "2019.08.27", "title": "Съдът отложи заседанието за промяна на мярката на кмета на район \"Северен\" в Пловдив Ральо Ралев"}
{"url": "https://www.24chasa.bg/novini/article/7625171", "text": "Временно движението при км 55 на АМ „Тракия“ в посока София се осъществява в активната лента поради пътнотранспортно произшествие, съобщиха от пресцентъра на Агенция \"Пътна инфраструктура\". От АПИ призовават шофьорите да се движат с повишено внимание и съобразена скорост, като спазват указанията на \"Пътна полиция\".", "date": "2019.08.27", "title": "Катастрофа затруднява движението по АМ \"Тракия\" към София"}
{"url": "https://www.24chasa.bg/novini/article/7625167", "text": "Пожари, предизвикани от неизправни газови бутилки, са горели в две жилища в Пазарджик в понеделник, съобщи говорителят на полицията Мирослав Стоянов. Бързата намеса на противопожарни екипи е предотвратила нараняването на хора и изпепеляването на имотите. В първия случай огънят е избухнал на терасата на къща и бързо се е прехвърлил в една от стаите. След потушаването на пламъците било установено, че те са тръгнали от неизправна туристическа газова бутилка, която собствениците на къщата  - пенсионери, ползвали за готвене. При втория инцидент отново газова бутилка предизвикала пожар в апартамент в Пазарджик. Два противопожарни екипа са успели да загасят огъня, но са нанесени щети на жилището. Трети пожар в къща в Пазарджик отново е вдигнал пожарникарите на крак в понеделник. Този път той е възникнал от забравена тенджера върху печка и бързо е бил потушен. Отделно от това в региона са били гасени други 10 пожара, предизвикани от нерегламентирано палене на стърнища и отпадъци.", "date": "2019.08.27", "title": "Неизправни газови бутилки подпалиха две жилища в Пазарджик"}
{"url": "https://www.24chasa.bg/novini/article/7625175", "text": "Прокуратурата няма да коментира казуса с  Това обявиха от държавното обвинение. Според Костов данъчните проверки на средствата на семейството му са свързани с политическата и гражданската му позиция и те не случайно са в навечерието на кампанията за местния вот. Ставало въпрос за около 400 000 лева. \"Те са от спестявания, добре съм ги управлявал, нараснали са\", обясни бившият премиер и лидер на СДС и ДСБ. На свой ред от НАП казаха за  че нямат право да коментират висящи производства, защото те са конфиденциални. Бившият премиер заяви, че от прокуратурата са убедени, че той стои зад протестите срещу кандидатурата на Иван Гешев за главен прокурор. Костов опроверга тази теза и призова ръководството на НАП да провери данните, които той е предоставил на приходната агенция.", "date": "2019.08.27", "title": "От прокуратурата отказаха да коментират изказването на Иван Костов"}
{"url": "https://www.24chasa.bg/novini/article/7625185", "text": "Птиците, които обитават градска среда, и са се приспособили към съжителството с човека, често прихващат и вредните му навици. Според резултатите от ново изследване градските врани имат по-висок холестерол от провинциалните си \"сродници\", съобщава ЮПИ, позовавайки се на публикацията в сп. \"The Condor: Ornithological Applications\". Учените допускат, че това се дължи на начина на хранене на пернатите \"граждани\", които често се гощават с остатъци от заведенията за бързо хранене - пици, хамбургери, чийзбургери, предава БТА. Авторите на настоящото проучване от колежа \"Хамилтън\" в Ню Йорк са анализирали 140 кръвни проби от врани, обитаващи градска, крайградска и провинциална среда в Калифорния. Специалистите освен това са измерили телесното тегло и запасите от мазнини на птиците и са проследили оцеляването на индивидите. Изследователите са установили, че колкото по-урбанизирано е местообитанието на враните, толкова по-високо е нивото на холестерола в кръвта им. Учените обаче отбелязват, че макар градските врани да живеят по-кратко от провинциалните, причината за това не е в повишения холестерол, за който не разполагат със сведения да вреди на здравето им.", "date": "2019.08.27", "title": "Градските врани имат повишен холестерол"}
{"url": "https://www.24chasa.bg/novini/article/7625181", "text": "Подобно на бразилския държавен глава Жаир Болсонаро, боливийският президент Ево Моралес е подложен на критики от еколозите, които обвиняват земеделската му политика за пожарите, които вече са опустошили близо един милион хектара в източната част на Боливия. Под натиска на местните природозащитни организации левият лидер в крайна сметка прие в неделя предложенията за помощ на редица страни от региона и Испания за борба с безконтролните пожари, които от няколко седмици бушуват из боливийската част на региона Пантанал при границите с Бразилия и Парагвай. Моралес също така преустанови предизборната си кампания, в която се бори за четвърти мандат на избори в края на октомври. По официални данни 950 000 хектара са били опустошени от пламъците от май, с рязко усилване от средата на август. В центъра на критиките на екологичните организации е \"чакео\", практиката да се изгаря растителни площи за получаване на обработваеми земи. Тя е широко разпространена и според еколозите е открито насърчавана от правителството, което подкрепя разширяването на интензивната земеделска дейност. \"Говорим за държавна политика, която е договорена с бизнес сектора в Източна Боливия за разширяване на интензивното земеделие в граничните райони с генетично променената соя, плантациите захарна тръстика и пасища за добитък\", каза директорът на НПО \"Сехис\" Леонардо Тамбурини. Еколозите посочват закон от 2016 г., който разширява площите за разрешено обезлесяване от 5 на 20 хектара и указ от юли, който позволява обезлесяване с контролирани пожари. \"Самото разрешаване а контролирани пожари е посегателство срещу правата на Майката-Земя и на гражданите въобще, защото засяга екосистемата и околната среда, в която всички се развиваме\", заяви мрежата социални НПО \"Унитас\". Леонардо Тамбурини отбеляза, че правителството на Ево Моралес работи против това, което дълго време представляваше боливийският държавен глава: инцианец аймара, голям защитник на природата и един от двигателите на \"Универсалната декларация на правата на Майката-Земя\", изготвена по инициатива на индианските народи, които се борят тя да бъде приета от Общото събрание на ООН. \"Правителството е изгубило посоката по отношение на философските и идеологическите принципи, които го доведоха на власт през 2006 г. То вече се опира на екстракционен модел\" на широко използване на природните ресурси, подчерта той. \"Боливийската държава показа колко малко я е грижа за Майката-Земя, когато трябваше да се вземат решения и да се прилагат обществени политики, като се съсредоточи върху задоволяването на интереси, които са в разрез с трайното използване на природните ресурси\", критикува \"Унитас\". През последните години Боливия подписа редица международни инвестиционни договори, по-специално с Китай, за добив на природен газ и особено на литий, за който тя се надява да стане четвърти по големина световен производител до 2021 г. Екологичните организации критикуват и омаловажаването на последиците от пожарите. Фондацията на приятелите на природата обвинява правителството, че не включва в официалните данни положението в другия амазонски район Бени. По оценки на организацията към 20 август в Бразилия са изгорели около 1,5 милион хектара площи. В момент, когато бразилският крайнодесен президент Жаир Болсонаро, който не крие скептицизма си, че глобалното затопляне е причинено от човешката дейност, е под международен натиск за подхода си към пожарите в бразилска Амазония, правителството на Ево Моралес обвинява сушата като основна причина за пожарите. \"Главният проблем е сушата. Знаехме от лятото (в Южното полукълбо), че има воден дефицит. Пожарите са предизвикани от сушата, това е напълно потвърдено, както и от ветровете през последните дни, които разпространиха пламъците\", заяви министърът на селските райони и земите Сесар Кокарико. Президентът Моралес бе преизбран през 2009 г. и още веднъж през 2014 г. и получи от Конституционния съд възможността да се кандидатира за неограничен брой мандати. Той отвърна на критиките така: \"Ако има наводнения, виновен е Ево Моралес. Ако има суша, виновен е Ево Моралес. Ако има пожари, виновен е Ево Моралес.\"", "date": "2019.08.27", "title": "Пожари са опустошили близо един милион хектара в Боливия (Снимки)"}
{"url": "https://www.24chasa.bg/novini/article/7625212", "text": "Когато съм готова с решението дали да се кандидатирам за нов мандат, ще го обявя максимално публично и ще ви поканя всички. Така столичният кмет Йорданка Фандъкова отговори на въпрос дали тя ще бъде отново кандидатът на ГЕРБ за кмет на София по време на пресконференция за представянето на програмата за 2020 г. на фондация \"София - европейска столица на спорта\". На въпрос дали по-рано днес при подписването на споразумението между ГЕРБ и СДС е присъствала в качеството на кандидат за кмет Фандъкова заяви: \"Бях там в качеството си на зам.-председател на ГЕРБ\". Попитана дали се притеснява от социологически проучвания, които дават преднина на евентуална кандидатура на омбудсмана Мая Манолова, Фандъкова отвърна, че \"единственото нещо, което ме притеснява е това, което правим, да се случи по най-добрия начин\". \"Предизборната кампания предстои. Предстои да се обявяват още кандидати. Това е сериозно състезание, а аз не се притеснявам от състезания. Сега искаме да представим това, което сме направили, а то никак не е малко и да покажем новите ни проекти и идеи. Всяка политическа сила сама решава по какъв начин да представи своите идеи. Но е много важно да се знае кой стои зад всеки един от кандидатите. Това е честното и почтено поведение към гражданите\", заяви още Фандъкова.", "date": "2019.08.27", "title": "Фандъкова за нов мандат: Когато взема решение, ще го обявя максимално публично"}
{"url": "https://www.24chasa.bg/novini/article/7625227", "text": "Президентите на Русия и Турция Владимир Путин и Реджеп Таийп Ердоган откриха авиокосмическото изложение МАКС-2019 в Жуковски, съобщава РИА Новости. „Радвам се да приветствам участниците и гостите на Международното авио-космическо изложение. И преди всичко, нашият скъп приятел, президентът на Турската Република Реджеп Таийп Ердоган“, заяви руският лидер, предава  . „Сред иновациите на МАКС тази година, които ще бъдат интересни на специалистите и зрителите са актуалните и перспективните разработки за безпилотни системи, за малка и делова авиация, както и такива пробивни проекти в сферата на гражданската авиация, като магистралният самолет МС-21 и вертолетите Ми-38 и Ка-62“, отбеляза Путин. Президентите огледаха най-новия руски изтребител Су-57, който е представен на авиоизложението МАКС-2019, съобщава ТАСС. Държавните глава се качиха в кабината на самолета и я огледаха. След това към президентите се присъединиха министрите на отбраната на Русия и Турция Сергей Шойгу и Хулуси Акар и всички заедно продължиха обсъждането на видяното.", "date": "2019.08.27", "title": "Путин и Ердоган разгледаха изтребителя Су-57 (Снимки)"}
{"url": "https://www.24chasa.bg/novini/article/7625182", "text": "\"Моля за извинение, хиляди пъти моля за извинение!, настоя във видеоклип в акаунта си в Туитър бразилският писател Паулу Коелю след оскърбителни и доста недипломатични към Франция изказвания на бразилския президент Жаир Болсонаро по повод кризата с пожарите в Амазония, предаде Франс прес, цитирана от БТА. \"Това е едно малко тъжно видео, с което искам да помоля за извинение френските си приятели, президента на Франция, съпругата на президента на Франция за истеричната, бих казал, криза на Болсонаро към Франция\", заяви той. Докато Амазония гори те не разполагат с никакъв аргумент и единственото, което правят, е да обиждат, да отричат, да говорят какво ли не, за да не поемат своята отговорност, допълни Коелю, един от най-четените автори в света. Неуважително изказване на Болсонаро по адрес френската първа дама Брижит Макрон накара президентът Еманюел Макрон да пожелае откровено, пред медии от цял свят, на \"бразилския народ в най-скоро време да има президент, чието поведение да е на висотата на поста му\".", "date": "2019.08.27", "title": "Паулу Коелю се извини на Франция за оскърбления на Болсонаро"}
{"url": "https://www.24chasa.bg/novini/article/7625214", "text": "Излизането от Европейската общност през 1985-та беше най-доброто решение за Гренландия, заяви първата жена премиер на страната Алека Хамонд пред  Гренландия е първата държава, напуснала ЕС, но не е необходимо да си пълноправен член на която и да е организация, за да си сътрудничиш с нея, изтъкна тя. \"Бях шокирана от това, че един от най-влиятелните хора в света може да говори за друга култура, за друг народ, за друга страна сякаш е просто някаква стока, която можеш да платиш и купиш\", каза Хамонд за идеята на американския президент Доналд Тръмп да купи Гренландия, но добави, че това е и знак за увеличаващия се интерес към страната и Арктика като цяло. „Гренландия е много важна държава от стратегическа гледна точка. Тя се намира между Северна Америка и Русия, в средата на Северния Атланик, така че местоположението на Дания стана член на Европейската общност, но това не беше каквото Гренландия искаше, каза Алека Хамонд. „Ние не сме европейска държава. Не сме в европейския континент, а в северноамериканския. Не изглеждаме като европейци, не говорим като европейци и не мислим като европейци. Дания стана член, което е добре за тях, но ни накараха и ние да станем такива, без да ни питат. А това не е каквото Гренландия е искала. Направихме референдум и мнозинството каза, че иска да излезем от Европейски съюз и го направихме. И мисля, че това беше най-доброто решение. В същото време смятам, че и без да си член на Европейския съюза можеш да имаш много близко сътрудничество с Европейския съюз и това е, което Гренландия избра. Затова имаме Споразумение за сътрудничество с ЕС. Това е ситуация, в която печели както Гренландия, така и ЕС. Мисля, че това сътрудничество ще продължи много години напред\".", "date": "2019.08.27", "title": "Премиерът на Гренландия: Излизането на страната от ЕС бе най-доброто за нас"}
{"url": "https://www.24chasa.bg/novini/article/7625236", "text": "Иран осъди двама души, между които британка с двойно гражданство, на 10 години зад решетките за шпиониране за Израел, съобщи прокуратурата за АФП. Ануше Ашури, жена с британско и иранско гражданство, беше призната за виновна за предаване на информация на шпионската агенция „Мосад“ в Израел и получи 10 години затвор, съобщи говорителят на съда Голамхосеин Есмаили, предаде  Али Джохари, ирански гражданин, също получи 10 години за различни престъпления от областта на шпионажа, включително \"връзки с Мосад... и срещи с различни елементи, свързани с ционистите\", заяви Есмаили, цитиран от уебсайта на съдебната власт. ", "date": "2019.08.27", "title": "Британка, шпионираща в полза на Израел, бе осъдена на 10 г. затвор в Иран"}
{"url": "https://www.24chasa.bg/novini/article/7625392", "text": "Съд в Словения осъди двама мигранти на 21 месеца затвор, тъй като отвлекли 79-годишен мъж с неговата кола и избягали в Италия, съобщиха белградската агенция Бета и БТА.. Словенската агенция СТА предаде днес, че 18-годишен алжирец и 25-годишен мароканец завързали на 8 май словенеца в неговото лозе близо до границата с Хърватия, а след това го набутали в багажника на собствената му кола и го откарали до границата с Италия, където го оставили да върви пеш. Италианската полиция арестува мигрантите и ги предаде на Словения. Миналата седмица Словения започна изграждане на 40-километрова допълнителна ограда на границата с Хърватия заради увеличения брой мигранти, които се опитват нелегално да преминат от Хърватия в Словени", "date": "2019.08.27", "title": "Съд в Словения осъди двама мигранти на 21 месеца, отвлекли мъж с колата му"}
{"url": "https://www.24chasa.bg/novini/article/7625408", "text": "Президентът на Турция Реджеп Таийп Ердоган постави задача да се увеличи в пъти стокооборота с Русия и да бъде доведен до 100 милиарда долара. „Стокооборота между нашите страни вече превишава 25 милиарда долара, но задачата е да се достигнат 100 милиарда долара“, заяви държавният глава на церемонията по откриването Международното авиокосмическо изложение МАКС-2019, предава ТАСС. Турският лидер подчерта, че Турция с всяка година увеличава авиационно-космическата си продукция. „За 2018 година обемът на износа в авиационно-космическия отрасъл е 0,5 милиарда долара“, уточни той. Говорейки за икономическото сътрудничество с Русия, Ердоган отбеляза дълбоките му корени. Освен това турският лидер придава особено значение на туристическия поток от Русия. \"Рекордите за посещаемост от руски туристи у нас продължават да се надминава. Тази година очакваме посещения на около 6 милиона руски туристи у нас\", предава  . В заключение Ердоган заяви, че според него сътрудничеството с Русия ще даде нов тласък в развитието на сътрудничеството както в авиационния сектор, така и в областта на космическите технологии.", "date": "2019.08.27", "title": "Ердоган: Стокооборотът с Русия да се доведе до 100 милиарда долара"}
{"url": "https://www.24chasa.bg/novini/article/7625410", "text": "Специализиран екип от военно формирование 28 610 – Горна баня от състава на Сухопътните войски, беше задействан в 12.30 ч., днес, 27 август, за обезвреждане на  . Това съобщиха от пресцентъра на Министерството на отбраната. При първоначалния оглед е установено, че това е корозирал снаряд. Военнослужещите извършиха разузнаване и транспортиране на боеприпаса. Унищожаването на снаряда ще се извърши в обезопасен район извън населени места при спазване на мерките за безопасност. Ръководител на специализирания екип е старши лейтенант Александър Цветков. Военнослужещите действат на основание отправено искане от главния секретар на МВР и по разпореждане на заместник-командира на Сухопътните войски бригаден генерал Валери Цолов.", "date": "2019.08.27", "title": "Обезвредиха снаряда, открит край автогара \"Юг\""}
{"url": "https://www.24chasa.bg/novini/article/7625423", "text": "С решение на МС от 28-и март Министерството на отбраната обяви за продажба апетитни имоти по Южното Черноморие. Те са бивши военни поделения с отпаднала необходимост и се намират на първа линия до морето, предаде  Срещу действията на МО остро реагираха кметовете на Поморие и Черноморец - Иван Алексиев и Добри Добрев. Жители на Черноморец пък твърдят, че земите на бившите военни поделения са частни и възстановени на собствениците им от Областната дирекция „Земеделие и гори“ в Бургас. В Поморие изоставените казарми в местността Кротирия се намират на площ от 56 декара. Те са включени в изготвения градоустройствен план, а идеята е крайбрежната зона да се превърне в градски крайморски парк. Кореспонденцията между общината и МО за този имот има дълга история, разказа кметът Иван Алексиев. В писмо до Министерството на отбраната Община Поморие отново настоява бившото военно поделение да ѝ бъде безвъзмездно предоставено за превръщането му в градски крайморски парк. Ако искането не бъде уважено, Общината ще оспорва по съдебен ред предстоящия публичен търг за продажба на имота, категоричен е кметът Иван Алексиев. За военните поделения в местностите Червенка, Акра и Таласакра край Черноморец историята е още по-дълга и заплетена. Там бившите военни поделения се намират на частни земеделски земи. 375 дка е площта на военния имот в местността Акра, 173 дека е на полуостров Червенка и 114 дка в местността Таласакра. Близо 150 са наследниците на тези земи, които твърдят, че не са получили обезщетения за отчуждаването им. Мария Димитрова и Васил Жечев от „Сдружението за защита на собствениците на земеделска земя в село Черноморец обясняват: \"Това са много декари, с които хората са ощетени, те не са получили обезщетение. Тези имоти са признати като право на собственост на наследниците, но не ги връщат, защото попадат в МО и би трябвало да бъдат обезщетени. Сега МО настоява, че земята е била платена тогава, че е бил завършен целият процес на обезщетение, което е странен казус. Една държавна служба - Поземлената комисия - удостоверява, че това не е станало, а сега военните настояват, че това е станало\". Подготвяме протести и искаме оставката на министъра на отбраната Красимир Каракачанов, казаха още жители на Черноморец. Още две общини през годините са искали военните поделения да им бъдат прехвърлени като публична общинска собственост. Това са Несебър и Царево. Министерството е давало уклончиви отговори, но така и до конкретни действия и процедури не се е стигнало. А дали сега тези златни имоти ще попаднат в ръцете на инвеститори, предстои да разберем, жителите на Черноморец няма да се откажат от наследството си, каза кметът на Черноморец Добри Добрев: \"Земята на хората трябва да бъде върната!\".", "date": "2019.08.27", "title": "Морски кметове се надигат срещу военния министър заради евтини имоти"}
{"url": "https://www.24chasa.bg/novini/article/7625434", "text": "Двама криминално проявени са задържани от каварненски полицаи за кражба на царевица – съобщават от Областната дирекция на МВР-Добрич. На 26 август, за времето от 23,30 ч. до 23,45 ч., по ул. „Нефтеняк” в град Каварна са спрени за проверка две каруци. В хода на проверката в превозните средства е установена царевица, обект на кражба от землищата на селата Раковски и Вранино. С полицейска мярка за срок от 24 часа са задържани двама мъже - на 36 години и 47 години. Те са от град Каварна, са известни на МВР. Каруците са иззети по надлежния ред. По двата случая са образувани бързи полицейски производства.", "date": "2019.08.27", "title": "Заловиха крадци на царевица от полето"}
{"url": "https://www.24chasa.bg/novini/article/7625456", "text": "България продължава да е на второ място в Европейския съюз (ЕС) по най-ниски цени на месото с 64% под средното равнище в съюза през 2018 г., сочат данни на европейската статистическа служба Евростат. България беше на второ място по най-евтино месо в ЕС и миналата година, когато цената му беше с 42% под средното равнище в съюза, като отстъпваше само на Полша с 43%, предаде  Тази година на първо място е Литва, където цената на месото е била със 71% под средното равнище в ЕС, а след страната ни са Полша и Румъния с по 63% от средното равнище в съюза. Миналата година най-скъпо е било месото в Австрия със 146% над средното равнище в ЕС, следвана от Люксембург със 142%, Франция със 131% и Белгия със 126%. Данните на Евростат включват говеждо, телешко, свинско, агнешко, козе и пилешко месо и месни продукти. Общо в 11 страни членки цената на месото миналата година е била над средното равнище в ЕС, а в останалите 17 е била под средното ниво в съюза, сочат данните на Евростат.", "date": "2019.08.27", "title": "България е на второ място в ЕС по най-евтино месо през 2018 г."}
{"url": "https://www.24chasa.bg/novini/article/7624456", "text": "Мениджъри и собственици на фирми за превози са сред първите посетители на четирите демонстрационни центъра на Националното толуправление, които бяха открити миналата седмица в София, Пловдив, Варна и Русе. Най-честият им въпрос, след като се запознават на място как се борави със системата, е дали може да се организира обучение за шофьорите, установи “24 часа”. Снабдяването с бордовите устройства, чрез които толсистемата проследява местонахождението на превозното средство спрямо пътната мрежа, е сред най-малките проблеми на превозвачите. Повечето фирми имат такива устройства в автопарка си, тъй като те и техни модули се използват и в много други европейски държави за същата цел. Освен това същите бордови устройства и съдържащият се в тях GPS тракер често се използват и от самите фирми за техни логистични софтуерни системи. Отчитането на изминатото разстояние ще става по два начина – Ръчният вариант е чрез закупуване на маршрутна карта и е по-подходящ за превозни средства, които рядко преминават през България. Маршрутната карта може да се закупи от терминал при влизане в страната, от бензиностанции и навсякъде, където са разположени сегашните киоски, от които се купуват е-винетки. Може да се свали и от сайта на Националното толуправление или от мобилното приложение. При маршрутните карти толтаксата на практика се предплаща и водачът на превозното средство трябва да спазва стриктно указания маршрут. Всяко отклонение от него се хваща от над стоте контролни точки по пътищата и водачът става нарушител. Ако му се налага да мине през определено населено място по пътя, той ще трябва Заради това системата му предлага да избере не само двете крайни точки, а още четири места по пътя. Ако има ремонт и движението е отбито, това ще личи на маршрутната карта, която му е отпечатана, след като е платил с банкова карта. При маршрутните карти ползването на пътя може да стане още в деня на издаването или на следващия ден, така че информацията за тях е налична в центъра на толуправлението. Ако пътят е затворен заради катастрофа, това също се отразява в системата. Ако потребителят се е регистрирал на сайта, той Другото предимство е, че ще получи по имейл разпечатка на маршрута с точно означение на пътищата и населените места. На него с различен цвят са отбелязани пътните участъци, за които не се дължи толтакса. Засега цялата система работи само експериментално и много неща по нея още се доизкусуряват. Например все още се вкарват много нови точки за достъп, тъй като особено в големите градове може да се влезе от много различни места. По самите участъци, за които ще се плаща, и по тарифата все още се водят преговори в обществения съвет за толсистемата. В тестовия вариант например и ако камион трябва да влезе през ГКПП Калотина и стигне до Бургас, тези 8 километра излизат на маршрутната карта във виолетово за разлика от останалата част от маршрута. Ако камионът е над 12 тона, с Евро 5 и над 4 оси, пътят между Калотина и Бургас му излиза малко над 74 лв. Това е при тестовата тарифа, която гласи, че за километър се плащат между 15 и 28 ст. в зависимост от габаритите и екологичния клас. Превозвачите обаче държат тарифите да са по-ниски ( При ваденето на маршрутна карта системата предлага два варианта на пътя между двете крайни точки, които са въведени – по-бърз и по-кратък, така че водачът може да избира. Преди отпечатването може и да види приблизителното време на пътуване при спазване на съществуващите ограничения за скоростта. По принцип данните от контролните рамки не постъпват в Пътна полиция, а само в Националното толуправление. Рамките могат да идентифицират регистрационния номер, GPS тракера и основните габарити на превозното средство при скорост до 160 км в час, макар че при такова движение резултатът не е много надежден. При спазване на ограничението от 90 км в час обаче вероятността камионът да бъде засечен правилно е към 100%. Няма да се дават отстъпки за по-често ползване на пътищата - Да, вероятно в започващата седмица ще имаме заседание. Ние сме дали на превозвачите геореферирана карта със сегментите, в които ще се събират толтакси, и все още събираме техните мнения и предложения. На новото заседание ще предоставим и нова информация за контролните точки - рамките, съоръжени с техника, която контролира едновременно и толсистемата, и е-винетките. - Именно затова сме направили тези четири демонстрационни центъра – да идват тук и да имат достатъчно време да се запознаят. Данните не са сложни за въвеждане, категориите, екологичният клас на превозното средство – всичко това им е известно. - Ако трябва да защитя интереса по поддържане на пътната инфраструктура, тази тарифа, която тук пробно сме въвели – 18-25 ст. на километър, е най-удачната. Изходната позиция на превозвачите я знаете – ако може да е между 8 и 13 ст., най-много 15 ст. Очевидно трябва да намерим консенсус. Но опитът на другите държави, които въведоха толсистеми, показва, че обикновено се тръгва от една по-ниска тарифа, след това се стига постепенно до нива, които реално позволяват възпроизводството на инфраструктурата. Това става за около 5 години. - Това е вариант на един по-плавен преход, който да осигури и по-плавно отражение на толтаксите върху цените на потребителските стоки. Такъв сценарий ми се струва възможен за България. Но може пък превозвачите да проявят завиден конструктивизъм – да си представят, че при едни по-добри толтакси пътната инфраструктура ще бъде с по-високо качество. И оттам парите, които ще спестят от поддръжката на автомобилите, ще намалеят. - Това е твърде ниска цена, тя не отговаря на физическия разход за поддържане на пътищата. - Не. Защото директивата не разрешава това. Ако правим такива отстъпки, ще ощетим транзитния трафик. В Унгария вече имаше такъв случай и страната е в наказателна процедура. Сега сигурно тя ще плати повече глоби, отколкото нейните превозвачи са получили като облага. - Наистина единият вариант за автобусите беше да си вадят маршрутни карти, просто тарифата да е нулева. Но това няма как да стане, ще се търси друг вариант.", "date": "2019.08.27", "title": "Превозвачи искат обучение за шофьорите как да плащат толтаксите"}
{"url": "https://www.24chasa.bg/novini/article/7625454", "text": "Иран даде дългосрочни присъди за шпионаж на две жени и един мъж, включително на иранска служителка в британския културен център (Британския съвет) и жена с двойно, иранско и британско гражданство, предадоха Асошиейтед прес и Франс прес, като се позоваха на съдебен говорител. Служителката на Британския съвет Арас Амири, която има разрешително за постоянно пребиваване във Великобритания и работела за популяризиране на иранската култура във Великобритания, е осъдена на 10 години затвор за шпионаж. През май 2018 г. Британският съвет съобщи за ареста на служителката си - иранска студентка, живееща във Великобритания, след като пристигнала в Иран да се види със семейството си. Амири прекара една година в затвора, докато продължаваше делото. През май тази година тя беше осъдена на 10 години затвор за шпионаж в полза на Великобритания. Амири обжалва, но днес апелативен съд в Техеран потвърди присъдата, посочва БТА. Анушех Ашури, която има иранско и британско гражданство, е осъдена на 10 години затвор за шпионаж за израелската разузнавателна служба \"Мосад\" и на още две години за незаконно получени от Израел 33 000 евро. Съдът определи тя да плати същата сума като глоба, каза неговият говорител Голамхосейн Есмаили. Третият осъден е Али Джохари, който е обвинен в предаване на сведения за проекти на строителния конгломерат \"Хатам ал Анбия\", свързан с иранските Гвардейци на Ислямската революция. Неговата присъда е 12 години затвор. През юли иранските власти съобщиха, че са заловили 17 шпиони, работили за американското ЦРУ, и някои от тях са осъдени на смърт, припомня Ройтерс.", "date": "2019.08.27", "title": "Иран осъди за шпионаж две жени и един мъж"}
{"url": "https://www.24chasa.bg/novini/article/7625486", "text": "Датчанинът Йохан Зундщайн се превърна в играчът, събрал най-много пари от електронни спортове, след като неговият отбор спечели турнирът „Интернешънъл” на видеоиграта ДОТА. 25-годишният капитан, познат с никнейма „N0tail” спечелил 6,9 млн. долара, пише Би Би Си, цитирана от  Неговият отбор OG триумфира на тазгодишното издание, като стана първият отбор, който печели „Интернешънъл” за втора поредна година. Втори остана отборът на Team Liquid, в който играе българинът Иван Иванов (MinD_ContRoL) и, който стана победител през 2017 г. Общата награда от турнира бяха рекордните 34,3 млн. долара. Сумата задмина 30-те млн. долара на световното първенство по „Фортнайт” през миналия месец. Отборът на OG си раздели 15,6 млн. долара, а подгласниците от Team Liquid – 4,5 млн. долара. Тази година турнирът се проведе в Китай - за първи път в историята. Близо 18 хил. души наблюдаваха състезанието на живо, а хиляди други гледаха онлайн през различни гейминг платформи. От компанията производител на играта – Valve обявиха, че следващата година „Интернешънъл” ще се проведе в Швеция. Целта на играта, както се подразбира от името ѝ „Защита на Древните” (Defence of the Ancients) противопоставя два отбора от по 5 човека. Те трябва да разрушат по-малките кули на опонента, като последния етап се състои в това да се събори „главната” кула – позната като Ancient.", "date": "2019.08.27", "title": "Датчанин стана геймърът, спечелил най-много пари от електронни спортове"}
{"url": "https://www.24chasa.bg/novini/article/7625520", "text": "Последната група от държаните в плен в залива Средная косатки бе пусната в Охотско море, предаде ТАСС. Животните пропътуваха 1800 км за 5 дни от залива Средная в Приморския край до крайбрежието на Охотско море. Две косатки и шест белуги бяха пуснати в естествената им среда за живот след извършването на нужните процедури, свързани с реадаптацията им. По този начин всичките 10 косатки от залива Средная вече са пуснати на свобода. Двете косатки - самка и самец, бяха пуснати едновременно от транспортна клетка, инсталирана на катамаран. Той се отдалечи на 500 метра от брега, преди косатките да бъдат пуснати в морето. Самката и самецът известно време останаха близо до брега, а след това се отправиха към северната част на залива. Поведението им се следи от руски специалисти", "date": "2019.08.27", "title": "Последната група косатки бе пусната в Охотско море"}
{"url": "https://www.24chasa.bg/novini/article/7625523", "text": "Съдът е одобрил споразумение, сключено между Районна прокуратура – Петрич и защитата на Х.С., обвинен за извършени от него престъпления, съобщиха от прокуратурата. Около 20:30 ч. на 03.08.2018 г., в с. Струмешница, община Петрич, на улица при изхода на селото, подсъдимият С. се заканил с убийство на две лица, седящи в лек автомобил. Мъжът ги залял с течност с виковете: „Цяла година чакам този момент. Боклуци. Сега ще ви избия“. Освен това С. нанесъл удари с юмруци на трето лице в колата, с което му причинил средна телесна повреда – фрактура на лявата ръка. Подсъдимият се е признал за виновен и се е съгласил да му бъде наложено наказание „Пробация“, включващо задължителни мерки за контрол и въздействие което ще изпълнява през следващите две години. Определението на съда има последиците на влязла в сила присъда.", "date": "2019.08.27", "title": "Мъж залял двама с течност и крещял: Боклуци. Сега ще ви избия"}
{"url": "https://www.24chasa.bg/novini/article/7625526", "text": "Полицията затвори част от летището в Мюнхен днес, след като един човек е преминал в т.нар. чиста територия без да бъде проверен, предадоха ДПА и Асошиейтед прес, цитирани от  Всички пътници на Терминал 2 бяха принудени да минат отново през проверка. Части от Терминал 1 също бяха затворени заради провеждащите се мерки за сигурност. Човекът, който е избегнал пункта за проверки, най-вероятно е влязъл на терминала през вратата за евакуация при спешни ситуации, посочи полицията в съобщение. Не е ясно колко полета се изпълняват със закъснение или са отменени. Летището препоръчва на пътниците да се свържат със самолетните компании, с които пътуват. Мюнхенското летище е второ по натовареност в Германия. Подобен инцидент в разгара на летния сезон на отпуските през 2018 година доведе до отмяната на 330 полета.", "date": "2019.08.27", "title": "Затвориха част от летището в Мюнхен заради преминал без проверка пътник"}
{"url": "https://www.24chasa.bg/novini/article/7625747", "text": "Индонезийците се впуснаха днес да обсъждат име за новата си столица, след като във вторник бе обявена локацията на новия град, но не ѝ как евентуално ще се казва той, предаде Ройтерс. „Сейнт Джокобург“ и „Джокоград“ са сред 11 предложения от потребител в Туитър, след като президентът Джоко Видодо направи вчера важното съобщение за преместването на столицата от Джакарта в нов град в провинция Източен Калимантан на о-в Борнео, предава  . „Надявам се предложенията да бъдат взети предвид“, написа потребителят @Enggalpm. Сериозни и шеговити идея плъзнаха в социалните мрежи, след като Джоко Видодо, наричан накратко и Джокови, каза, че столицата ще се премести през 2024 г. от потъващия мегаполис Джакарта на о-в Ява. „Мандалануса“, което може да се преведе като център на архипелага, е друго предложение за име. То отразява факта, че новата локация е много по-близо до географския център на страната от 17 000 острова по протежение на 5000 км. Говорител на националната агенция за развитие и планиране заяви, че име още не е избрано. Имената обаче са чувствителна тема в четвъртата по население страна в света, сред чиито 260 млн. жители има над 300 етнически групи, отбелязва Ройтерс. Мюсюлманите са около 90%, от населението, но християните, индуистите и други също са милиони. Друг потребител в Туитър пък предлага „Шри Махендракерта“, което на санскрит означава благословен от боговете град. Във Фейсбук, където Индонезия има 130 млн. потребители, се предлага името Картанегара - регионът Кутай Картанегара в Източен Калимантан е бил дом на индуистко кралство от IV век. Джакарта - дом на над 10 млн. души е наречена Батавия от холандските колонизатори и преименувана след независимостта. От санскрит Джакарта може да бъде преведено като „Постигната победа“.", "date": "2019.08.27", "title": "\"Сейнт Джокобург\" и \"Джокоград\" - сред предложенията за име на новата столица на Индонезия"}
{"url": "https://www.24chasa.bg/novini/article/7625754", "text": "На 3 септември 2019 г. министър-председателят Бойко Борисов ще бъде на посещение във Федерална Република Германия. Българският премиер ще бъде почетен гост на програмното заседание на Групата на Християн-социалния Съюз /ХСС/ в Бундестага, което ще се проведе в Берлин. Министър-председателят Борисов е поканен от председателя на Групата на ХСС Александер Добриндт като почетен гост-говорител. Това съобщиха от правителствената информационна служба. Темите, които ще бъдат обсъдени на заседанието в Берлин, са отношенията между България и Бавария, между България и Федерална Република Германия, както и въпроси, свързани с общите европейски политики и новия състав на европейските институции. Почетни гости на програмното заседание на Групата на ХСС досега са били канцлерът на Германия Ангела Меркел, бившият премиер на Великобритания Дейвид Камерън, както и министър-председателите на Република Ирландия Лео Варадкар и на Унгария Виктор Орбан.", "date": "2019.08.27", "title": "Борисов почетен гост на заседание на ХСС в Бундестага"}
{"url": "https://www.24chasa.bg/novini/article/7625767", "text": "Председателят на Европейската комисия Жан-Клод Юнкер се върна на работа, след като беше в болнични заради спешна операция за отстраняване на жлъчката, предаде ДПА. Заради нея той пропусна срещата на върха на Г-7 в Биариц, предава БТА. Една от първите задачи на Юнкер след връщането му на работа бе да проведе телефонен разговор с британския премиер Борис Джонсън за перспективата за Брекзит без сделка, съобщи неговата говорителка Мина Андреева. По-късно днес в Брюксел се очаква да пристигне британският главен преговарящ за Брекзит Дейвид Фрост.", "date": "2019.08.27", "title": "Юнкер се върна на работа след болничния заради операцията на жлъчката"}
{"url": "https://www.24chasa.bg/novini/article/7625764", "text": "Генералният директор на Роскосмос Дмитрий Рогозин предложи днес на турския президент Реджеп Тайип Ердоган да бъде изпратен турски астронавт в международната космическа станция, предаде ТАСС, цитирана от БТА. Рогозин отправи предложението по време на посещението на президента на Русия Владимир Путин и турския президент Ердоган на авиосалона МАКС. Имаме предложение към Вас - за юбилея на Република Турция да организираме полет на турски астронавт до международната космическа станция. Центърът за подготовка на космонавти е готов да пристъпи към изпълнение на тази задача, каза Рогозин. Ердоган отговори положително на предложението на Рогозин.", "date": "2019.08.27", "title": "Предложиха на Ердоган да бъде изпратен турски астронавт в МКС"}
{"url": "https://www.24chasa.bg/novini/article/7625775", "text": "Бразилският президент Жаир Болсонаро обяви днес, че е готов да обсъжда международна помощ от Г-7 за справяне с пожарите в Амазония, ако френският му колега Еманюел Макрон \"оттегли обидите си\", предаде Франс прес, цитирана от БТА. \"Най-напред г-н Макрон трябва да оттегли обидите си, които отправи срещу мен\", каза пред журналисти Болсонаро, който имаше предвид обвиненията на френския президент, според които той е \"излъгал\" за ангажиментите си в областта на околната среда. Болсонаро обвини Макрон, че поставя под въпрос суверенитета на Бразилия на фона на напрежението, предизвикано от бушуващите в Амазония пожари, предаде Асошиейтед прес. Бразилският президент каза, че след като френският му колега оттегли думите си, ще \"можем да разговаряме\". По-рано Макрон постави под въпрос искреността и решимостта на Болсонаро да защитава биоразнообразието. Г-7 обеща 20 милиона долара помощ в борбата с огъня и за защита на тропическите гори в Амазония, освен 12-те милиона долара от Великобритания и 11 милиона долара от Канада.", "date": "2019.08.27", "title": "Болсонаро иска извинение от Макрон, за да приеме помощта за Амазония"}
{"url": "https://www.24chasa.bg/novini/article/7625797", "text": "В АПИ сме отделили помещение, в което през периода 30 май - 17 юни приготвихме 18 кашона с документи, които бяха поискани от нас от страна на БСП. нито един техен представител не дойде да ги погледне нито веднъж. това завиха на брифинг в МРРБ зам.-министърът на регионалното развитие Николай Нанков и членът на управителния съвет на АПИ Иван Досев. Изявлението им е по повод обвиненията, които по-рано днес отправи към пътната агенция депутатът от БСП и зам.-председател на изпълнителното бюро на социалистите Георги Свиленски.  В кашоните са били приготвени всички проекти и количествени сметки по десетки пътни обекти, за които БСП настояваха да направят пълна проверка. \"Всяка седмица вадехме документите за определени обекти и служител ги очакваше от сутрин до вечер - те не дойдоха. Явно нямат капацитет да четат документи\", коментира Николай Нанков.  По повод обвиненията, които Свиленски отправи за пътя край Своге - че при ремонта на пътя има фалшификации на документи, свързани с асфалтовите смеси, Нанков заяви, че ако има такова нещо, е работа на прокуратурата да повдигне обвинения. \"Това е обикновено спекулиране с факти\", каза той.  Нанков заяви също, че сметките най-добре показват колко асфалт се е крадял при изграждането на пътища, показвайки количествените сметки за пътищата, изграждани с финансиране по ОПРР след 2007 г. За периода 2007-2009 г., когато на власт беше тройната коалиция около БСП са изградени 170 км магистрали срещу 113 млн. лв. След това до 2011 г. при ГЕРБ са изградени 180 км магистрали срещу 63 млн. лв., каза Нанков. ", "date": "2019.08.27", "title": "АПИ: Отворихме 18 кашона с документи, БСП не дойде да ги погледне нито веднъж"}
{"url": "https://www.24chasa.bg/novini/article/7625768", "text": "Средните лихвени проценти по ипотечните кредити през юли са поставили пореден рекорд. Жилищните заеми са поевтинели до средно 3.09%, показва статистиката на БНБ. Такива равнища никога не са били отчитани досега. Увеличение обаче има при потребителските кредити, където средните лихви са нараснали до 8.35%. Това е най-високото ниво за тази година. При депозитите на домакинствата има задържане на около 0.15% процента, което на практика означава, че депозитарите губят пари от държането им в банките. Само таксите по обслужването на депозитите надвишават многократно годишната лихва, а добавяйки инфлацията, която в момента е около 3%, влогът губи смисъла си на доходоносен финансов инструмент. При бизнес депозитите ситуацията е още по-фрапираща – 0.07% средна годишна лихва.", "date": "2019.08.27", "title": "Лихвите по ипотечните кредити рекордно ниски"}
{"url": "https://www.24chasa.bg/novini/article/7625795", "text": "\"Мамо, моля те, не умирай!\" - милиони хора в Турция са чули тези думи на 10-годишното момиченце, което се моли за живота на умиращата си майка. Краткото видео показва 38-годишната Емине Булут, наръгана смъртоносно с нож от бившия си мъж в едно кафене в анадолския град Къръккале, съобщи \" \". Драмата се разиграва пред очите на малката им дъщеря. Във видеото се вижда как майката притиска с ръка рана на врата си и с последни сили казва: \"Не искам да умра!\". Клипът предизвика шок в цялата страна и стана повод за многохилядна демонстрация в Истанбул. Кървавото престъпление е извършено още преди седмица, но достига широката общественост едва в петък, когато клипът се появява в интернет. Емине Булут отишла в кафенето с дъщеря си, за да се срещне с бившия си мъж, с когото била разведена от четири години. По-късно той казва следното пред един съдия: \"След като ме обиди, докато говорехме за правата над нашето дете, аз я наръгах с ножа, който бях взел със себе си\". След нападението избягал, но малко по-късно бил заловен от полицията. Прокуратурата иска строг доживотен затвор. Бившата му съпруга умира в болницата от раните си. Както посочва \"Берлинер Цайтунг\", под хаштага #EmineBulut хиляди хора в Турция осъждат бруталното убийство и призовават властите да наложат максимално строго наказание. Същевременно кървавото деяние възпламени отново дебата за масовото насилие срещу жени в страната. Подобен случай имаше и миналия четвъртък, когато в анадолския град Коня 37-годишна жена бе намушкана 20 пъти от съпруга си. Тя била подала молба за развод и жалба срещу мъжа си за домашно насилие. Когато полицаите разпитали заподозрения, той им казал: \"Можеш ли да съжаляваш, щом става дума за честта?\". По време на проведената в Истанбул демонстрация протестиращите жени скандираха последните думи на убитата Емине Булут. А опозиционният кмет на града Екрем Имамоглу написа в Туитър следното: \"Ние сме на страната на жените и децата - и така ще бъде и занапред\". Правителството също се почувства длъжно да осъди престъплението. \"Очакваме най-тежкото възможно наказание за убиеца\", заяви говорителят на президента Ердоган. За смъртоносните нападения срещу жени в Турция се говори интензивно от февруари 2015 година, припомня \"Берлинер Цайтунг\". Тогава в град Мерсин един автобусен шофьор уби студентката Йозгеджан Аслан. Той и двамата му помощници - собственият му баща и един приятел, бяха осъдени на строг доживотен затвор. \"Нойе Цюрхер Цайтунг\" съобщава, че по данни на истанбулски организации за защита на жените, само през първите седем месеца на тази година са били убити 245 жени. Миналата година жертвите са били 440, което е три пъти повече, отколкото през 2011. А според доклад на ООН, почти 40 процента от жените в Турция са били изложени поне един път на физическо или сексуално насилие от страна на партньорите си. Турция е подписала Истанбулската конвенция срещу насилието над жени, но критици твърдят, че правителството не полага грижи за решителното ѝ прилагане. Нито пък е осигурило достатъчно домове-убежища за малтретирани жени. Влиятелни религиозни организации отдавна надигат глас срещу конвенцията - била \"неислямска\" и представлявала \"европейски заговор срещу турското семейство\". Самият Ердоган неведнъж е казвал, че равенство между половете не може да има. Сега обаче от кабинета на президента бе съобщено, че Ердоган бил разпоредил \"извършителят да получи полагащото се наказание и да бъдат предприети необходимите стъпки за борба срещу насилието над жени\". Много жени в Турция обаче се съмняват, че това ще се случи. Още повече, че правителството и досега не е приело закон, който да забранява на съдиите да намаляват наказанията за убийства на жени, ако извършителят се е почувствал \"провокиран\" - точно както в случая с убиеца на 38-годишната Емине Булут.", "date": "2019.08.27", "title": "\"Мамо, не умирай\"- видеото, което шокира цяла Турция"}
{"url": "https://www.24chasa.bg/novini/article/7625807", "text": "На прага на новата учебна година стои страхът, че няма кой да влезе в час. Над 1000 са свободните учителски места, по данни на регионалните управления на образованието. Има ли криза за учители, коментира пред  зам.-министърът на образованието Таня Михайлова. \"Нашата цел винаги е била да задържим добрите и мотивирани учители. Винаги в по-големите градове са се търсели повече учители\". Михайлова засега не вижда нищо тревожно, че се търсят учители: \"Тревожно би било, ако нямаше кандидати за тези свободни учителски позиции. На този етап се явяват кандидати. Обикновено във фокуса са учителите по общообразователна подготовка, но има и кандидати за професионалните гимназии – част от свободните работни позиции са обявени и за такива специалисти\". За практиката директорите да освобождават част от учителите през лятото, Михайлова подчерта, че тази практика не се толерира и я нарече недопустима: \"Учителската професия не е сезонна работа. Правим и проверки за нарушения, директорите подлежат на санкция. Има и друг въпрос – това е моралният въпрос. Ние сме на позиция, че това е недопустима и неприемлива практика и тя трябва да бъде прекратена\".", "date": "2019.08.27", "title": "Зам-министър: Недопустимо е директори да освобождават учителите през лятото"}
{"url": "https://www.24chasa.bg/novini/article/7625814", "text": "Японският външен министър Таро Коно поиска Иран да спазва условията по ядрената сделка на преговорите в Токио с иранския си колега Мохамад Джавад Зариф във вторник, съобщи японското външно министерство, цитирано от РИА Новости. Коно е заявил, че \"въз основа на последователна подкрепа за ядреното споразумение, Япония настоява Иран да го спазва и незабавно да се върне към задълженията си по ядрената сделка\", предава  . В същото време японският външен министър призова Иран „да се въздържа от мерки, които могат да причинят още по-голяма вреда на ядреното споразумение“. Това изявление идва в отговор на неотдавнашно решение на Техеран да превиши границата за обогатяване на уран от 2015 г. след едностранно оттегляне от ядрената сделка на САЩ през миналата година и налагане на санкции срещу Иран. Коно увери Зариф, че Токио \"ще продължи да играе възможно най-голяма роля за облекчаване на напрежението в Близкия изток\". Според японското външно министерство Коно и Зариф са се договорили да \"продължат тесните контакти между Япония и Иран, за да облекчат напрежението и да стабилизират ситуацията в региона\". Както агенцията Kyodo отчете на свой ред, Зариф подчерта необходимостта от двустранни и регионални консултации в началото на срещата, като заяви, че Иран и Япония „са особено заинтересовани от сигурността на енергийния пазар, както и от сигурността и стабилността в Персийския залив“. В сряда се очаква Зариф да се срещне с японския премиер Шиндзо Абе в Йокохама.", "date": "2019.08.27", "title": "Япония: Иран да спазва условията на ядрената сделка"}
{"url": "https://www.24chasa.bg/novini/article/7625864", "text": "Най-дълбоката дупка в света, наречена \"Добре дошли в ада\", е дълбока почти 12 километра и е покрита само от \"ръждясал съветски метален капак\", разказва Сън. Руската свръхдълбока сонда Кола е създадена от Съветската Република в името на науката, за да можем да научим повече за това, което наистина е под краката ни и с цел да се стигне до неизвестни дълбочини. Проектът за пробиване дълбоко в земната повърхност започва близо до Мурманск през 70-те години, когато съветските учени искат да научат повече за земната кора. За две десетилетия те успяват да прокопаят почти 12 километра надолу в Земята. Въпреки това през 1992 г. те трябвало да спрат сондажите, тъй като температурата е стигнала около 180 градуса по Целзий, което е много по-горещо, отколкото учените прогнозирали, че ще бъде. Експертите все още търсят начин за преодоляване на този проблем с температурата, ако искат да продължат да пробиват и да не унищожат цялото си оборудване в процеса. Сондирането не е напразно, направени са някои интересни научни открития. Изследователите установили, че има вода на 12 километра в земната кора, въпреки че по-рано това се смятало за невъзможно. Те също открили 24 нови вида отдавна мъртви едноклетъчни организми и получили достъп до скали, на възраст 2,7 милиарда години, предава  . Местните жители в района казват, че дупката е толкова дълбока, че можете да чуете писъците на хора, измъчвани в ада, оттук идва и прякорът й \"Добре дошли в ада\". Ако паднете в дупката, ще ви отнеме около 3,5 до 4 минути, за да стигнете дъното. Много държави искаха да бъдат първите, пробили земната мантия по време на Студената война, а Япония и до днес се опитва да постави този рекорд.", "date": "2019.08.27", "title": "12 км е най-дълбоката дупка в света, вижте историята й (Видео)"}
{"url": "https://www.24chasa.bg/novini/article/7625879", "text": "Президентите на Турция и Русия Реджеп Тайип Ердоган и Владимир Путин обсъдиха регионални въпроси на среща на четири очи днес на международното летище \"Жуковски\" край Москва, съобщи турската частна телевизия НТВ. След разговора руският президент Владимир Путин посочи, че Москва и Анкара са обезпокоени от атаките в зоната за деескалация в сирийската провинция Идлиб, предаде Ройтерс. Русият президент заяви още, че е обсъдил съвместни стъпки с турския президент Реджеп Тайип Ердоган за действия в Идлиб, предава БТА. Според руския държавен глава стабилизирането на обстановката на терен е най-важното при разрешаването на сирийския въпрос, предаде ТАСС. Путин каза още, че се надява конституционната комисия на Сирия да започне работа в най-скоро време. Президентът на Русия потвърди също така участието си в средата на септември в Анкара в среща на върха на Русия, Сирия и Иран по сирийския проблем. Турският президент Ердоган на свой ред изтъкна, че атаките на сирийския режим по провинция Идлиб нарушават спокойствието в района, установено от Анкара и Москва. Той подчерта, че Турция има право на самоотбрана по границите си и ако бъде нужно, ще вземе мерки.", "date": "2019.08.27", "title": "Путин: Москва и Анкара са обезпокоени \nот атаките в зоната за деескалация в Идлиб"}
{"url": "https://www.24chasa.bg/novini/article/7625994", "text": "  Платени жрици с клиенти в специално оборудвани помещения заварили   Стандартният сеанс вървял по 100 лв., но по преценка на момичето можело да скочи и двойно, разкриват криминалисти. Десетте изведени от бара момичета били от цяла България, всички пълнолетни. Някои от тях работели на трудов договор като танцьорки, но основното им занимание било да предоставят сексуални услуги срещу заплащане, казаха от полицията.   50-годишен пловдивчанин Димо П.  бил съдържател на заведението, той набирал и приемал момичета срещу обещания за парични облаги. Помагала му  33-годишна поморийка, работеща официално като барман в заведението. Според разследването тя реално управлявала бардака и отчитала печалбите на пловдивчанина. Част от работещите в еротик-бара момичета са разпитани в качеството на пострадали от трафик пред съдия от Несебърския районен съд. На 50-годишния пловдивчанин е повдигнато обвинение за трафик на хора, за което се предвижда от 3 г. до 10 . лишаване от свобода и глоба  от 10 000 лв. до 20 000 лв. Арестът му е удължен на 72 часа с прокурорско постановление.", "date": "2019.08.27", "title": "Полицаи заварили жрици с клиенти в разбития бардак в Слънчев бряг"}
{"url": "https://www.24chasa.bg/novini/article/7626033", "text": "Главният инспектор на румънската гранична полиция Йоан Буда и българският му колега главен комисар Светлан Кичиков, директор на Главна дирекция \"Гранична полиция\", обсъдиха днес улесняването на трафика през границата при Видин-Калафат, предаде Аджерпрес, позовавайки се на съобщение на румънската гранична полиция, предаде БТА. Двамата разгледаха максималния капацитет, който инфраструктурата на граничния пункт позволява, и възможни мерки за подобряване на ефективността на граничния контрол между двете държави чрез подсилване на броя на граничните служители. На срещата е присъствал и представител на българо-румънското дружество \"Дунав мост Видин - Калафат\", което отговаря за управлението, експлоатацията и поддръжката на комбинирания граничен мост над река Дунав, както и за събирането на таксите за преминалите пътни превозни средства, отбелязва Аджерпрес.", "date": "2019.08.27", "title": "Шефът на Гранична полиция обсъди с румънския си колега трафика на Видин-Калафат"}
{"url": "https://www.24chasa.bg/novini/article/7626047", "text": "Бразилският президент Жаир Болсонаро благодари на американския си колега Доналд Тръмп за изразената от него подкрепа в разгара на кризата с пожарите в Амазония, предаде Ройтерс, цитирана от БТА. Болсонаро каза, че властите в Бразилия се борят с пожарите с голям успех. По-рано днес Тръмп изрази в Туитър подкрепа за Болсонаро и за цяла Бразилия в усилията им за справяне с горските пожари в Амазония. Що се отнася до групата Г-7, Болсонаро заяви, че Бразилия няма нищо против нея, а по-скоро против лидера на една от държавите от групата. Бразилският президент очевидно имаше предвид френския си колега Еманюел Макрон, с когото влезе в задочен словесен конфликт по повод пожарите в Амазония.", "date": "2019.08.27", "title": "Болсонаро благодари на Тръмп за подкрепата"}
{"url": "https://www.24chasa.bg/novini/article/7626050", "text": "Въпросът, свързан с присъединяването на Босна и Херцеговина към НАТО, може да доведе до разпадане на страната, заяви босненският сръбски лидер Милорад Додик, цитиран от ТАСС. Република Сръбска е против НАТО, казвал съм това 100 пъти. Съгласен съм заедно да работим за запазване на мира, съгласен съм представители на Босна да участват в международни мироопазващи мисии, съгласен съм Босна да има определен договорен брой на съвместни учения с НАТО, посочи Додик, предава БТА. Днес се срещнахме със заместник-командващия алианса и му казах, че в Босна и Херцеговина няма никакви революционери, но тази страна функционира много трудно и само едно нещо може да доведе до разпада й, посочи босненският сръбски член на председателството (на Босна) Милорад Додик. Той каза още, че правата на сърбите и хърватите, предвидени от Дейтънското споразумение, се нарушават в Босна и Херцеговина, Всички длъжности в Босна са заети от босненски мюсюлмани, нарушават се правата на сърбите и хървати. Това води до тежка политическа ситуация. Няма да позволим да се нарушават правата ни, каза Додик. Той отправи призив за формиране на министерски съвет \"без предварителни условия\".", "date": "2019.08.27", "title": "Додик: Правата на сърбите и хърватите се нарушават в Босна"}
{"url": "https://www.24chasa.bg/novini/article/7626010", "text": "Реджеп Ердоган и Владимир Путин се качиха в пилотската кабина на най-новия руски изтребител пето поколение Су-57 и детайлно разгледаха машината. Президентите на Турция и Русия откриха заедно Международното авиокосмическо изложение МАКС-2019 в Жуковски край Москва, съобщи ТАСС. Ердоган беше във вторник на еднодневно работно посещение в Русия по покана на Путин. След като САЩ замразиха участието на Турция в прoгрaмaтa зa cтeлт изтрeбитeлитe Ф-35 заради покупката от Анкара на руски ПВО системи С-400, Ердоган обърна поглед към руските Су-35 и Су-57. Мocквa рeaгирa бързo и изрaзи гoтoвнocт дa дocтaви изтрeбитeли. “Радвам се да приветствам участниците и гостите на Международното авиокосмическо изложение. И преди всичко нашия скъп приятел, президента на Турската република Реджеп Тайип Ердоган”, заяви Путин. “Сред иновациите на МАКС тази година, които ще бъдат интересни на специалистите и зрителите, са актуалните и перспективни разработки за безпилотни системи, за малка и делова авиация, както и пробивни проекти в сферата на гражданската авиация, като магистралния самолет МС-21 и вертолетите Ми-38 и Ка-62”, отбеляза Путин. Турcкият прeзидeнт зaяви, чe иcкa дa увeличи търгoвcкия oбмeн мeжду Aнкaрa и Мocквa oт ceгaшнитe $ 25 млрд. дo $ 100 млрд. Той добави, че Турция очаква да посрещне тази година 6 милиона руски туристи. В речта си Ердоган припомни, че тази година Турция пусна в действие първия етап от летище Истанбул, едно от най-големите в света, и изтъкна, че когато то започне да функционира изцяло, ще посреща 200 млн. пътници годишно. “Освен това ние ставаме страна, която има думата в отбранителните, въздухоплавателни и космически технологии”, добави турският президент. Очакваше се Путин и Ердоган да обсъдят двустранните отношения и ситуацията в северната сирийска област Идлиб. Турция се опасява, че офанзивата на сирийската армия в последния бастион на въоръжените бунтовници може да предизвика бежанска вълна към страната. Кремъл настоява за прекратяване на атаките на бунтовниците. Мeждуврeмeннo в Анкара пристигна руски транспортен самолет Ил-76, с което зaпoчнa втoрият eтaп oт дocтaвкaтa нa C-400. Шефът на концерна “Алмаз-Антей” Ян Новиков съобщи пред двамата президенти, че от 1 септември започва обучение на турски военни за експлоатация на системите. По време на изложението Путин почерпи Ердоган със сладолед. Сметката била 210 рубли, но руският лидер извади и връчи на продавача банкнота от 5000 рубли, въпреки че имал в портмонето си и по-дребни пари, посочва Интерфакс. Вместо да чака ресто, Путин поръчал на министъра на промишлеността и търговията да го прибере “за развитието на авиацията”. След това руският лидер купил десерт и за останалата част от делегацията.", "date": "2019.08.27", "title": "Путин качи Ердоган на новия изтребител Су-57 (Обзор)"}
{"url": "https://www.24chasa.bg/novini/article/7626058", "text": "За да привлекат студенти – университетите у нас обявяват допълнителен прием или предлагат награди за кандидат-висшисти, като например електрически автомобил. Само в Софийския университет „Св. Климент Охридски” са незаети над 1200 места или 1/4 от предварително обявените. От тях – 800 са държавна поръчка, а 480 са местата за платено обучение, предава  . В „Алма матер” най-много са свободните места за специалностите история, медицина и теология. За прависти – свободните места са 27 в задочна форма на обучение. Сред най-критичните специалности е медицината – в нея свободни са повече от 1/3 от обявените места. И учители, и ученици са категорични, че изпитите за медицина са сред най-трудните – подготовката за тях обикновено трае 2 години. Едно от обясненията е, че и тази година кандидат-студентите са по-малко от местата в университетите, потвърдиха от Mинистерството на образованието. Сравнено с миналата година, през тази кандидатите само в Софийския университет са били с 500 по-малко. С 200 са намалели и местата за държавна поръчка, повече от двойно обаче се увеличава От „Алма Матер” отказаха да коментират по-малкия брой кандидати. За да привличат студенти, други учебни заведения предлагат бонуси. През 2017 г. първокурсниците във Висшето училище по агробизнес в Пловдив имаха шанса да спечелят джип, тази година офертите са други – електромобил и е-скутери. Друго атрактивно предложение – 20% отстъпка, ако втори член от семейството се запише в същия университет. От Министерството на образованието казаха, че от години опитват да оптимизират висшите училища спрямо нуждите на пазара на труда. Въпреки това – броят на свободните места се увеличава всяка година.", "date": "2019.08.27", "title": "Глад за студенти: 1/4 от местата в Софийския университет незаети"}
{"url": "https://www.24chasa.bg/novini/article/7626068", "text": "Мерките, предложени от Великобритания за заменяне на предпазния механизъм за ирландската граница в споразумението й с ЕС за излизане от блока, все още не се доближават до необходимото. Това заяви днес министърът на външните работи на Република Ирландия Саймън Ковини, цитиран от Ройтерс. Ковини, който е на посещение в Чехия, каза, че Ирландия иска да се намери решение на въпроса, предава БТА. \"Мисля, че трябва да бъдем честни, алтернативните предложения, които са били обсъждани към този момент, не вършат същата работа като предпазния механизъм. Те дори не се доближават до него\", заяви Ковини. \"Така че нека не твърдим, че съществуват решения, когато може би не е така\", допълни той.", "date": "2019.08.27", "title": "Ирландия: Мерките на Великобритания за Брекзит все още не се доближават до нужното"}
