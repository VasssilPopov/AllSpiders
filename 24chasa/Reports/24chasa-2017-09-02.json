{"url": "https://www.24chasa.bg/novini/article/6422747", "text": "Един от нападателите, които атакуваха електроцентрала в иракския град Самара, се е взривил, причинявайки пожар, предава Ройтерс. Според агенцията, останалите двама нападатели са мъртви, но не е ясно дали са били убити по време на сблъсък с властите или са детонирали коланите си. Припомняме ви, че по-рано бе съобщено за нападение над иракска електроцентрала, извършена от трима души, въоръжени с гранати и колани с експлозиви. В резултат на атентата, седем служители на съоръжението загубиха живота си, други 12 бяха ранени, информира \"Фокус\". Работата на електроцентралата ще бъде преустановена за кратко, докато текат ремонтите.", "date": "2017.09.02", "title": "Един от атентаторите в Самара, Ирак, се е взривил, причинявайки пожар"}
{"url": "https://www.24chasa.bg/novini/article/6422563", "text": "Град Истанбул, най-населеният турски град, който свързва европейския и азиатския континет, през 1927 г. е имал 806 863 жители, докато 90 години по-късно този град е населен с почти 15 милиона души, съобщи Анадолската агенция, цитирана от БТА. Според данни на Националния статистически институт на Република Турция общото население на Турция в края на 2016 г. е възлизало на 79,8 милиона души. В Истанбул, с неговите 14 804 116 жители, живеят 18,5 процента от населението на Турция. Само през последните пет години населението на Истанбул се е увеличило с 1 милион души.", "date": "2017.09.02", "title": "За 5 години населението на Истанбул се е увеличило с 1 милион души"}
{"url": "https://www.24chasa.bg/novini/article/6422358", "text": "Пристигат още снимки на санирани блокове от цялата страна, във връзка с  Хората ще решат от какво имат нужда – красива беседка, детска площадка, барбекю, фонтанче, или нещо друго, което ще краси пространството около дома им и ще им бъде от полза. Пращайте ни снимки – лятото е в разгара си, имате време до 4 септември. Последните снимки ще бъдат приети до 00.00 на 3 септември, неделя. Към снимките може да се праща и кратко видео от санирания блок, като това не е задължително условие, но ще подобрява кандидатурата на блока. Наградите ще бъдат определени от авторитетно жури през август. Имате цяло лято за снимки! Изпращайте ги на  След това дойдоха и снимките от първия саниран блок в центъра на Перник - кв. Дараците, ул. \"Отец Паисий\" № 106.  . Очакваме и снимки от вашите санирани блокове – не се колебайте, наградите си струват!", "date": "2017.09.02", "title": "Виж санирания блок на Даниел Христов от Бургас, изпрати снимки, спечели 13 000 лв"}
{"url": "https://www.24chasa.bg/novini/article/6422571", "text": "Великобритания обмисля да стане временен член на Европейската асоциация за свободна търговия, подобно на Норвегия и Швейцария. Това заяви водещият преговорите за Брекзит от страна на Великобритания Дейвид Дейвис в петък, предава европейската редакция на Policito, цитирана от Фокус. Изказването си Дейвис е направил по време на среща на Търговската камара на САЩ във Вашингтон. Тази стъпка би намалила икономическата тежест за британската икономика, ако страната се отдели от единния европейски пазар. Дейвис допълни, че това е „нещо, което сме обмисляли, но не е на първо място в списъка ни“.", "date": "2017.09.02", "title": "Великобритания обмисля да стане временен член на Европейската асоциация за свободна търговия"}
{"url": "https://www.24chasa.bg/novini/article/6422639", "text": "С БСП няма да влизате в спор за антикорупционния закон, каза премиерът Бойко Борисов пред десетата лятна академия на МГЕРБ във Варна. Една партия се оценява, когато е на власт, не когато е опозиция. Когато всички инструменти за управление са в нея. БСП, когато имаха на два пъти, поне откакто аз съм в политиката, възможност да приемат и приложат тези закони, приеха само един закон, който по своята същност е закон, защитаващ корупцията през 2008 г. Задължавам всички от МГЕРБ и ПГ на ГЕРБ да прочетат и научат този закон, защото той показва истинската същност на БСП. След управлението на Тройната коалиция, те приеха закон, с който оневиняват всяка корупция в държавата по време на тяхното управление, заяви Борисов.  Когато спорите за такъв закон, казвате: „Много ви обичаме, много сте хубави, много сте умни, по-добри сте от нас, но когато ви се даде властта, вие приемате такъв закон“. Сега нашия - лош - хубав, го консултираме с Европа, с неправителствени организации и мислим, че предлагаме нещо добро. Аз не съм ги чул те да излязат и както в църквата да кажат „Отричаш ли се от Сатаната? Отричам се!“ Три пъти да излезе г-жа Нинова, да се отрече от Сатаната, сиреч от закона си от 2008 г. и да каже „Сега като сме се отрекли, и сме чисто нови, не сме 130-годишни, предлагаме този закон“ с радост ще я изслушам, каза още премиерът. Чета в интернет - пуснали автокрадеца Яро, който нервирал премиера. Скъпи мои сънародници, приятели, хора, той ще дойде да открадне пак вашите коли. И ако ме е нервирал, за това е, че ще дойде пак да открадне колите. Виждате случая с отвлеченото дете, как всичко живо се стресна, върна се споменът за тези чудовищни отвличания, които правиха \"Наглите\". Но година и половина ни струваше да им влезем в дирите, да ги хванем, да ги осъдим и да влязат в затвора. Изведнъж сега пак - променили се били. Има филми за отвличания, най-големите в света - тези хора се готвят, пазят се, защото с минимум усилия могат после да вземат големи пари, чистят се, предпазват се, гледат всеки ден телевизия. Какво, главният секретар и вътрешният министър да кажат по телевизиите какво правят в момента? Една нация е по-силна когато в такива моменти се консолидира, каза Борисов. Дали сме били пари за смесените райони. За радост или за беда, огромната част от кметовете са от ГЕРБ, другите са от ДПС и тук-таме има някой от БСП, коментира Борисов обвиненията на БСП, че правителството отпуска пари общини с кметове от ГЕРБ и ДПС. Той заяви, че тези пари целево са давани за улици, по които не може да се мине, за детски градини, за канализация, за чешми и водоснабдяване, за обредни домове, за спортни площадки, за саниране на училища. Те са по искане на кметове, по искане на партии. Ние сме минали, разгледали – неотложно е трябвало да бъдат направени и сме ги направили. Говореха за дълга, какъв дълг сме взели – ей го, той си стои във фискалния резерв. Просто парите са евтини и е хубаво държавата да има мазнинка, да има буфер, да има сигурност. Не се знае утре какво ще стане, но парите седят във фискалния резерв и всеки ги вижда. Премиерът добави, че с усилията, които правителството полага за стабилност и по отношение на данъчната политика безработицата в страната пада. 11 000 души работят по това да вкараме всички в училището. Въпросът е че десетки хиляди деца не са ходили на училище. Ако обществото не ни подкрепи, няма да успеем. Началото особено ще бъде много трудно. Кое налага най-бедната държава да купува най-скъпата възможна военна техника, попита Борисов. Чух, че трябва да купим най-скъпото, което се продава на пазара. Кое налага да купим най-скъпия възможен хеликоптер, най-скъпия възможен самолет и най-скъпия изтребител? Ние, когато провеждаме търгове и обществени поръчки за дружества и организации – едни купуват „Шкода“, други - „Дачия“, трети купуват „Фолксваген“. Не се хвърлят всички на „Мерцедес“ и „Пасат“. Има и друг тип самолети, друг тип бронетранспортьори, които струват много по-малко пари. Това са 1,5 млрд. за изтребителите без въоръжението по тях. Пак ще напомня – лесно и популистко е да се говори. Искам и аз всички да са добре в тази държава, само че миналата година платихме 1,2 млрд. по „Белене“, 1,3 млрд. по американските централи, 3,7 млрд. за КТБ – 6,5 млрд. живи пари излязоха от България без да го усетят хората. Нито един от тези договори не е подписан от ГЕРБ – ГЕРБ не ги е имало тогава, каза още Борисов. За хубаво или лошо партиите, когато управляват, носят отговорност и за доброто, което правят и за лошото, което се е случило през техния период. Не може да носиш отговорност само за една година, откакто си председател на партия - носиш 130 години назад, като искаш да си председател на тази партия.  \"Мисля си как, заработи ли ТОЛ системата, магистрала „Тракия“ до Пловдив да я направим в 6 ленти, с още една допълнителна лента\", добави Борисов. „Като тръгнеш от София за Пловдив все едно караш по „Цариградско шосе“, няма нищо общо с магистрала, пълна е. 45-50 хил. коли на денонощие пълнят „Тракия“, от 15 хил., които са били“, посочи той. „Говорят ни не се ял асфалт, 50 хил. коли и камиони като минат днес това нали е потребление и обороти. Уважаваме ги много, но не харчете енергия да се занимавате с тях“, коментира премиерът. „В същото време правим и мостовете на АМ „Хемус“, не искам да плашим хората в какво състояние са. 36-37 години нищо не е пипано, никой не иска да поема отговорност за това, всичко трябва ГЕРБ да го свърши и да носи отговорност“, обясни Бойко Борисов. „Всяко правителство да е правило мост, да е правило магистрала или ж.п. отсечка. На нас ни се струпа всичко накуп. Да правим „Струма“, „Марица“, „Тракия“, „Люлин“ и „Хемус““, допълни той. „Нали тогава сме били цъфнали и вързали. Магистрала до Правец, ето това са правили, все едно аз да си бях направил магистрала от София до Банкя и да кажа стига толкова“, коментира Бойко Борисов. „Сега пак ще се обидят, каквото и да кажа все се обиждат. Следващия трябва да го изберем някъде от далече, за да може да си направи път до вкъщи“, посочи премиерът. „Приоритет на приоритетите е „Хемус“, искам да съм жив да я видя. Ще видите и вие каква ще бъде разликата в България с „Хемус““, заяви Бойко Борисов. Той уточни, че всеки ден след докъде са стигнали изпълнителите, като този мандат трябва да се провери как се строи магистралата до Търговище. Той коментира развитието на ЕС с думите: „Европейският съюз е уникален по своята същност. Това е най-демократично изграденото нещо в света. То, разбира се, поради тази причина няма такава бързина, каквато има в държавите, където има централизираната власт. Но пък почне ли да се движи нещо, то винаги става“. „Аз съм голям оптимист, вярвам в Европа“, допълни още премиерът.", "date": "2017.09.02", "title": "Борисов: БСП през 2008 г. прие закон, защитаващ корупцията (Снимки, видео)"}
{"url": "https://www.24chasa.bg/novini/article/6422643", "text": "Пленумът на БСП одобри проекта за антикорупционен закон на партията, предава „Фокус“. С явно гласуване членовете на Националния съвет са одобрили проектозакона единодушно. Със законопроекта за специална агенция „Антикорупция“ се уреждат мерки за противодействие на корупционни прояви на лица, заемащи висши публични длъжности и мерки за превенция на корупцията. Основната цел на законопреокта е създаването на ефективен орган за борба с корупцията. Съгласно проекта на БСП в органа за борба са корупцията трябва да се концентрира анализаторски, оперативен и разследващ потенциал. БСП предлага звеното от Сметната палата, свързано с дейността по Закона за публичност на имуществото на лица, заемащи висши държавни и други длъжности, и специализираната дирекция от Държавна агенция „Национална сигурност“, свързана с противодействие на корупционни прояви сред лицата, заемащи висши държавни длъжности да се слеят по качествено нов начин и при пълна хармония, координация и ефективно взаимодействие между тях в една нова Специална агенция „Антикорупция”. За да се гарантира независимостта на органа и самостоятелността му с проектозакона се предлага той да се назначава с указ на президента на републиката за срок от пет години, с възможност само за едно последователно подновяване. Предлага се председателят да бъде подпомаган от трима заместници, които да се избират с квалифицирано мнозинство от две трети от Народното събрание.", "date": "2017.09.02", "title": "Пленумът на БСП одобри проекта за антикорупционен закон на партията"}
{"url": "https://www.24chasa.bg/novini/article/6422671", "text": "Изпълнителната комисия на ГЕРБ прекрати членството в партията на председателя на Общинския съвет в гр. Септември Лазар Николов Влайков. Това съобщиха от пресцентъра на ПП ГЕРБ. Влайков беше арестуван вчера, тъй като с негов пистолет във Виноградец бе застрелян собственикът на заведение Наско Тонкев.  Партията оттегля политическата си подкрепа от Влайков като общински съветник и председател на Общинския съвет в гр. Септември, както и го призовава да напусне общинския съвет като подаде заявление за прекратяване на пълномощията му като общински съветник. От ГЕРБ заявиха, че няма да разпъват политически чадър върху никого и всеки, който нарушава законите на страната, трябва да понесе съответната отговорност.", "date": "2017.09.02", "title": "Изключиха от ГЕРБ шефа на Общинския съвет в Септември Лазар Влайков"}
{"url": "https://www.24chasa.bg/novini/article/6422378", "text": "Пристигат още снимки на санирани блокове от цялата страна, във връзка с  Хората ще решат от какво имат нужда – красива беседка, детска площадка, барбекю, фонтанче, или нещо друго, което ще краси пространството около дома им и ще им бъде от полза. Пращайте ни снимки – лятото е в разгара си, имате време до 4 септември. Последните снимки ще бъдат приети до 00.00 на 3 септември, неделя. Към снимките може да се праща и кратко видео от санирания блок, като това не е задължително условие, но ще подобрява кандидатурата на блока. Наградите ще бъдат определени от авторитетно жури през август. Имате цяло лято за снимки! Изпращайте ги на  След това дойдоха и снимките от първия саниран блок в центъра на Перник - кв. Дараците, ул. \"Отец Паисий\" № 106.  . Очакваме и снимки от вашите санирани блокове – не се колебайте, наградите си струват!", "date": "2017.09.02", "title": "Виж санирания блок на Ивайло Колев от Бургас, изпрати снимки, спечели 13 000 лв"}
{"url": "https://www.24chasa.bg/novini/article/6422618", "text": "Пожар избухна в петък следобед край гръцкия град Родос, столица на едноименния остров, предава Greek Reporter, цитиран от Фокус Огънят все още не е овладян и представлява опасност за живеещите в покрайнините на града. На мястото са няколко екипа на пожарната, които разполагат с противопожарен хеликоптер и 20 пожарни автомобила. Причините за разпалването на пламъците все още се изясняват. По времето, в което е избухнал пожара, за кратко е прекъснало електрозахранването в центъра на града.", "date": "2017.09.02", "title": "Пожар гори на остров Родос, огънят все още не е овладян"}
{"url": "https://www.24chasa.bg/novini/article/6422679", "text": "В Италия е била извършена антитерористична операция за проверка на 27 000 микробуси и малки камиони, съобщи агенция АНСА, цитирана от БГНЕС. Операцията е проведена от 28 до 30 август в рамките на антитерористични мерки, въведени след терористичния акт в испанския град Барселона. АНСА предаде, че всички проверени превозни средства са били близо до центровете на италианските градове. Задържани са 24 души, 114 са уличени в различни престъпления, 157 товарни автомобили са били конфискувани. Проверени са над 32 000 души, свързани с превозните средства, 5000 от които са били чужденци. На 17 август на туристическата улица „Рамбла” в центъра на Барселона шофьор на микробус се вряза в пешеходци. Загинаха 13 души, а над 100 бяха ранени. По-късно каталунската полиция ликвидира в южния град Камбрилс петима терористи. Те се опитваха да извършат атентат, подобен на този в Барселона. Отговорност за нападението пое „Ислямска държава”. По-рано по този модел имаше атентати в Ница (14 юли 2016), където загинаха 86 души, на коледния базар в Берлин (19 декември 2016), където жертвите бяха 11. Атентати с коли имаше също в Лондон. Извършителите на всички нападения бяха от мигрантски семейства, дошли от Северна Африка. В италианските градове са поставени бетонни бариери на подстъпите към главните улици в центъра. За предотвратяване на нападения следят и полицейски кордони.", "date": "2017.09.02", "title": "Италия е проверила почти 30 000 товарни коли след атентата в Барселона"}
{"url": "https://www.24chasa.bg/novini/article/6422695", "text": "В Германия започва най-голямата евакуация след Втората световна война. Причината е огромна бомба, открита при строителни работи във Франкфурт. Около 70 000 души ще бъдат евакуирани, докато сапьори не обезвредят взривното устройство, предава  То било хвърлено през Втората световна война, най-вероятно от британски самолет. Тежи близо 2 тона, ката експлозивът е 1400 кг. Евакуацията ще е в радиус от километър и половина. Това включва полицейски участък, две болници и Германската централна банка, в която се пазят над 60 млрд. евро в злато. Всички от района трябва да са напуснали сградите до 8.00 ч. в неделя. Операцията ще отнеме минимум 12 часа.      ", "date": "2017.09.02", "title": "Започва най-голямата евакуация в Германия от Втората световна война (Снимки, видео)"}
{"url": "https://www.24chasa.bg/novini/article/6422708", "text": "Липсва достатъчно техника и работна ръка за сечите в засегнатите от корояд гори в Родопите, каза министърът на земеделието, храните и горите Румен Порожанов. Той коментира пред журналисти в Смолян проблема със съхнещите борови насаждения в Родопите, унищожавани от дървесен корояд. Създаден е кризисен щаб, който координира мерките за действие в засегнатите от корояд гори, допълни земеделският министър. Водят се разговори с чуждестранни компании, в това число и шведска, за доставка на високоефективна техника за дърводобив за справяне с проблема, допълни министър Порожанов, цитиран от БТА. Кризисният щаб, в който участват областни управители и представители на научната общност, ще заседава на 10-14 дни и ще се докладват всички действия, които се предприемат за справяне със ситуацията. Предприетите досега мерки нямат според Румен Порожанов бързия ефект, който всеки би искал да види в съхнещите горски терени. Почти единственият начин за справяне е да се създаде добра организация за изсичане на заболелите дървета и петната наоколо, извозване на дървесината и изчистване на терена. След публикуваните вече промени в наредбата, ще се облекчи значително процедурата около издаване на разрешителни за санитарни и принудителни сечи в тези зони, според министър Порожанов. Промените ще съкратят срока на съгласуване на разрешителните с различни институции. Проблемът с нападението от боров корояд е поставен като тема номер едно и за Държавните горски предприятия, и за Изпълнителната агенция по горите, допълни земеделският министър. В отговор на журналистически въпрос относно възможни изненади с нови партиди яйчен прах с фипронил, министър Порожанов потвърди, че трябва да очакваме подобни рискове. Той обясни, че информационната система в момента \"бълва\", непрекъснато се допълват данни от страни-членки за констатирани партиди с яйчен прах. Това, което получим, веднага Агенцията по храните отива на място във фирмата - доставчик, за да се идентифицира какво има на склад и какво е минало в рамките на производството, посочи министърът. Според него в Европа проблемът е много по-сериозен, \"там много яйца са изяли\". Продължават проверките в българските ферми, които са производители на яйца и птичи продукти, но засега няма констатирана употреба на фипронил. Проверени са и всички партиди полски яйца, за които е имало съмнения за наличие на веществото, пробите при тях също са отрицателни. Министър Порожанов допълни, че заминава за Талин, където в понеделник ще заседава Съветът на министрите, а една от темите е ситуацията с фипронила. Министърът на земеделието, храните и горите Румен Порожанов присъства на провеждащото се в Смолян Второ Национално изложение на местните породи овце в Родопите.", "date": "2017.09.02", "title": "Порожанов: Липсва достатъчно техника и хора за сечите в засегнатите от корояд гори"}
{"url": "https://www.24chasa.bg/novini/article/6422200", "text": "Пристигат още снимки на санирани блокове от цялата страна, във връзка с  Хората ще решат от какво имат нужда – красива беседка, детска площадка, барбекю, фонтанче, или нещо друго, което ще краси пространството около дома им и ще им бъде от полза. Пращайте ни снимки – лятото е в разгара си, имате време до 4 септември. Последните снимки ще бъдат приети до 00.00 на 3 септември, неделя. Към снимките може да се праща и кратко видео от санирания блок, като това не е задължително условие, но ще подобрява кандидатурата на блока. Наградите ще бъдат определени от авторитетно жури през август. Имате цяло лято за снимки! Изпращайте ги на  След това дойдоха и снимките от първия саниран блок в центъра на Перник - кв. Дараците, ул. \"Отец Паисий\" № 106.  . Очакваме и снимки от вашите санирани блокове – не се колебайте, наградите си струват!", "date": "2017.09.02", "title": "Виж санирания блок на Мария Дюлгерова от Бургас, изпрати снимки, спечели 13 000 лв"}
{"url": "https://www.24chasa.bg/novini/article/6422451", "text": "Кафявите мечки на о-в Кодиак в Аляска предпочитат да ядат плодове вместо сьомга, след като заради високите температури тази година любимият им бъз узря по-рано, съобщи в. \"Индипендънт\", цитиран от БТА. Мечките изяждат до 75 процента от сьомгата, която плува в реките, за да хвърли хайвера си до края на август. След като този богат източник на енергия привърши, животните започват да ядат бъз. Той обикновено узрява в края на август и началото на септември. Заради глобалното затопляне обаче сезонът на бъза в Аляска започна още в средата на юли. След като имат избор, животните се насочват към плодовете. Вегетарианското им предпочитание има и друг ефект - намалява смъртността сред сьомгата. Учените от университетите на Орегон и Монтана и други американски институции отбелязват, че измененията в климата променят жизнения цикъл на организми по цялата планета. Предишно изследване например установи, че мигриращи животни като елените пристигат в традиционните райони за паша дълго след като растенията са се разлистили и вече са с по-ниска хранителна стойност.", "date": "2017.09.02", "title": "Кафявите мечки в Аляска стават вегетарианци заради климатичните промени"}
{"url": "https://www.24chasa.bg/novini/article/6422454", "text": "Съпредседателят на легалната и парламентарно представена кюрдска Демократическа партия на народите (ПНД) Селяхаттин Демирташ, изпрати послание по повод Курбан байрама, предаде информационната агенция Догу хабер ажансъ (ДХА), цитирана от Фокус. От 4 ноември 2016 год. кюрдският лидер и депутат в Меджлиса се намира в затвор в Одрин в рамките на разследване на Републиканската главна прокуратура в Диарбекир. „Народът ни трябва да бъде сигурен в едно: Дори и доста от нас да сме арестувани; точно ПНД е партията, която ще определи политическото бъдеще на тази страна. Без нас просто не е възможно да се установи демократичното бъдеще на Турция. Онези, които предположиха, че като ни държат в затвора като заложници ще ни ликвидират от политиката, съвсем скоро ще видят огромната си грешка и заблуждение.”, подчертава Селяхаттин Демирташ, цитиран от ДХА.", "date": "2017.09.02", "title": "Лидерът на кюрдската партия в Турция: Ние ще определим бъдещето на страната"}
{"url": "https://www.24chasa.bg/novini/article/6422470", "text": "Руският президент Владимир Путин не планира да участва в есенната сесия на Общото събрание на ООН през септември, съобщи днес говорителят на Кремъл, цитиран от ТАСС и БТА. Говорителят Дмитрий Песков отказа да коментира инициативата на президента на САЩ Доналд Тръмп да организира преди откриването на сесията на 18 септември среща на световни лидери. Ройтерс допълни, че на тази среща Тръмп, който често критикува ООН, ще търси международна подкрепа за реформиране на световната организация. Засега не е ясно дали първоначално Путин е планирал да откликне на инициативата на американския президент.", "date": "2017.09.02", "title": "Путин няма да участва в есенната сесия на Общото събрание на ООН"}
{"url": "https://www.24chasa.bg/novini/article/6422386", "text": "С писмо от 14 август 2017 г. до председателя на Българската академия на науките, премиерът Бойко Борисов отправя покана за участието на акад. Юлиан Ревалски в заседанията на Министерския съвет. Това посочва министър-председателят в писмен отговор до депутат от “Обединени патриоти”, предава  “Правителството оценява приноса на българските учени в процеса при взимане на решения за реализирането на различните политики”, уверява Борисов. Във въпроса до премиера, депутатът Станислав Станилов припомня практиката в предишните два мандата, при която на заседания на правителството са били канени ректори на висши учебни заведения и председателят на БАН. “За всички е очевидна необходимостта от модернизация на управлението и от развитие на българската икономика. Само така нашата страна може да получи полагащото й се уважение от своите партньори, а нашият народ – достойно настояще и бъдеще. Световният опит е показал, че най-успешният механизъм за реализирането на тази цел е търсене на оригинални решения в икономиката и стимулиране на иновациите. Това може да се случи само с тясно взаимодействие между правителството и тези, които създават новите знания”, посочват депутатът Станилов в питането си до премиера Борисов.", "date": "2017.09.02", "title": "Председателят на БАН ще участва в правителствените заседания"}
{"url": "https://www.24chasa.bg/novini/article/6422397", "text": "Завръщащите се по домовете си хора след евакуацията си заради урагана Харви са изправени пред още проблеми и опасности в пострадалите от наводненията жилища. Сред тях са заразени храни, изтичания на газ и разрушения по електропреносната мрежа, предаде Асошиейтед прес, цитирана от БТА. Макар за някои от жителите на все още намиращата се под вода западна част на Хюстън да може да се окаже, че няма да могат да се върнат по домовете си още дни наред, други започнаха да извършват голямо почистване и извличат отломките от разрушенията. Здравните власти се безпокоят за безопасността им и затова се опитват да се свържат с тях през социалните мрежи Туитър, Фейсбук и Инстаграм. Говорителка на здравните власти заяви, че някои от евакуираните са успели да заредят мобилните си телефони в Конгресния център \"Джордж Браун\" в Хюстън. По нейните думи клетките на мобилните оператори са в добро състояние, което съдейства за предоставянето на жителите на препоръки за безопасност. Белият дом е поискал от Конгреса да одобри предоставянето на федерална помощ в размер на 7,85 милиарда долара за справяне с последиците от Харви, съобщиха американски медии, цитирани от ДПА. Сумата, която е значително по-голяма от обявените по-рано 6 млрд. долара, скоро след това ще бъде последвана от ново искане за 6,7 млрд. долара, се казва в писмо на председателя на Камарата на представителите Пол Райън, на което се позовават медиите. \"Правителството смята, че са необходими още федерални ресурси, за да може да продължи финансирането на изключително важните и често пъти животоспасяващи мисии за реакция и възстановяване\", пише в документа. От първоначалната сума 7,4 млрд. долара ще отидат за дейностите на Федералната агенция за управление бедствия и аварии, а 450 милиона долара - за програма за кредитиране на Агенцията за малкия бизнес.", "date": "2017.09.02", "title": "Заразена храна, изтичания на газ и проблеми с електричеството след Харви"}
{"url": "https://www.24chasa.bg/novini/article/6422416", "text": "Президентът на САЩ Доналд Тръмп поиска от Конгреса 8 млрд. долара, които да послужат за възстановяване на ударения от ураган щат Тексас. Това съобщава радио Voice of America, цитирано от Фокус. Според Тръмп, това е само първоначалния пакет от нужната сума. Американският президент и неговата съпруга ще посетят в събота Хюстън, за да се срещнат с пострадали от природното бедствие и да видят нанесените от наводнението щети. Това ще бъде второто им посещение тази седмица. По-рано се очакваше Белия дом да поискан шест млрд. за хуманитарна помощ.", "date": "2017.09.02", "title": "Тръмп поиска 8 млрд. долара за възстановяването на Тексас от Харви"}
{"url": "https://www.24chasa.bg/novini/article/6422408", "text": "Четирима души са загинали, а две жени и момиче са с опасност за живота след катастрофа на път III-662, в района на село Кортен. Това съобщиха от ОДМВР - Сливен. Катастрофата е станала на 1 септември, в 21.00 часа, на около 300 метра преди село Кортен. Лек автомобил „Роувър”, управляван от мъж на 32 години от Нова Загора се е ударил челно в насрещнодвижещия се лек автомобил „Фиат”, управляван от водач на 31 години от село Любенова махала. От произшествието на място са загинали водачите на двата автомобила и пътуващите с тях на предна седалка жена на 28 години (от лекия автомобил „Роувър”) и мъж на 40 години (от лекия автомобил „Фиат”). С опасност за живота в МБАЛ - Сливен са откарани две жени на 35 и 34 години и момиче на 12 години, пътници в лекия автомобил „Фиат”. По случая в РУ - Нова Загора е образувано досъдебно производство.", "date": "2017.09.02", "title": "Четирима са загинали, а трима са с опасност за живота след катастрофа край село Кортен"}
{"url": "https://www.24chasa.bg/novini/article/6422460", "text": "Премиерът Бойко Борисов съобщи пред младежите от ГЕРБ на семинар в Грандхотел \"Варна\", че ще пусна не концесия изграждането на мост, успореден на Моста на дружбата. Нека частни инвеститори да строят и да си избиват парите, добави той. Борисов разкри, че на 5 и 6 септември започват преговорите за транспортен коридор от Солун през Александропулос до Бургас, Варна и Букурещ. В тях ще се включат премиерите на Гърция и Румъния. Борисов добави, че България е център за обединението на Балканите. Премиерът отново повтори тезата, че БСП по време на своето управление търгува, а ГЕРБ плаща като дойде на власт. Ние плащаме за най-скъпите изтребители, хеликоптери, бетеери, защо трябва да е така, след като сме най-бедната държава в Европа, изрази недоволството си Борисов. Той отново разкритикува \"Цанков камък\" и добави, че по време на последния служебен кабинет приходите в митниците са паднали със 100 млн. лева, заради намаления натиск на институциите върху контрабандата.  Премиерът разкри рецептата си за успешното управление. \"Има една рецепта и тя се нарича дисциплина. Ние я спазваме и сме винаги в тройката на Европа. \"Тази година бюджетът ни беше на излишък и няма нищо страшно, че сме си осигупили резерв чрез кредити\", обяви министър-председателят. Той разкритикува черно-белите учебници и каза, че лично е наредил на министъра на просветата да спре в Стара Загора и да обясни позицията на кабинета по този скандал.  Борисов пожела на младите от ГЕРБ приземяване. Колкото по-близо сте до земята, толкова по-добре, аргументира се той. Нашата основна цел във външната политика е всички страни от Западните Балкани, когато са готови, да бъдат членове на ЕС. Това заяви пред журналисти във Варна вицепремиерът и министър на външните работи Екатерина Захариева, която участва в десетото юбилейно издание на Летния университет на младежкия ГЕРБ. Регионът все още не е стабилен и се радвам, че един от основните приоритети на Европейската външна служба е Балкани Ц за първи път от 11 години, което означава, че когато ние покажем, че сме фокусирани, и България може да прави външна политика. Фактът, че Балканите са един от петте приоритета на Европейската служба по външна политика показва, че когато сме организирани, можем. Това е и тема на българското председателство, но е много по-дългосрочна цел, отбеляза Екатерина Захариева. По отношение на бежанската криза тя коментира, че Европейският съюз е семейство. ДВ едно семейство трябва да се подкрепяме и в трудните, и в добрите моменти. Това е и целта на нашия премиер. Той е много активен в ЕС и неговият глас се чува. Не трябва да си затваряме очите пред трудностите, не трябва да си затваряме очите, че това не са бежанци, а вече са нелегални мигранти, каза Министър Захариева. Не искаме президентска република. Това каза във Варна председателят на парламентарната група на ГЕРБ и зам.-председател на партията Цветан Цветанов. Цветанов отбеляза, че през всички тези години винаги, когато партията е обсъждала антикорупционно законодателство, е била с протегната ръка. Правили сме го заедно с всички парламентарни групи, които са били в парламента. Антикорупционният закон мина на първо четене в 43-тото Народно събрание. Беше пред гледане на второ четене в пленарна зала, поради определени текстове, които провокираха несъгласие в някои от политическите сили и предсрочно прекратяване на мандата на парламента, не можахме да го приемем. В момента най-лесно беше и ние като БСП да направим народните представители да внесат законопроекта и да мине на съгласувателна процедура, с която да демонстрираме, че всъщност предлагаме нещо, което би могло да консолидира всички останали. Най-правилното, което бяхме предприели в този антикорупционен закон е да мине през процедура, която да даде възможност за по-широко обсъждане. Работната група, която беше сформирана от министър Цачева, даде възможност да бъдат поканени да участват активно с институции, неправителствени организации. Това даде възможност по законопроекта, който вчера беше представен от г-жа Цачева, да се изчистят всички внушения или неразбиране, което имаше в обществото. Ние винаги сме били за диалог и съм убеден, че между първо и второ четене ще има сериозна дискусия и ще може да бъдат взети, ако има, и добри предложения от законопроекта, който предлага БСП, каза още Цветан Цветанов.  Днес ако си направите труда да сравните техния и нашия законопроект, ще видите, че те са направили копи-пейст и са преписали около 70-75% от законопроекта. Останалите проценти са това да дадат правото на президента да назначава председателя на този антикорупционен орган. Ние не искаме президентска република. Ние знаем, че единственото място, където може да се води смислен политически дебат постоянно и да се осъществява необходимия парламентарен контрол върху изпълнителната власт, е българският парламент, заяви Цветанов. Вицепремиерът Томислав Дончев обяви новата политика на кабинета за вкарване на всички в ученическа възраст в класната стая. ", "date": "2017.09.02", "title": "Борисов пуска нов Дунав-мост на концесия\n(Снимки, видео)"}
{"url": "https://www.24chasa.bg/novini/article/6422455", "text": "Три условия, за да се обединят проектите на закон срещу корупцията на БСП и на ГЕРБ, постави лидерката на социалистите Корнелия Нинова вчера. Одобрение на левия проект от Националния съвет на БСП е основна тема на пленума, който тече на \"Позитано\" 20. Напоследък ни се внушава по всякакви начини, че тябва в името на държавата да обединим двата проекта и да се приеме антикорупционен закон, обърна се Нинова към другарите си. Може, но при 3 условия, заяви тя. Първото е антикорупционинят орган да има разследващи функции, а не да имитира дейност. Второто - той наистина да разследва корупионн престъпения по високите етажи на властта, а не да констатира административни нарушения. И третото - преидентът да ицлъчва неговия председател, категорична бе соцлидерката. Пленуът, който трябва да очертае приоритетите на социалистите за новиа политически сезон, очерта борбата с едността като основна задача на опозицията. Тя минава през три приоритета - образование, икономика, борба с паралелнтата държава, част от която е именно пресичане на корупцията, обясни в речта си пред пленуа Корнелия Нинова. Според нея обаче проектът на ГЕРБ, който в петък мина през дискусия в парламента с участието на авторите му - екипът на правосъдното министерство начело с министърката Цецка Цачева, главнит пркурор Сотир Цацаров, шефовете на съдилища, на ДАНС, правната комисия на НС, бил само имитация на антикорупционно законодателство. Червеният прокт пък бе предтавен от нинва и екипа й на серия консултации с магистратите, главния прокурор, съдйски организации миналата седмица. Совалката на Нинова приключи с представяне на проекта на президента Румен Радев. Най-ложично е президнтът да посочи председателя на антикорупционния орган - как иначе той да разследва правителството на парламентарното мнозинство, което го е излъчило. Така Румен радев в петък за първи път комунтира основната разлика между червения проект и този на управляващите. ГЕРБ не искаме президентска република, отвърна днес от Варна лидерът на депутатите от ГЕРБ и зам.-шеф на партията Цветан Цветанов, който е край морето за лятната младежка партийна академия.", "date": "2017.09.02", "title": "Нинова с 3 условия, за да има общ проект с ГЕРБ срещу корупцията (Обновена)"}
{"url": "https://www.24chasa.bg/novini/article/6422495", "text": "Километрични колони от автомобили се образуваха и от двете страни на ГКПП \"Маказа\" в събота по обяд. Опашката на българска страна е около 3 километра. На гръцка територия колоната достига до последния тунел, който е на около километър от границата. ГКПП \"Маказа\" работи на пълен капацитет, но служителите му не смогват да обработят прииждащите автомобили. Най-голям е броят на автомобилите с румънска регистрация. Изключително натоварен е и бул. \"Беломорски\" в Кърджали, по който преминават всички автомобили с туристи, отиващи или пристигащи от Гърция.", "date": "2017.09.02", "title": "Километрична опашка от автомобили на ГКПП \"Маказа\""}
{"url": "https://www.24chasa.bg/novini/article/6422493", "text": "Последната база на Ислямска държава в Централна Сирия е превзета от правителствените сили, предава Ройтерс, цитирана от Фокус, като се позовава на информация от военен репортер. Става въпрос за селището Акербат, разположено в близост до главен път между градовете Хомс и Алепо. От Ройтерс припомнят, че в района се водеха боеве в продължение на няколко месеца.", "date": "2017.09.02", "title": "\"Ислямска държава\" изгуби последната си база в Централна Сирия"}
{"url": "https://www.24chasa.bg/novini/article/6422530", "text": "Канцлерът на ФРГ Ангела Меркел се обяви в седмичното си обръщение за мирно разрешаване на кризата около ядрената програма на КНДР и начало на диалог по разоръжаването, предава ТАСС, цитирана от  Според Меркел, в ситуацията с Пхенян може да бъдат намерени подходи, аналогични на усилията на международната общност за ограничаване на ядрената програма на Иран. „Убедена съм, че ситуацията трябва да бъде разрешена мирно, това трябва да ни доведе до нов диалог за разоръжаване”, каза ръководителката на германското правителство. Тя напомни, че „след много години с помощта на общи дипломатически усилия беше постигнато споразумение с Иран”. Аналогични действия трябва да предприемем сега по отношение на Северна Кория”, смята Меркел. В момента ситуацията на Корейския полуостров остава крайно напрегната на фона на активното развитие на ядрената програма на Пхенян. През юли КНДР на два пъти изстреля балистични ракети и това предизвика остра реакция на САЩ, Япония и Южна Кория. Последното ракетно изстрелване беше на 29 август.", "date": "2017.09.02", "title": "Меркел: Кризата с КНДР може да се реши по модела на ядрената сделка с Иран"}
{"url": "https://www.24chasa.bg/novini/article/6422540", "text": "Атентатори убиха седем души след атака срещу електроцентрала в Ирак в събота, съобщава Франс прес, цитирана от Фокус. Въоръжени с гранати и колани с експлозиви, трима души са влезли в съоръжението, намиращо се в град Самара, на около 100 километра северно от столицата и са атакували служителите. На мястото веднага са пристигнали охранители, които се спряват с двама от нападателите и евакуират персонала. Засега никой не е поел отговорност за атаката.", "date": "2017.09.02", "title": "7 души загинаха при атентат срещу електроцентрала в Ирак"}
{"url": "https://www.24chasa.bg/novini/article/6422557", "text": "48-годишен мотоциклетист е загинал при катастрофа на пътя между Карлово и Калофер. Това съобщи за Радио „Фокус“ – Пловдив говорителят на Областната дирекция на МВР - Пловдив. Сигналът за инцидента е подаден от очевидци на телефон 112 към 10.45 часа днес. Според подадената информация, мотоциклетът, управляван от 48-годишен мъж, се е подхлъзнал, поднесъл е, след което е паднал в района на местността Стражата, на пътя между Карлово и Калофер. Водачът е загинал на място. Полицейски служители и медицински екип са се отзовали на сигнала, но само са констатирали смъртта на мъжа. Няма данни движението да е било затруднено. Към момента е временно ограничено движението в една от тритe ленти по път I-6 Карлово – Калофер за извършване на огледи. Шофьорите трябва да се движат с повишено внимание и съобразена скорост в свободните две ленти, както и да спазват указанията на служителите на „Пътна полиция“.", "date": "2017.09.02", "title": "48-годишен мотоциклетист загина на място при катастрофа на пътя Карлово-Калофер"}
{"url": "https://www.24chasa.bg/novini/article/6422560", "text": "Президентът на Турция Реджеп Тайип Ердоган говори снощи на тържество на управляващата Партия на справедливостта и развитието (ПСР) в Истанбул по повод Курбан байрама и откровено очерта главните предизвикателства пред страната, предаде информационната агенция Догу хабер ажансъ (ДХА), цитирана от Фокус. „На фона на събитията в нашия регион и особено в Сирия и Ирак, ние сме принудени да заемем място и да пренесем нашата борба на тамошен терен, както и да продължим нашите политически и дипломатически усилия. Всяко нападение или избухнала бомба в който и да е град на нашата страна от която и да е терористична организация, по нищо не се различава от това, което става в Сирия и в Ирак. Всичките те са насочени с една единствена цел. Или ще продължим с всичката ни сила борбата, или ще се предадем и ще се съгласим с това, което ни се стоварва на главата. Или ще умрем, или ще оживеем и ще пребъдем – това трябва да ни е целта. Нито един от присъстващите тук другари не може да се предаде. Ще продължим борбата с цяла наша политическа, военна, дипломатическа и икономическа сила.”, заклева и се зарича Ердоган, цитиран от ДХА.", "date": "2017.09.02", "title": "Ердоган: Или ще умрем, или ще оживеем и ще пребъдем"}
{"url": "https://www.24chasa.bg/novini/article/6422352", "text": "Председателят на Общинския съвет в Септември Лазар Влайков е освободен от ареста. Към момента срещу него не е повдигнато обвинение, каза за  наблюдаващият прокурор Димитрия Ганчева.  Тя добави, че в момента се изяснява какво точно се е случило по време на тържеството, когато е станал трагичният инцидент, като се работи и по двете версии – за неволно убийство, извършено от 6-годишното дете и за опит за прикриване на убийство, предава Фокус. Влайков беше задържан за 24 часа вчера като притежател на бойния пистолет, с който 6- годишно момче простреля 47-годишния Наско Тонкев по време на празненство в заведението му във Виноградец. Засега официалната версия , по която работи прокуратурата е, че смъртоносният изстрел е произведен от детето неволно, след като оръжието е попаднало в ръцете му случайно .  Според сина на Наско Тонкев обаче, убийството е извършено от Лазар Влайков, без умисъл.", "date": "2017.09.02", "title": "Пуснаха от ареста шефа на Общинския съвет в Септември, с чието оръжие бе убит Наско Тонкев"}
{"url": "https://www.24chasa.bg/novini/article/6422171", "text": "Пристигат още снимки на санирани блокове от цялата страна, във връзка с  Хората ще решат от какво имат нужда – красива беседка, детска площадка, барбекю, фонтанче, или нещо друго, което ще краси пространството около дома им и ще им бъде от полза. Пращайте ни снимки – лятото е в разгара си, имате време до 4 септември. Последните снимки ще бъдат приети до 00.00 на 3 септември, неделя. Към снимките може да се праща и кратко видео от санирания блок, като това не е задължително условие, но ще подобрява кандидатурата на блока. Наградите ще бъдат определени от авторитетно жури през август. Имате цяло лято за снимки! Изпращайте ги на  След това дойдоха и снимките от първия саниран блок в центъра на Перник - кв. Дараците, ул. \"Отец Паисий\" № 106.  . Очакваме и снимки от вашите санирани блокове – не се колебайте, наградите си струват!", "date": "2017.09.02", "title": "Виж санирания блок на Снежана Стайкова от Симеоновград, изпрати снимки, спечели 13 000 лв"}
{"url": "https://www.24chasa.bg/novini/article/6422277", "text": "През изминалото денонощие на теориторията на страната са станали 17 тежки катастрофи. Петима са загинали, 19 са ранени, информира МВР. В София са станали 138 леки и една тежка катастрофа. Един човек е пострадал.                                                                                                                                                                                                                                                                                                                       ", "date": "2017.09.02", "title": "5-има са загинали при катастрофи през изминалото денонощие в страната"}
{"url": "https://www.24chasa.bg/novini/article/6422285", "text": "През август добивът на петрол в Ирак е спаднал до 3,216 млн. барела дневно в сравнение с 3,230 млн. през юли, съобщи министерството на петрола, цитирано от Ройтерс. През август не е имало доставки от петролните полета в Киркук, Северен Ирак, а само от южните полета. В района на Киркук са единствените залежи от суровината под контрола на правителството.", "date": "2017.09.02", "title": "По-нисък добив на петрол в Ирак през август"}
{"url": "https://www.24chasa.bg/novini/article/6422129", "text": "Пристигат още снимки на санирани блокове от цялата страна, във връзка с  Хората ще решат от какво имат нужда – красива беседка, детска площадка, барбекю, фонтанче, или нещо друго, което ще краси пространството около дома им и ще им бъде от полза. Пращайте ни снимки – лятото е в разгара си, имате време до 4 септември. Последните снимки ще бъдат приети до 00.00 на 3 септември, неделя. Към снимките може да се праща и кратко видео от санирания блок, като това не е задължително условие, но ще подобрява кандидатурата на блока. Наградите ще бъдат определени от авторитетно жури през август. Имате цяло лято за снимки! Изпращайте ги на  След това дойдоха и снимките от първия саниран блок в центъра на Перник - кв. Дараците, ул. \"Отец Паисий\" № 106.  . Очакваме и снимки от вашите санирани блокове – не се колебайте, наградите си струват!", "date": "2017.09.02", "title": "Виж санирания блок на Веса Тодорова от Бургас, изпрати снимки, спечели 13 000 лв"}
{"url": "https://www.24chasa.bg/novini/article/6422125", "text": "РЗИ алармира за наличието на арсен в монтанските села Георги Дамяново и Меляне . От централен водоизточник, използван при нужда през летния сезон – шахтов кладенец, намиращ се в с. Г. Дамяново, се констатира отклонение от изискванията към качествата на водата, предназначена за питейно – битово цели. Пробите са взети на 29 и 30 август. Издадено е предписание на ВИК-Монтана да се извърши почистване и дезинфекция на водоемите и водопроводната мрежа в с. Г. Дамяново и с. Меляне. Здравните инспектори съветват да се ограничи ползването на питейната вода от населението на с. Г. Дамяново и с. Меляне за питейни нужди и приготвяне на храна., да се възстанови водоподаването на питейна вода от централен водоизточник – каптаж – „Помеждинска бара” с. Г. Дамяново. - За питейни нужди на жителите на населените места да се организира доставянето и осигуряването на питейна вода с водоноски, отговарящи на изискванията към съдовете и резервоарите за вода за пиене. Препоръчва се и проучване с цел установяване на причините за завишените стойности на арсен в питейната вода, своевременно да се информира РЗИ – Монтана за констатациите от проведеното проучване с цел установяване на причините за завишените стойности на арсен в питейната вода и предприетите действия за отстраняване на несъответствието.", "date": "2017.09.02", "title": "Откриха арсен във водата на две монтански села"}
{"url": "https://www.24chasa.bg/novini/article/6422136", "text": "Силен пожар избухна в химическия завод на френската фирма \"Аркема\" в градчето Кросби, на 40 км североизточно от Хюстън в щата тексас. Причина за пожара е нов взрив на два контейнера с органични пероксиди, предаде Асошиейтед прес, цитирана от БТА. От фирмата очакват и останалите в завода шест контейнера с органични пероксиди да се запалят. \"Аркема\" и американската Агенция за опазване на околната среда следят за токсични химически вещества в атмосферата. В четвъртък \"Аркема\" съобщи за подобна авария. Причината бе прекъсването на електричеството заради бурята Харви. В завода престанаха да работят хладилните инсталации, които поддържат постоянна температура в контейнерите с леснозапалими вещества, включително пероксидите. От четвъртък около завода е създадена зона за безопасност с радиус 2,4 км. В нея се допускат само служители на \"Аркема\" и представители на ресорните ведомства на щата Тексас. Пострадали няма. Местните жители са евакуирани от местата в непосредствена близост до завода. По данни на Си Ен Ен ураганът Харви, който връхлетя Тексас на 26 август с проливни дъждове и наводнения и впоследствие отслабна до тропическа буря, до момента е взел 47 жертви. ", "date": "2017.09.02", "title": "Нов пожар избухна в химическия завод край Хюстън (Видео)"}
{"url": "https://www.24chasa.bg/novini/article/6422152", "text": "Южнокорейският президент Мун Чже Ин и американският държавен глава Доналд Тръмп изразиха в телефонен разговор необходимостта КНДР да бъде върната на масата за преговори. Това съобщи южнокорейската агенция Рьонхап, цитирана от  „Президентът Мун и президентът Тръмп отново потвърдиха позицията си, че за мирното регулиране на севернокорейския ядрен проблем е необходимо КНДР да бъде привлечена към диалога чрез налагане на максимални санкции и оказване на натиск върху Севера“, гласи становище на държавния глава на Република Корея, цитирано от агенцията. Двамата лидери подчертаха също необходимостта да се засили отбранителния потенциал на Южна Корея срещу провокациите и заплахите на Северна Корея. Те се договориха да бъдат преразгледани договореностите за развитието на ракетни технологии в Южна Корея, за да се удовлетворят нейните искания, казва се още в съобщението.", "date": "2017.09.02", "title": "САЩ и Южна Корея: Максимални санкции срещу КНДР, за да ги върнем към преговори"}
{"url": "https://www.24chasa.bg/novini/article/6422156", "text": "Кандидатът за федерален Канцлер от Германската социал-демократическа партия (ГСДП) Мартин Шулц подложи на рязка критика Москва. Той счита, че руските власти провеждат агресивна външна политика, а анексирането на Крим и действата на Кремъл в Украйна са груби нарушения на международното право, предаде рускоезичната версия на германската Deutsche Welle, цитирана от Фокус. „Правителството на Владимир Путин провежда експанзивна и отчасти, много агресивна, външна политика“, заяви той в интервю за вестник Bild. Освен това, според него, някои от действията на Русия в Сирия са „абсолютно неприемливи“. Кандидатът за Канцлер на Германия обвини Русия в „груби нарушения на международното право в Украйна и с анексирането на Крим“. Според думите му, това е извършено от страна, която има право на вето в Съвета за сигурност на ООН и на която лежи особена отговорност да се грижи за осигуряването на световния мир. Мартин Шулц се затрудни да отговори на въпрос на водещия, колко още ще продължи окупацията на Крим. Според него, тази ситуация може да бъде решена само на масата за преговори, тъй като „руснаците са поставили другите пред свършен факт и ще настояват на това“. Шулц, както той сам признава, не е привърженик на идеята за изолация на Русия и иска да бъде воден диалог с Москва. Той смята, че не е правилно да се залага само на „гонка за въоражаване“, към което се стреми президента на САЩ Доналд Тръмп и, най-вероятно, президента Владимир Путин би бил готов за това. Според думите на Шулц, в случай на победа на изборите, той вижда като една от първите си задачи, да опита да изработи, може би в рамките на Организацията за сигурност и сътрудничество на Европа(ОССЕ), единна позиция на четирите европейски участника в Г-7 – Франция, Германия, Великобритания и Италия. Това би било нужно, за да бъдат сложени на масата за преговори атомните свръхдържави – Русия и САЩ.", "date": "2017.09.02", "title": "Мартин Шулц: Правителството на Путин води много агресивна външна политика"}
{"url": "https://www.24chasa.bg/novini/article/6422165", "text": "Районен съд – Асеновград измени взетата спрямо обвиняемия Петър Н. мярка за неотклонение от „задържане под стража“ в по-лека такава, а именно мярка за неотклонение „парична гаранция“ в размер на 2000 (две хиляди) лева. Това съобщиха от пресцентъра на Съдебна палата – Пловдив. Срещу Петър Н. са повдигнати обвинения за хулиганство – престъпление по чл. 325 ал.1 от НК, и за причиняване на лека телесна повреда по хулигански подбуди – престъпление по чл.131 ал.1 т.12 във връзка с чл. 130 ал.1 от НК. Съдът прие, че съществува обосновано предположение Петър Н. да е извършил и двете престъпления, в които е обвинен, но взе предвид това, че на 6.09.2017 г. изтича максималният 2-месечен срок, в който обвиняемият Петър Н. може да бъде задържан под стража. Определението подлежи на обжалване или протест в тридневен срок пред Окръжен съд – гр. Пловдив, като в този случай делото ще се гледа на 07.09.2017 г. от 16,00 часа.", "date": "2017.09.02", "title": "Съдът пусна Перата под парична гаранция"}
{"url": "https://www.24chasa.bg/novini/article/6422161", "text": "Земетресение с магнитуд от 4,8 по скалата на Рихтер удари турския курортен град Мармарис в петък вечерта, пише Daily Sabah, цитиран от Фокус. Трусът е бил усетен 19:48 часа в петък в курорта и съседните градове. Епицентърът му е бил на 11 км от гръцкото село Лардос, разположено на о. Родос. За сега няма информация за разрушения или пострадали.", "date": "2017.09.02", "title": "Трусът в Родос е ударил и Мармарис"}
{"url": "https://www.24chasa.bg/novini/article/6422177", "text": "Президентът на САЩ Доналд Тръмп, който често е изказвал критики по адрес на ООН, ще се опита да привлече подкрепа за реформирането на световната организация, на организирано от него събитие в главната квартира на ООН в Ню Йорк на 18-и септември, един ден преди официалното изявление на американския президент пред 193-те члена на организацията, предаде агенция Ройтерс, цитирана от Фокус. Служителите на агенцията са видели политическа декларация, съставена от десет точки, която цели да подкрепи усилията на Генералния секретар на ООН Антонио Гутериш „да инициира ефективна и действителна реформа“. Страните ще бъдат поканени да присъстват на мероприятието, организирано от Тръмп, ако се присъединят към декларацията. Американският президент на няколко пъти се оплака, че дела на САЩ в бюджета на ООН е прекалено голям и настояваше плащанията към световната организация да бъдат намалени. Той описа организацията, като „клуб, в който хората се срещат, говорят си и си прекарват добре“. Това обаче се промени, след инаугурацията на Тръмп като американски президент през януари тази година. Оттогава той смята, че американското финансиране е „нищо работа“, сравнена с важната дейност на ООН. САЩ е с най-голям принос в бюджета на ООН, като осигурява 22 процента от 5,4-те милиарда долара, отредени за двугодишния основен бюджет на организацията и 28,5 процента от 7,3 милиарда, отделяни за мироопазване. Вноските са договорени от 193-членното Общо събрание.", "date": "2017.09.02", "title": "Тръмп организира среща на световните лидери, за да обсъдят реформа в ООН"}
{"url": "https://www.24chasa.bg/novini/article/6422205", "text": "Губернаторът на Калифорния Джери Браун обяви бедствено положение в петък, заради бушуващ в северната част на щата пожар, предава Ройтерс, цитирана от Фокус. Пожарникарите се борят с горящата огнена стихия, която в момента е овладяна на 40%. От агенцията припомнят, че в петък бе повдигнато обвинение за палеж на Джон Баленджър, който е застрашен от затвор до седем години и осем месеца, ако бъде признат за виновен. Според властите, той е имал постоянен лагерен огън, горящ в продължение на дни. До този момент са засегнати над 1,5 хил. хектара гора и са евакуирани около 500 семейства в региона. Има информация за нов пожар, разгорял се на ок. 640 километра южно от този. ", "date": "2017.09.02", "title": "Пожар бушува в щата Калифорния, обявено е бедствено положение"}
{"url": "https://www.24chasa.bg/novini/article/6422243", "text": "Автобиографията на последния съветски президент Михаил Горбачов ще излезе на книжния пазар на 16 септември, предава ТАСС, цитирана от БТА. Според издателите това е \"първата официална автобиография за широк кръг читатели\". Книгата със заглавие \"Оставам оптимист\" съдържа много лични истории, както и поглед върху съвременни лидери, събития от перестройката, Крим и Запада.", "date": "2017.09.02", "title": "Горбачов написа автобиография"}
{"url": "https://www.24chasa.bg/novini/article/6422257", "text": "41-годишна жена е убита в Пещера. Това съобщи за „Фокус“ – говорителят на ОДМВР - Пазарджик Мирослав Стоянов.Той обясни, че снощи, малко след 19.30 часа, в РУ - Пещера е получен сигнал от граждани, че на кръстовище в родопския град лежи жена в безпомощно състояние.   „Към мястото незабавно са насочени служители от полицейското управление и екип на „Спешна помощ”. Органите на реда и медиците установили, че жената е с наранявания с остър предмет в областта на тялото. Въпреки усилията на лекарите, тя е починала. Криминалисти от РУ - Пещера и ОДМВР - Пазарджик разследват тежкото престъпление. За работа по случая незабавно бил сформиран екип от криминалисти, разследващ полицай, експерти, полицейски и младши-полицейски инспектори. Установена е самоличността на починалата – жена на 41 години от Пазарджик. Уведомена е Окръжната прокуратура в Пазарджик. В хода на разследването е изяснено, че по всяка вероятност семеен скандал между жертвата и съпруга ѝ е в основата на спречкването и последвалото намушкване. Нападателят е успял да избяга с автомобил. Установени са свидетели на престъплението, извършен е оглед на местопроизшествието, екипи на РУ - Пещера, ОДМВР - Пазарджик, както и останалите полицейски управления в региона са блокирали основните пътни артерии“, коментира Стоянов. Той добави, че действията по локализиране и задържане на извършителя на тежкото престъпление продължават, образувано е дознание.", "date": "2017.09.02", "title": "41-годишна е убита в Пещера след скандал в заведение (Обновена)"}
{"url": "https://www.24chasa.bg/novini/article/6422261", "text": "Законът за оръжията категорично забранява такова да се носи свободно. Необходим е повече контрол върху това, защото контролът на КОС (Контрол на общоопасните средства) върху огнестрелни оръжия е да провери дали оръжието се съхранява в специална каса и да следи срока за изтичане на разрешителното. Това заяви адвокат Людмил Ангелов по  Ако по ръцете на детето има барутни частици, това означава, че то е натиснало спусака, обясни адв. Ангелов. Въпреки това, собственикът на оръжието, Лазар Влайков ще понесе наказанието в размер от 5 до 15 г., тъй като от една страна е дал оръжие на лице под 18 г., а от друга, в следствие на това действие, се е стигнало до смъртен случай, каза още той. \"По двама, трима ловци си отиват всяка година заради неправилна употреба на огнестрелни оръжия\", обясни Ангелов. По думите му 200 000 са официалните притежатели на оръжие у нас.", "date": "2017.09.02", "title": "Адв. Людмил Ангелов: Необходим е по-голям контрол върху оръжията"}
{"url": "https://www.24chasa.bg/novini/article/6422255", "text": "Служителите в руското генерално консулство в Сан Франциско и на търговското представителство на Русия във Вашингтон започнаха да изпразват сградите, след като на 31 август властите на САЩ поискаха от Русия до 2 септември да затвори си консулството и да прекрати дейността на търговското си представителство в американската столица и на филиала му в Ню Йорк, предава Двама мъже започнаха да изнасят кашони от сградата на най-старото руско консулство в САЩ. Те ги товарят в кола със затъмнени стъкла и дипломатически регистрационен номер, съобщи АП. Говорителката на руското външно министерство Мария Захарова заяви, че американските специални служби възнамеряват днес да претърсят консулството в Сан Франциско, включително апартаментите на дипломатите, а това създава пряка заплаха за сигурността на руски граждани.", "date": "2017.09.02", "title": "Руските дипломати започнаха да напускат консулството в Сан Франциско"}
{"url": "https://www.24chasa.bg/novini/article/6422266", "text": "Тази нощ в Париж беше напрегната, след като френската полиция арестува мъж, за когото се предполага, че се е готвел да извърши нападение. Той е задържан в района на Айфеловата кула, но засега не се съобщават повече подробности около самоличността и мотивите му, предава  По непотвърдена информация арестуваният мъж се е държал подозрително и е оказал съпротива на полицията. Районът на кулата беше отцепен за близо час, а десетки посетители на туристическата атракция останаха блокирани.", "date": "2017.09.02", "title": "Задържаха предполагаем терорист в Париж, готвел се за нападение"}
{"url": "https://www.24chasa.bg/novini/article/6422270", "text": "Няма да има връщане на „Наглите“. Това заяви пред журналисти във Варна председателят на парламентарната група на ГЕРБ и зам.-председател на партията Цветан Цветанов, който ще вземе участие в десетото юбилейно издание на Летния университет на МГЕРБ, предава Фокус. Цветанов заяви, че групата на „Наглите“ е разкрита по време на управлението на ПП ГЕРБ. „В продължение на последните две години от управлението на Станишев имаше 18 отвличания. 19–то отвличане беше първо за мандата на ГЕРБ и като вътрешен министър успяхме да направим необходимата организация, да мотивираме служителите, максимално да затворим споделянето на публична информация. Решението, което в момента се взе от ръководството на министерството, е да бъде по-оскъдна информацията, която се предоставя към медиите, за да се съхрани животът на това момче и същевременно да създадем повече спокойствие на близките, доколкото е възможно. Убеден съм, че служителите ще свършат своята работа“, добави Цветанов. Той каза още, че не се знае дали става въпрос за отвличане, или има някакви други мотиви за извършване на това престъпление. Не искаме президентска република, каза Цветан Цветанов и отбеляза, че през всички тези години винаги, когато партията е обсъждала антикорупционно законодателство, е била с протегната ръка. „Правили сме го заедно с всички парламентарни групи, които са били в парламента. Антикорупционният закон мина на първо четене в 43-тото Народно събрание. Беше пред гледане на второ четене в пленарна зала, поради определени текстове, които провокираха несъгласие в някои от политическите сили и предсрочно прекратяване на мандата на парламента, не можахме да го приемем. В момента най-лесно беше и ние като БСП да направим - народните представители да внесат законопроекта и да мине на съгласувателна процедура, с която да демонстрираме, че всъщност предлагаме нещо, което би могло да консолидира всички останали. Най-правилното, което бяхме предприели в този антикорупционен закон е да мине през процедура, която да даде възможност за по-широко обсъждане. Работната група, която беше сформирана от министър Цачева, даде възможност да бъдат поканени да участват активно с институции, неправителствени организации. Това даде възможност по законопроекта, който вчера беше представен от г-жа Цачев, да се изчистят всички внушения или неразбиране, което имаше в обществото. Ние винаги сме били за диалог и съм убеден, че между първо и второ четене ще има сериозна дискусия и ще може да бъдат взети, ако има, и добри предложения от законопроекта, който предлага БСП““, каза още Цветан Цветанов. „Днес ако си направите труда да сравните техния и нашия законопроект, ще видите, че те са направили копи-пейст и са преписали около 70-75% от законопроекта. Останалите проценти са това да дадат правото на президента да назначава председателя на този антикорупционен орган. Ние не искаме президентска република. Ние знаем, че единственото място, където може да се води смислен политически дебат постоянно и да се осъществява необходимия парламентарен контрол върху изпълнителната власт, е българският парламент“, заяви Цветанов. Председателството на Съвета на ЕС ще бъде много силна емблема за страната ни, заяви пред журналисти във Варна председателят на парламентарната група и зам.-председател на партия ГЕРБ Цветан Цветанов. Според Цветанов лидерството на премиера Борисов - да бъде избран за трети пореден път за министър-председател на България, означава много. \"Що се касае до усилията, които полага премиерът за това силно председателство, което предстои за България, мога да ви уверя, че министър-председателят се очерта като един истински лидер и съм убеден, че с това, което направи правителството - да фигурират Западните Балкани, е много важен акцент за региона, за сигурността и стабилността. Силният глас на България се чува с лидера Борисов и с парламентарното мнозинство, което имаме днес в България. Но е много важно, че ние винаги ще се съобразяваме и с различното мнение, и с опозицията, защото и те са част от успеха на България. Не трябва да бъдем високомерни, не трябва да бъдем толкова провокативни. Но когато има опити за провокация с някакъв въпрос, с който се иска да се отклоним от ежедневните теми и това, което прави държавата, трябва да запазим хладнокръвие и да отговорим с усмивка“, подчерта Цветан Цветанов.", "date": "2017.09.02", "title": "Цветанов: Няма да има връщане на „Наглите“"}
{"url": "https://www.24chasa.bg/novini/article/6422294", "text": "Нашата основна цел, един от основните ни приоритети във външната ни политика е всички страни от Западните Балкани, когато са готови, да бъдат членове на ЕС, защото регионът все още не е стабилен. Това коментира днес във Варна вицепремиерът и министър на външните работи Екатерина Захариева, предава БТА. Тя е във Варна за участие в десетия летен университет на младежката структура на ГЕРБ. Тя допълни, че през новия сезон във външната политика ни очаква такава интензивност, както досега. Тя припомни, че се е завърнала от Черна гора, където е имала срещи, и според нея България и Черна гора могат да покажат добър пример на Балканите. Захариева заяви, че се радва, че един от основните приоритети на европейската външна служба са Балканите. Захариева каза още, че не може само едни държави да поемат тежестта при мигрантската криза. По думите й не трябва да си затваряме очите, че това не са бежанци, а вече са нелегални имигранти. За да се спре този поток трябва да сме не само солидарни един с друг, но и да се предприемат общи мерки. По думите й в момента най-голямата тежест в момента е в Средиземно море и трябва да сме солидарни с Италия .", "date": "2017.09.02", "title": "Захариева: Нашата основна цел е всички страни от Западните Балкани да са в ЕС"}
{"url": "https://www.24chasa.bg/novini/article/6422299", "text": "Шестима мъже са арестувани в Испания в резултат на международна операция срещу група, откраднала милиони евро от жертви в шест държави чрез измама с кредитни карти, съобщава The Local, цитиран от   Те открадвали данните за кредитните карти на потребители от сайтове за електронна търговия и след това източвали парите чрез фалшиви испански компании. Престъпниците работили в 13 кол-центъра в Барселона, Мадрид и Аликанте и измамили хиляди хора с повече от шест милиона евро. В резултат на международното разследване арести е имало и в САЩ, Франция, Панама, Доминиканската република и Коста Рика, съобщава испанската полиция. В разследването са участвали и ФБР и тайните служби, френската полиция, Европол и Интерпол, както и други служби за борба с престъпността.", "date": "2017.09.02", "title": "Шестима са арестувани в Испания, откраднали милиони евро от кредитни карти"}
{"url": "https://www.24chasa.bg/novini/article/6422301", "text": "„Бях точно срещу тях. Лазар Влайков извади пистолета си и стреляше от място във въздуха. Даваше си оръжието на всички от масата. Абсолютно всички стреляха с неговото оръжие. Жена му и детето му събираха гилзите отзад. Последно, Лазар Влайков стреля с пистолета. Когато той уцели баща ми, баща ми падна, аз се хвърлих върху него. Лазар дойде, премери му пулса и видя, че той вече е мъртъв. И започна да звъни по телефона”, разказва пред   Деница, дъщеря на застреляния собственик на ресторанта, пред чиито очи се е разиграла трагедията. „Няма как пистолетът да е бил в детето. Детето си играеше отзад”, твърди Деница. По думите й Лазар и бащата на детето, за което се предполага, че е произвело фаталния изстрел, излизали няколко пъти извън заведението, за да говорят. А съпругата на Лазар дори отишла до дома им. ", "date": "2017.09.02", "title": "Близките на застреляния във Виноградец: Няма как пистолетът да е бил в детето (Видео)"}
{"url": "https://www.24chasa.bg/novini/article/6422312", "text": "Пентагонът планира провеждане на повече редовни морски патрули във водите на Южнокитайско море, сочи информация от The Wall Street Journal, цитирана от Франс прес и Фокус. Според информацията, ще бъдат осъществявани два до три патрула месечно, с цел осигуряване свобода на корабоплаването в спорните води. От Вашингтон са отказали да дадат информация относно това кога и къде ще бъдат провеждани патрулите, но в тях биха могли да участват не само кораби, а части на авиацията. От агенцията припомнят претенцията на Китай, че тези води са част от територията му. През тях минават товари, които представляват ок. пет трилиона долара от международната търговия, а според последните изследвания, те са богати на нефт и газ в района.", "date": "2017.09.02", "title": "САЩ планират повече морски патрули в Южнокитайско море"}
{"url": "https://www.24chasa.bg/novini/article/6422327", "text": "Няколко човека са станали очевидци на  , съобщиха за „24 часа“ източници от разследването. Сигналът за жена в безпомощно състояние е бил подаден около 19.30 ч. в петък вечерта от граждани. Пристигналите на мястото полицейски и медицински екипи установили, че жената е с прободни рани от остър предмет по тялото и лицето. Въпреки усилията на лекарите жената е починала. Установено е, че извършител на престъплението е съпругът на починалата, който се издирва. Двамата живеят в Пазарджик и имат две деца. След семеен скандал жената напуснала дома им и отишла да живее при родителите си в Пещера. В петък съпругът я проследил и причакал край кръстовище в родопския град. Когато жената се появила, той я пресрещнал и първоначално и нанесъл няколко юмручни удара. След това извадил нож и я намушкал няколко пъти. Убиецът е избягал с кола. Разследващите имат информация за марката и номера на автомобила. Разпитани са свидетелите, които са станали очевидци на убийството. Въпреки това до момента няма и следа от извършителя на тежкото престъпление. Издирването продължава.", "date": "2017.09.02", "title": "Има свидетели на убийството на 41-годишната в Пещера, издирват съпруга й"}
{"url": "https://www.24chasa.bg/novini/article/6422186", "text": "Пристигат още снимки на санирани блокове от цялата страна, във връзка с  Хората ще решат от какво имат нужда – красива беседка, детска площадка, барбекю, фонтанче, или нещо друго, което ще краси пространството около дома им и ще им бъде от полза. Пращайте ни снимки – лятото е в разгара си, имате време до 4 септември. Последните снимки ще бъдат приети до 00.00 на 3 септември, неделя. Към снимките може да се праща и кратко видео от санирания блок, като това не е задължително условие, но ще подобрява кандидатурата на блока. Наградите ще бъдат определени от авторитетно жури през август. Имате цяло лято за снимки! Изпращайте ги на  След това дойдоха и снимките от първия саниран блок в центъра на Перник - кв. Дараците, ул. \"Отец Паисий\" № 106.  . Очакваме и снимки от вашите санирани блокове – не се колебайте, наградите си струват!", "date": "2017.09.02", "title": "Виж санирания блок на сем. Костадинови и Статеви от Стара Загора, изпрати снимки, спечели 13 000 лв"}
