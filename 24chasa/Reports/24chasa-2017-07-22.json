{"url": "https://www.24chasa.bg/novini/article/6350648", "text": "След мощното земетресение от 6,7 по Рихтер в Гърция хората продължават да са в паника. Вторичните трусове вече са над 200. А сеизмолозите предупреждават, че ще продължат до края на месец юли. Очаква се и нов вторичен силен трус от над 6 по Рихтер.  „Категорично туристическият сезон е провален, масово се отказват резервации от вчера. Туристите, които са тук, се изтеглят”, заяви в предаването „Събуди се” по Нова телевизия Бойка Атанасова.  В Турция вълни с височина 1,5 м са се образували след силното земетресение, съобщават турски медии. В едно от пристанищата край Бодрум са пострадали близо 60 малки кораба и лодки. Над 350 души са получили медицинска помощ в курорта, 25 от тях остават под медицинска грижа.  ", "date": "2017.07.22", "title": "Масово отказване от туристически резервации в Гърция след земетресението"}
{"url": "https://www.24chasa.bg/novini/article/6350066", "text": "Фирма “Фериботен комплекс” АД, която превозва пътници, коли, тирове и камиони от Оряхово до Бекет и обратно, успя да спести общо 1,9 млн. лв. данъци и лихви към държавната хазна. Това стана възможно, след като две съдебни инстанции - административният съд в София и Върховният административен съд (ВАС), решиха, че тировете са багаж на шофьорите им. “Приемам го като виц”, коментира премиерът Бойко Борисов на заседанието на кабинета в сряда. За съдебните решения се разбра, след като правителството публикува в петък стенограма от заседанието. На него финансовият министър Владислав Горанов съобщава на колегите си, че на 17 юли 2017 г. след “задълбочен анализ” ВАС отхвърля жалбата на НАП срещу отмяната на ревизионен акт, защото тирът е багаж на шофьора. “Това само го споделям, за да разберете колко е които възникват пред нея”, казва Горанов. “Когато говорим за съдебна реформа, тя прониква във всяка част на нашия обществен и икономически живот и стига до там, че тирът става багаж на шофьора”, допълва министърът. Тук се включва и Борисов. “Аз, освен да го приема като виц, не мога да допусна, че е истина”, казва той. После се обръща към вицепремиера, ресорен за правосъдието, Екатерина Захариева и към правосъдния министър Цецка Цачева с въпроса дали правителството е пратило писмото до магистрати от Брюксел да дойдат да проверят и работата на съда, както го направиха за прокуратурата през 2016 г. “И ето по такива теми да се произнесат и да си обясняват”, казва премиерът. “Аз не мога да го приема, че е вярно, въпреки че Горанов чете дела”, допълва той. После Борисов дава пример с машинистите, на които целият влак също може да им е багаж. “Ние искаме от НАП да събере приходи, да има за заплати, за пенсии, а тирът - багаж”, казва министър-председателят. Той поръчва на Цачева да провери решението. “Точно затова са тези проверки, или ние не ги наричаме проверки, а механизъм за подкрепа и подпомагане. Нека да ни подкрепят и да ни подпомогнат, но не може НАП да кажат: Не събираме или сме осъдени, или няма да си съберем приходите от този тир , защото той се явява багаж на шофьора. Проверете го”, заръчва Борисов. Всъщност две съдебни инстанции обявяват тира за багаж. На всичкото отгоре НАП е осъдена да плати и 9 хил. лв. адвокатски хонорар на юристите на фирмата, защото е загубила делото. Решението на ВАС е окончателно и не подлежи на обжалване. Първото решение е на Софийския административен съд, другото - на ВАС, осмо отделение. Делото се гледа в административния съд от съдия Евгения Иванова на 9 февруари 2017 г. в едно заседание. Явяват се юрист от НАП и адвокат на фирмата, която се занимава с превоз по р. Дунав от 2001 г. Делото е образувано по жалба на “Фериботен комплекс”АД, което оспорва ревизионен акт от 10 август 2016 г., потвърден на 10 септември 2016 г. от шефа на дирекция “Обжалване и данъчно-осигурителни практики” при Централно управление на НАП-София. В ревизионния акт са установени задължения по Закона за данъка върху добавената стойност (ЗДДС) в размер на От дружеството обжалват. Аргументите им са, че данъчните неправилно тълкуват закона и не отчитат \"спецификите\" на фериботния транспорт. Юристите на фирмата се позовават на друго съдебно решение на двете съдилища по дело между “Фериботен комплекс” АД и НАП от 2012 г., което е било в тяхна полза. От това следва изводът, че веднъж вече дружеството не е платило данък, защото тировете са били третирани като багаж. Фактическата обстановка не била променена, но въпреки това предишното решение, което те представят като доказателство, не било взето предвид от ревизорите на НАП. Вместо това искали да им начислят 20% ставка за превоза на тирове, ремаркета и камиони. Основният спор се върти около текст от ЗДДС. Той казва, че има нулева ставка, когато превозът на пътници се извършва от страната до място извън страната и обратно, както и между две места в страната. За превоз на пътници се приема и превозът на багажа и колата, когато тя е с човека. Затова съдилищата приемат, че след като а в него има и шофьор, значи това е багажът му. Основният аргумент е, че както не се облага дружеството с данък, затова, че на ферибота пътуват хора с багаж и коли, така не бива да се облага затова, че има хора с тирове. Данъчните са на мнение, че в случая с превоза на тирове не може да се приложи нормата за нулева ставка, която важи при международните пътувания на пътници. Според НАП, след като пътуването започва от България и завършва в Румъния, договорът за превоз с български ферибот е сключен в страната ни. Следователно трябва да бъде приложено българското търговско право. Данъчните приемат, че всъщност договорът за превоз на тира се сключва именно с цел да пътува камионът, а не да се вози шофьорът например. С документа превозвачът се задължава да придвижи с кораб пътника и багажа му до определено място срещу заплащане. Доказателство за това пътуване е издаването на билет, за който се плаща, и цена, в която влиза и ръчният багаж. “Обемът или тежестта на вещите, които представляват личен багаж и се превозват в помещенията за пътници, се определят от превозвача. Багажът, надвишаващ установените граници, се приема за превоз със същия кораб срещу заплащане на допълнителна цена. Софийският административен съд в своето решение първо споменава споразумението между министерствата на транспорта на България и Румъния за превоз с кораби на коли и хора между двете държави от 2000 г. Според него всички превозни средства задължително трябва да бъдат с придружител. Тоест още в споразумението са разграничени видовете превоз - такъв на пътници и техния багаж и на товарни и пътнически превозни средства, които задължително трябва да бъдат с придружител. Ако нямат шофьор, не могат да продължат своя път. Според съда цената на превоза чрез ферибот не се определя обаче от стойността или тежестта на товара, нито от други фактори, които обикновено влияят върху цената, която пък, от друга страна, ще бъде обложена с ДДС. Съдиите от ВАС Мирослав Мирчев, Василка Шаламанова и Мария Радева приемат, че поради което отделното ѝ облагане с ДДС води до нарушаване на принципа на данъчния неутралитет. Това е така, тъй като за изпращача на товара по договора за превоз или на доверителя по спедиторския договор е без значение по какъв начин ще бъде изпълнена доставката, т.е. ще бъде превозена стоката, за която вече му е начислен ДДД - да ли по вода воден транспорт или суша, мотивират се те. Това обаче не давало основание на властите да облагат втори път с ДДС същата доставка, ако бъде предпочетено превозът на товара да се осъществи чрез фериботна платформа, казват съдиите. Според тях е недопустимо двете данъчни норми да се тълкуват разширително. Магистратите смятат, че Веднъж щяло да се плати данък върху сумата, която фирмите плащат, за да ползват услугата, и втори път като част от таксата за фериботния превоз между Оряхово и Бекет, която обективно е включена в цената на услугата. Цената се включва при определянето на митническата стойност на товарите, които ще бъдат предмет на внос или износ от страната и които ще подлежат на облагане с мито и ДДС.  “Фериботен комплекс” АД се контролира от бизнесмена Мелик Пашаев, който живее в България от 1996 г. В борда на дружеството е дъщеря му Лияна. Фериботният комплекс в Оряхово е бил смесено дружество между Българската стопанска камара (БСК) и бившето Главно управление на Строителни войски (ГУСВ). След това с увеличение на капитала се включват и фирми на Пашаев. Преди 10 г. имаше напрежение между съсобствениците в комплекса - ГУСВ, БСК и дружествата около Пашаев, включително и обвинения в рекет. Той е собственик и на земи в Банско и по Черноморието, където е построил офис и жилищни сгради. Има хотели в София. Освен това е собственик и на продуцентската компания “Жокер медия”, която организира и концерти на световноизвестни звезди в поп музиката. Има и верига от пекарни, както и стоматологична клиника. Мелик Пашаев е архонт, както и Слави Бинев. Разказвал е, че е посветен от Старозагорския митрополит Галактион. В историята с абсурдното и смехотворно решение на административния съд се разбра, че още при първото постановяване една от съдийките по делото - Здравка Шуменска, има особено мнение по присъдата по административно дело №2181/2013. Тя го изразява, но присъдата е друга. Ето нейното становище, което звучи доста убедително. С настоящото особено мнение застъпвам становището, че оспореният пред административния съд – София-град, ревизионен акт е законосъобразен, а съдебното решение е постановено в нарушение на материалния закон. В разпоредбата на чл. 29, ал. 1 от ЗДДС е регламентиран като облагаема доставка с нулева ставка превозът на пътници, като в ал. 2 е посочено, че за превоз на пътници се смята и превозът на стоки и МПС, когато са част от багажа на пътника. В §1, т. 55 от ДР на ЗДДС е дадено определение на личен багаж по смисъла на ЗДДС – “целият багаж, който пътникът е в състояние да представи на митническите власти при пристигането си, както и багажът, който представя по-късно, ако разполага с доказателство, че при отпътуването му този багаж е бил регистриран като придружаващ към компанията, отговорна за превозването на пътника”. Тези правни норми са относими към случаите на превоз на пътници и техния багаж по смисъла на §1, т. 55 от ДР на ЗДДС, но не и към превоз на товари с пътно превозно средство. В разпоредбата на чл. 128 от ЗДДС изрично е уредено, че когато основната доставка се съпътства от друга доставка и плащането е определено общо, се приема, че е налице една основна доставка. По делото няма спор, че процесните доставки се отнасят до превози на камиони и ремаркета тир, с които се превозват различни товари, както и водачите на тези ППС. В тези случаи съпътстваща доставка, понеже това е изрично регламентирано за този вид фериботен превоз с оглед необходимостта от управление на превозното средство при качване и слизане от ферибота. На основание чл. 128 от ЗДДС следва да се приеме, че е налице основна доставка по превоз на ППС заедно с товара му. В случая жалбоподателят осъществява услуга превоз на товари и пътнически превозни средства, които задължително трябва да бъдат с придружител, по силата на цитираното споразумение. Тази услуга е самостоятелна и не е част от услугата по превоз, спедиторска услуги и други услуги, осъществявани от трети лица, които се явяват получатели на фериботната услуга. Доколкото услугата по транспорт на стоки – МПС, е извършена в рамките на ЕС, то мястото на изпълнение на тази доставка на услуга ще се определя по общия ред, уреден в чл. 22 от ЗДДС. За този вид доставки мястото на изпълнение е на територията на държавата членка, от която започва транспортът на стоките, а по делото това място на изпълнение е територията на Р България. Директива 2006/112/ЕС и ЗДДС предвиждат изключения от общия ред на облагане по отношение на международния транспорт на стоки и пътници, които следва да бъдат тълкувани стриктно, понеже това са данъчни норми, с императивен характер. Когато предмет на този транспорт е багаж или МПС, не е предвидено освобождаване, а превозът на пътниците като придружители на багажа или на МПС се явяват съпътстващ. Неоснователно е позоваването в обжалваното решение на чл.391 и приложение Х част от т.10, от Директива 2006/112/ЕО, с оглед на изричната редакция на т.10 относима към превоз на пътници и транспорт на стоки, които ги придружават, като багаж или МПС или доставки на услуги, свързани с превоза на пътници. В глава ІІІ ЗДДС са регламентирани изчерпателно изключенията за облагаеми доставки с нулева ставка, включително при превози на стоки, свързани и осъществявани с международен транспорт, и между тях не са доставките от вида на процесните. В тази връзка следва да се има предвид и чл.21 и чл.22 от ЗДДС, в които е регламентирано мястото на изпълнение на доставката и доколкото няма спор, между страните, че получатели на процесните доставки са български, регистрирани по ДДС лица и лица, нерегистрирани по ДДС в други държави-членки, съгласно чл. 86, ал. 1, чл. 82 и чл. 67 ЗДДС, правилно са определени процесни задължения по ЗДДС и РА в обжалваната му част се явява законосъобразен.", "date": "2017.07.22", "title": "Фирма се спаси от 1,9 млн. лв. ДДС, возела с ферибот тирове като багаж"}
{"url": "https://www.24chasa.bg/novini/article/6350564", "text": "По-малко от 48 часа, след като Берлин обяви промяна във външнополитическия курс спрямо Турция, германският министър на външните работи Зигмар Габриел се опита да успокои турските граждани, живеещи в Германия, предава английската редакция на Deutsche Welle, цитирана от Фокус. В събота Габриел написа отворено писмо, публикувано на немски и турски език в таблоида Bild, в което той определи като „голямо богатство“ приятелството между германците и трите милиона турци, живеещи в европейската страна. „Ние винаги сме подкрепяли добрите отношения с Турция, тъй като знаем, че добрите връзки между Берлин и Анкара са важни за Вас“, подчертава министърът. Той обаче уточни, че германското правителство не може да бездейства, когато германски граждани са арестувани: „Ние трябва да защитим своите граждани“. Габриел допълни, че „колкото и да са трудни политическите отношения между Германия и Турция, едно нещо е ясно: Вие, гражданите от турски произход в Германия, принадлежите тук, независимо дали имате германски паспорт или не“.", "date": "2017.07.22", "title": "Зигмар Габриел към турците в Германия: Вие принадлежите тук"}
{"url": "https://www.24chasa.bg/novini/article/6350584", "text": "В 11.00 часа на площад \"Журналист\" в София доброволци се събират, за да почистят парка около спирка \"Вишнева\", предава  През седмицата части от красивата къща бяха изпепелени в пожар. Желаещите да участват трябват да носят със себе си гумени ръкавици, съобщават от организаторите.                                                                                                                                                                                                                                                                                                                       ", "date": "2017.07.22", "title": "Доброволци организират почистване на парка около спирка \"Вишнева\""}
{"url": "https://www.24chasa.bg/novini/article/6350602", "text": "Интерпол е пуснал циркулярно съобщение със списък от 173 души, за които се предполага, че са подготвени да осъществят самоубийствени атентати в Европа, като отмъщение за военните поражения на джихадистите в Близкия Изток, съобщи Гардиън, цитиран от Фокус Глобалната организация за борба с престъпността е получила списъка от разузнавателните служби на САЩ, които пък са го прихванали по време на операциите си срещу терористите в Сирия и Ирак. Европейските анти-терористически мрежи са притеснени, че след изчезването на „халифата“ в Близкия Изток, рискът от самоубийствени атентати в Европа ще се увеличи. Няма доказателства, че някое от лицата, посочени в списъка, е на територията на Европа, но циркулярното писмо на Интерпол има за цел да провери дали разузнавателните служби на страните от ЕС имат данни за тях. Освен това подобно писмо подсказва мащаба на опасността, която грози Европа.", "date": "2017.07.22", "title": "Интерпол пусна списък от 173-ма души, готвещи самоубийствени атентати в Европа"}
{"url": "https://www.24chasa.bg/novini/article/6350609", "text": "Сара Хъкъби Сандърс е новият прессекретар на Белия дом, пише abcnews.go.com. Сандърс зае поста, часове след като Шон Спайсър подаде оставка.  Сара е била заместник-прессекретар на Шон Спайсър. Тоя е дъщеря на бившия губернатор от Арканзас Майк Хъкаби.  \"Винаги казвам на хората, че когато другите деца бяха 6-7-годишни и бяха навън да играят и да скачат на въже, Сара седеше вкъщи пред телевизора и слушаше политически новини и анализи\", казва баща й. ", "date": "2017.07.22", "title": "Заместничка на Шон Спайсър заема неговия пост като прессекретар на Белия дом"}
{"url": "https://www.24chasa.bg/novini/article/6350645", "text": "Общо 16 афганистански полицейски служители са били убити, а двама други са били ранени при въздушни удари на САЩ в провинция Хелманд, съобщиха в събота властите, предава Франс прес, цитирана от Фокус. Инцидентът се е случил в петък в 17 ч. местно време при операция на афганистанските сили за сигурност срещу талибаните. „При въздушните удари 16 афганистански полицаи са били убити, включително двама командири. Също така двама полицейски служители са били ранени“, уточниха властите.", "date": "2017.07.22", "title": "16 афганистански полицаи са убити при въздушни удари на САЩ"}
{"url": "https://www.24chasa.bg/novini/article/6350520", "text": "В петък председателят на Европейския съвет Доналд Туск изрази подкрепата си за хилядите полски граждани, които излязоха по улиците, за да протестират срещу плана на правителството да се ограничи независимостта на съдебната система на страната, пише вестник Politico. „Гражданите са по улиците заради тяхната изключителна загриженост за това Полша да стане по-добра страна“, коментира бившият министър-председател на страната пред полския телевизионен канал TVN24. „Призовавам държавния глава да не пренебрегва тези граждани, защото у тях има само добро“, подчерта Туск. „Тези хора са по улиците, за да защитят свободата и независимостта на съдилищата, а управляващото мнозинство и президентът трябва да разглеждат ситуацията като възможност“, обясни Туск. В четвъртък той поиска да се срещне с полския президент Анджей Дуда, за да обсъдят притесненията на Брюксел във връзка с действията на управляващата партия „Право и справедливост“. Молбата беше отхвърлена и говорителят на Дуда отбеляза: „Няма платформа за дискутиране на вътрешните работи на Полша с председателя Туск“.", "date": "2017.07.22", "title": "Доналд Туск подкрепи антиправителствените протести в Полша"}
{"url": "https://www.24chasa.bg/novini/article/6350526", "text": "Президентът на САЩ Доналд Тръмп предупреди, че Иран ще понесе \"нови и сериозни последици\", ако не освободи всички задържани американски граждани, предаде Ройтерс, цитирана от БТА. Тръмп призова Иран да върне Робърт Левинсън, бивш агент на ФБР, изчезнал преди повече от 10 години на иранския остров Киш. Техеран твърди, че няма нищо общо с изчезването му и че не знае къде се намира той. Тръмп настоява също Иран да освободи бизнесмена Сиамак Намази, с иранско и американско гражданство, осъден миналата година на 10 години затвор за колаборационизъм с чуждестранно правителство, и 81-годишния му баща Мохамад Багер Намази, също с двойно иранско и американско гражданство. Той е бил губернатор по времето на сваления през 1979 г. шах Реза Пахлави, и емигрира в САЩ през 1983 г. Има сведения, че страда от тежко заболяване на сърцето.", "date": "2017.07.22", "title": "Тръмп: Иран ще понесе сериозни последици, ако не освободи задържаните американци"}
{"url": "https://www.24chasa.bg/novini/article/6350529", "text": "Земетресение с магнитуд 4.2 по Рихтер разлюля Централна Италия в ранните часове на събота, съобщиха от Националния институт по геофизика и вулканология на Италия. Към момента няма данни за жертви и разрушения, предаде БГНЕС. По данни на института трусът е бил усетен в 05.13 българско време, а епицентърът му се намира на 14 км. дълбочина на границата между провинциите Аквила, Риети и Терамо. Става дума за районите в близост до град Аматриче, който беше почти изцяло сринат със земята след миналогодишните земетресения, достигащи дори 6.0 по Рихтер.", "date": "2017.07.22", "title": "Земетресение от 4,2 по Рихтер разлюля  Италия"}
{"url": "https://www.24chasa.bg/novini/article/6350534", "text": "Катастрофа на автомагистрала „Тракия“ при км 150, в района на Белозем, затруднява движението в двете посоки, няма пострадали. Това съобщи за Радио „Фокус“ - Пловдив говорителят на Областната дирекция на МВР - Пловдив. Сигналът за инцидента е подаден към 7:30 часа сутринта. Първоначалната информация е, че автомобил с турска регистрация е блъснал отзад друг автомобил, който теглил с ремарке лодка. Участниците в пътнотранспортното произшествие са се движили в посока София. При удара, лодката изхвърча и преминава в платното в посока Бургас. В нея се блъска трети автомобил. Движението в района на инцидента се регулира от служители на пътна полиция. Причините са в процес на изясняване.", "date": "2017.07.22", "title": "Катастрофа край Пловдив затапи АМ \"Тракия\""}
{"url": "https://www.24chasa.bg/novini/article/6350538", "text": "Предложихме в някои региони да се предложи възможност за обучение и заетост, като се пренасочат средства от бюджета. За тази година предвидената сума е 2 млн лева, коментира социалният министър Бисер Петков с сутрешния блок на Нова телевизия. Не съм участвал на срещата, след която бе поставена идеята за клас \"прослужено време\". Въпросът за клас \"прослужено време\" не се появява за първи път, допълни той", "date": "2017.07.22", "title": "Бисер Петков: Не съм бил на срещата, след която се появи идеята за клас \"прослужено време\""}
{"url": "https://www.24chasa.bg/novini/article/6350549", "text": "В петък общо шестима афганистански военнослужещи са загинали при престрелка с талибаните в западната провинция Фарах, предава ABC News, цитирана от Фокус. Освен това по време на шестчасовите сблъсъци 12 талибани са били ликвидирани . Междувременно талибаните обявиха победа и съобщиха, че 15 афганистански военнослужещи са убити.", "date": "2017.07.22", "title": "6-има афганистански военни са убити при сблъсъци с талибаните"}
{"url": "https://www.24chasa.bg/novini/article/6350552", "text": "Възстановено е  , единият превозващ лодка. Това съобщиха от пресцентъра на МВР. По първоначални данни на АМ „Тракия“, в посока София, в района на 150 км, лек автомобил с турска регистрация ударил движещата се пред него кола, превозваща лодка. В резултат на удара лодката преминала през мантинелата в отсрещното платно за движение и се ударила в лек автомобил. Пътният инцидент с турския автомобил е създал временно затруднение в движението по автомагистралата. Няма пострадали. Пътни полицаи на място регулираха движението. В резултат на образувалата се тапа в посока Бургас са станали още няколко леки пътни инциденти. Възстановено е движението на АМ“Тракия“ , в района на 150 км.", "date": "2017.07.22", "title": "Възстановено е движението на АМ \"Тракия\" при Пловдив"}
{"url": "https://www.24chasa.bg/novini/article/6350558", "text": "За последните 12 часа има регистрирани около 40 труса в района на епицентъра със сила над 3 по Рихтер. Това каза сеизмологът Ирена Александрова от БАН в предаването \"Събуди се\" по Нова телевизия. Земетресението в Егейско море не е усетено у нас, защото е приблизително на 500 км от най-южните ни територии. Нямаме данни да очакваме у нас такова земетресение, допълни тя. ", "date": "2017.07.22", "title": "Сеизмолог: Не сме усетили земетресението в Егейско море заради голямата отдалеченост (Видео)"}
{"url": "https://www.24chasa.bg/novini/article/6350568", "text": "Премиерът Бойко Борисов разпореди на министъра на енергетиката Теменужка Петкова да извърши проверка по случая с непристойно поведение на служител на АЕЦ „Козлодуй“, съобщават от пресцентъра на Министерство на енергетиката. В петък е взето решение за отстраняване на Пешко Караджов от поста началник на отдел „Физическа защита“ в атомната централа заради проявено от него неприемливо поведение към служител на МВР в град Козлодуй. В интернет беше разпространен видео клип, на който се вижса как Караджов заплашва полицай, който е спрял него и спътника му за проверка. \"ще те срина със земята. От утре няма да си полицай\", заплашва Караджов. Действията се развиват в края на месец февруари тази година в рамките на служебния кабинет, но действия по отстраняване на лицето тогава не са били предприети.", "date": "2017.07.22", "title": "Шеф от АЕЦ \"Козлодуй\" отстранен заради заплахи към полицай"}
{"url": "https://www.24chasa.bg/novini/article/6349684", "text": "“Пожарникарите се придържат към завета на св. пророк Илия и затова го почитат. Той закриля всеки, който дава живота си, за да спаси живота на другите. Всяка година отслужваме водосвет на празника, благославяме всички, които се грижат за пожарната безопасност, и се молим да ги предпазва от инциденти”, казва пред “24 часа” отец Борис от столичния храм “Св. Троица”, който е точно до сградата на главната дирекцията огнеборците. На 20 юли, четвъртък, църквата отбеляза паметта на един от най-великите измежду старозаветните праведници - св. пророк Илия, а пожарникарите го почитат, защото е техен закрилник. С благословията на патриарх Неофит и тази година отец Борис благослови служителите от МВР, които се борят с пожарите. Направи го пред параклиса в двора на дирекцията, който носи името на св. пророк Илия. Той е построен за няколко месеца с доброволен труд на пожарникарите през 2000 г., а различни организации са дарили икони и църковна утвар. Това обаче не е единственият параклис, изграден от огнеборци, който носи името на светеца покровител. Такива има в Брезник и в Свищов. Служители на главната дирекция пък всяка година ходят до Атон в Света гора, където помагат на манастира за осигуряване на безопасността му. Традицията е от 2012 г., когато българските огнеборци бяха изпратени там, за да гасят голям пожар на Атон. “Посланието на св. пророк Илия както в древността, така и днес е едно - да не допускаме да се отклоняваме от правия път, да почитаме единия и истински Бог, но за съжаление, хората се отклонявали. Не допускайте някой да замъгли съзнанието ви, да ви отклони от истината, от Бог, от любовта, от мира, от спасението на нашата душа. Най-ценното за човека е да се грижи за душата си, да я спаси. Тя е Божи дар, който всеки един от нас получава”, казва отец Борис, който благослови пожарникарите в четвъртък и го прави вече повече от 20 г., дори преди да бъде построен параклисът в двора. Св. пророк Илия е потомък на Аарон от гр. Тесвия, Галатия. Живял е през IX век преди Христа по време на цар Ахав. Илия значи крепост и той се показал крепост, твърдина на вярата. Цар Ахав и царица Иезавел поставили в Самария идола на езическото божество Ваал, приканяли народа да му се покланя и преследвали служителите на истинския Бог. Затова пророк Илия с молитва заключил небето и три години и половина не валяло дъжд. Гонен, пророкът предложил на Ахав да принесат жертва на планината Кармил и на когото жертвата се запали с огън от небето, неговата вяра да се счита за истинска. Царят се съгласил. Заклали жертви. Жреците на Ваал напразно се молили, нищо не станало. А върху жертвата на пророка паднал огън от небето и я изгорил. Народът видял това и се поклонил до земята на истинския Бог. Жреците били избити. Тогава обилен дъжд напоил земята. Илия пророкувал 25 години и край р. Йордан бил грабнат на огнена колесница и жив отнесен на небето.", "date": "2017.07.22", "title": "Св. пророк  Илия закриля пожарникарите"}
{"url": "https://www.24chasa.bg/novini/article/6349351", "text": "Лятото е в разгара си, ремонтните дейности също. Всеки, който е планирал това лято да ремонтира целия си дом, една стая или просто да го освежи – вече е поставил началото с избора на материали, цветове, визия за промяна, пресметнат приблизителен бюджет. Сега си изправен пред най-голямото предизвикателство на всеки ремонт – намирането на качествени майстори. Екипът на VsichkiUslugi.bg ежедневно се сблъсква с най-различни ремонтни казуси и проблеми, както от страна на клиентите, така и от страна на майсторите. Провели сме стотици разговори и с двете страни и сме разрешили десетки проблемни ситуации. На тази база подготвихме 6 съвета, за да се избегнат проблеми в предизвикателството наречено „РЕМОНТ“. С тези съвети имаме за цел да: - Спестите нерви и разправии; - Да не превишите бюджета, който сте договорили; - Да не се налага да търсите следващ майстор, който да преправя ремонта на първия; - Да не се стига до съдебни спорове; - Да не се стига до обтегнати семейни отношения; Препоръки от близки познати:  Вече се е справил добре при вашите познати и шансът да повтори успеха си и при вас е голям, да е коректен, точен, да работи на адекватни цени; НЕГАТИВИ: Това, че веднъж се е справил добре не винаги означава, че и при вас нещата ще минат толкова гладко – може да няма достатъчно време; може да не е в кондиция; може вие да поискате ремонтни дейности, в които той да не е толкова добър; може да сте си купили материали, с които той не е работил и не познава; може самите материали да са некачествени; да ви поиска повече пари и др.  При този метод е въпрос на късмет и лична преценка да попаднете на добър майстор;  Нямате никакви гаранции, че ще получите качествен ремонт; може да се наложи да звъните многократно да обяснявате какво искате, а въпросния майстор да е зает или да не може да свърши търсения от вас ремонт; да се налага да каните майстори на огледи, като за някои от тях ще ви искат и пари. Търсене в специализирани платформи за услуги и ремонтни дейности, като VsichkiUslugi.bg    би ви дала повече гаранции – проверява изпълнителите си, като им иска документи, сертификати, снимки, препоръки от настоящи техни клиенти и колеги, декларация за лични данни (която гарантира тяхната сериозност за работа), дава възможност за оставяне на коментар на изпълнителя, за свършената работа и рейтинг, съответно можете да прочетете коментари от предишни клиенти; можете да сравните цени и оферти, срокове; ще получите оферти само от майстори, които са на разположение за търсения от вас период; ще направите запитването еднократно, за 1 минута, БЕЗПЛАТНА,; всички ремонтни дейности са събрани на едно място.  Няма 100% гаранция дори при такава платформа и въпреки всички филтри и проверки, коментари и рейтинги, до вас може да се добере някой недобросъвестен майстор или да има 5 позитивни коментара, но да съсипе ремонта точно на вашия дом; - Задължително потърсете коментари и оценки за неговата работа; - Поканете го на оглед и поговорете с него, за подхода, сроковете и цените; - Помолете го задължително да изпрати оферта по мейл или да ви донесе на хартия, с упоменати дейностите, за които сте се договорили, с цени и срокове за всяка отделна дейност, кой подсигурява материалите; - Потърсете в интернет негов сайт или професионален ФБ профил – вижте информация за опита му, реализираните обекти и потърсете снимки на завършени проекти, вижте дали има реален офис, което ще е плюс; - Сравнете цени и параметри на офертите – но не избирайте най-евтината, тя понякога е индикация за лошо качество, добрите майстори ценят труда и времето си и няма да дадат прекалено ниски цени; Не купувайте предварително материалите преди да сте избрали майстор. Един добър и опитен професионалист в ремонтите – би ви ориентирал какво точно да купите или би ви го подсигурил той. Избора на материали също е от ключово значение за качествен ремонт, защото и най-добрия майстор, с некачествени или неадекватни материали, няма да може да си свърши добре работата. Имайте предвид, че ако предвиждате по кардинални ремонти, като махане на стени, тотална смяна на цветове и мебели, настилки и мазилки – е добре да се консултирате с  , ще се предпазите от сериозни и скъпоструващи гафове. Но ако бюджетът ви не го позволява, поне се допитайте до майстора, който сте избрали. Един опитен майстор е виждал много неадекватни ремонтни решения и последствията от тях, най-вероятно е отстранявал такива. Може да ви даде функционали съвети, които в последствия биха ви спестили много ядове – от типа „ в тази стая има висока влажност, вземете си определен латекс“ или „това помещение не е подходящо за паркет, по-добре сложете плочки, повече носят на амортизация\" Най-сигурната гаранция е  , в който да се упоменат данните на майстора, дейностите, цените и сроковете, както и някакъв гаранционен период. Не подценявайте този момент. Важно е и да не давате всички пари преди започване на работата или дори по време на ремонтните дейности. Най-честата практика е да дадете 10 до 20% от договорената сума, преди започване на ремонта, 50 – 60% по време на ремонта и си оставете около 30% след приключване на ремонта, след като всичко проверите и видите, че е свършено качествено. Много е важно след приключване на ремонтната дейност да намерите вариант да оставите  , независимо дали е позитивен или негативен. Това най-лесно се случва, ако сте си намерили майстора в специализирана платформа като VsichkiUslugi.bg. Там такава функционалност е предвидена и дори ще получите напомняне да го направите, ще ви коства 2-3 минути. Ако сте го намерили по други канали – потърсете ФБ профил на дейността му, там също можете да оставите коментар и оценка. Ако няма FB профил, остава възможността да пишете в специализирани блогове и форуми. Хората избират такива варианти, най-често, когато са много разочаровани от ремонта. Знаем, че ще ви коства усилия и време, но тази обратна връзка е много важна за следващите, които ще търсят майстор, както е била за вас в началото! И не на последно място по важност –  , преди да викате майстор или дизайнер. Обсъдете всичко важно – период на започване, последователност, цветове, къде ще са децата докато тече ремонта, кой и кога ще чисти. Не забравяйте да купите тиксо, найлони, за да прикриете всичко възможно, за да се предпазят вещите ви от прах и боя. Един добре планиран, обсъден и стикован ремонт ще ви спести много нерви, семейни конфликти, зацапване и недоразумения за вкусове и очаквания.", "date": "2017.07.22", "title": "Мисия \"Безпроблемен ремонт\" - възможна ли е?\n6 съвета за \"отличен\" ремонт"}
{"url": "https://www.24chasa.bg/novini/article/6349642", "text": "Втората африканска вълна ще продължи да качва живака. Днес той ще се движи между 38 и 43 градуса, а утре между 39 и 44, съобщи синоптикът Симеон Матев от TV-MET. Той очаква нов температурен рекорд във вторник, когато живакът може да надмине най-високата температура, измерена някога у нас - 45,2 градуса през 1943 г. в Садово. Най-близо до критичния максимум досега е бил град Бойчиновци - с 45 градуса през 1916 г., и Пловдив - също с 45 градуса на 5 юли 2000 г.", "date": "2017.07.22", "title": "Преди 10 години: Африканска  вълна 2 ни опича с 45,3 градуса"}
{"url": "https://www.24chasa.bg/novini/article/6350569", "text": "Няма пострадали българи при земетресението в Бодрум, където има много наши сънародници. Това заяви пред   посланикът на България в Турция Надежда Нейнски. Предимството на Бодрум е, че курортът е изграден върху скала. Затова и няма толкова сериозни разрушения, както е на гръцкия остров Кос, обясни Нейнски. Тя разказа, че пострадалите в турския курорт са около 90 души, като повечето от тях са се наранили не заради самия трус, а заради паниката си. В дискотека например посетителите помислили, че има стрелба, защото стъклата започнали да пукат. В паниката си те бягали през прозорците и са се изпонарязали, каза посланикът. Експертите в Турция обяснили, че вероятно е щяло да има още жертви, ако последвалата земетресението приливна вълна е била през деня, тъй като в морето има много лодки. Нейнски посъветва хората да внимават, ако отиват на почивка в Бодрум, защото има вторични трусове. В момента много хора напускат курорта, но ситуацията се успокоява, добави тя.", "date": "2017.07.22", "title": "Надежда Нейнски: В Бодрум има много българи, но няма пострадали от земетресението"}
