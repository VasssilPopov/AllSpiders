{"url": "https://www.24chasa.bg/novini/article/6325062", "text": "  - Срещата продължи 136 вместо 35 мин, между двамата имало “позитивна алхимия” - Белият дом отрича, че американецът е приел уверенията на руснака за ненамеса в изборите Мелания Тръмп била изпратена да прекъсне срещата между съпруга си Доналд Тръмп и руския президент Владимир Путин на Г-20 в Хамбург, но не постигнала успех. Дискусиите продължиха 4 пъти над предвиденото - вместо 35 мин - цели 136. Това предизвика закъснения в останалите срещи на двамата държавни глави, както и забавяне на началото на концерта, на който в петък вечер бяха поканени лидерите от групата на най-могъщите държави в света. Наложило се Путин да се извинява на японския премиер Шиндзо Абе за голямото забавяне на техния двустранен разговор. Когато разговорите се проточили прекалено, Мелания била помолена деликатно да прекъсне дискусиите. “Трябваше на няколко пъти да напомням на президента (за изминалото време). Хора надникваха в стаята. По едно време даже изпратиха първата дама в опит да ни изкарат оттам. Обаче не се получи. След като тя дойде да ни види, продължихме още един час. Така че тя очевидно не успя”, разказа държавният секретар Рукс Тилърсън. След срещата обаче Мелания Тръмп също успя да поговори доста дълго със стопанина на Кремъл, тъй като седеше до него на официалната вечеря. Путин първи разкри какви са били темите на разговорите. Той посочи, че са обсъждали постигане на примирие в Сирия, кризата в Украйна, борбата с тероризма и киберсигурността. Конкретният резултат от разговорите бе постигнатата договорка за примирие в Югозападна Сирия Оръжията там трябва да замлъкнат днес по обяд местно време. Пред Тереза Мей Тръмп определил срещата си с руския лидер като страхотна. Държавният секретар Рекс Тилърсън я нараче много конструктивна. Според него между двамата имало “позитивна алхимия”. Единственият бемол бе свързан с предполагаемата руска намеса в президентските избори в САЩ. Пред репортери Тилърсън съобщи, че Тръмп е изразил загриженост пред Путин във връзка с евентуалната руска намеса в изборите през миналата година. По думите му американският президент е повдигнал “повече от един път” този въпрос пред Путин, но той отричал за руска намеса и поискал доказателства за нея. Руският министър на външните работи Сергей Лавров каза, че Тръмп е приел уверенията на руския си колега, че Русия не се е намесила в изборите в САЩ. Няма такова нещо, отсече обаче Белият дом. Междувременно агенциите разпространиха заключителната декларация на Г-20. В нея всички държави от групата без САЩ потвърждават своя ангажимент към Парижкото споразумение за климата. По-рано тази година американският президент изтегли страната си от договора за ограничаване на глобалното затопляне. Страните от Г-20 призовават за борба срещу протекционизма и насърчаване на свободната търговия. Все пак комюникето взема предвид възраженията на САЩ и по-конкретно национал ориентираната икономическа политика на Тръмп, за да може текстът да бъде одобрен. Г-20 признава “ролята на легитимните защитни инструменти в търговията”. С президента Тръмп успяхме да установим лични отношения, заяви на пресконференция след приключването на форума на Г-20 руският президент Владимир Путин. Според него колегата му от САЩ анализира и реагира бързо и при личен контакт се отличава много от телевизионния образ. Путин още веднъж бе категоричен, че Русия не се е месила в изборите за президент на САЩ. Той посочи, че страната му няма намерения да се меси в германските избори през есента, каквито твърдения се появиха. Според него интересите на руския и украинския народ съвпадат, но няма съвпадение с интересите на сегашното ръководство в Киев.  Самолетът, с който руският президент Владимир Путин е пътувал за срещата на Г-20 в Хамбург, е направил отклонение от около 500 км, за да избегне прелитането над Полша и трите бивши съветски републики на Балтийско море Естония, Латвия и Литва. Това сочат данни от системите за проследяване на гражданските полети, предаде Ройтерс. Според уебсайта FlightRadar24 руският правителствен самолет не е следвал пряк курс от Москва до Хамбург през въздушното пространство на Беларус и Полша. Вместо това машината е летяла над Балтийско море, преминавайки по пътя си над Финландия и Швеция, преди да навлезе във въздушното пространство на Дания и Германия. Говорителят на Кремъл Дмитрий Песков заотказа да коментира случая, като се ограничи да каже, че сигурността на президента е от първостепенно значение. Руският президент многократно е летял над държави от източния флаг на НАТО. Не е ясно защо сега е бил избран толкова обиколен път до Германия, отбелязва Ройтерс.  Тригодишният син на канадския премиер Джъстин Трюдо - Адриан, се превърна в медийна звезда на срещата на върха на Г-20 в Хамбург, предаде ДПА. 3-годишното момченце се появи с майка си Софи Грегоар на разходката с корабче в пристанището на северния германски град, организирана за половинките на лидерите, докато те дискутират световните проблеми. Малкият Адриан се нацупил, когато групата, ръководена от съпруга на германската канцлерка Ангела Меркел, Йоахим Зауер, тръгнала да слиза от плавателния съд при разходката по река Елба. В менюто на ресторанта, в който обядвали, имало рибни пръчици от треска, каквито децата на неговата възраст обикновено много обичат. Появата на Адриан на политическо събитие на такова равнище накара някои анализатори да се питат дали не се създава канадска династия - бащата на Джъстин Трюдо, Пиер Трюдо, е бил два пъти премиер на страната и също го водил на важни срещи. ", "date": "08.07.2017 21:33", "title": "Пратили Мелания да прекъсне Тръмп и Путин. Безуспешно (обзор)"}
{"url": "https://www.24chasa.bg/novini/article/6324945", "text": "Споразумението за свободна търговия между ЕС и Канада (СЕТА) ще започне да се прилага \"временно\" от 21 септември. Това обявиха днес двете страни по споразумението в общо комюнике, предаде БТА. Председателят на Европейската комисия Жан-Клод Юнкер и премиерът на Канада Джъстин Трюдо, които участваха във форума на Г-20 в Хамбург, са се споразумели за тази дата в очакване СЕТА да влезе изцяло в сила, след като парламентите на всички страни членки на ЕС гласуват текста, уточни АФП.", "date": "08.07.2017 17:29", "title": "Споразумението СЕТА започва да се прилага временно от 21 септември"}
{"url": "https://www.24chasa.bg/novini/article/6324958", "text": "Незанулен климатик е най-вероятната причина за смъртта на 25-годишния Хюсеин Юсуф от село Дъскотна, който  Случаят потресе бригадата на строителя, която прекрати работа за оглед от следовател и експерти по безопасността. На място пристигна министърът на регионалното развитие Николай Нанков и кметът на Бургас Димитър Николов. Загиналият работник издъхнал  на място, въпреки че не е паднал от голяма височина. Полетял от 2 метра, но при удара си глътнал езика.  \"Ще проверим дали са спазени всички мерки и инструкции за безопасност\", заяви кметът Димитър Николов.  Министър Нанков коментира, че нищо не може да каже предварително, докато компетентните органи не излязат със заключение. \"Това е все едно готварската печка вкъщи да ви направи късо съединение\", каза министърът. Работниците от бригадата на Юсуф са потресени, за тях случилото се е голяма трагедия, освен че бил добър човек, 25-годишният мъж скоро щял да става и баща за втори път. ", "date": "08.07.2017 18:07", "title": "Незанулен климатик убил работника на скелето в Бургас"}
{"url": "https://www.24chasa.bg/novini/article/6324973", "text": "Германският канцлер Ангела Меркел заяви, че разговорите с президента на Турция Реджеп Тайип Ердоган са откроили дълбоките разногласия между Берлин и Анкара, съобщи БТА. Меркел каза това на пресконференция днес след приключването на двудневната среща на върха на Г-20 в Хамбург. Канцлерът изтъкна междувременно приноса на Турция на срещата на Г-20. \"Искам да кажа, че Турция и лично Ердоган взимаха активно участие в хода на цялата среща. Оценихме усилията, които Турция полага по въпроса за бежанците, миграцията\", каза тя. Меркел обаче подчерта, че по въпроса за арестите в Турция и турската военновъздушна база Инджирлик различията между двете страни остават, посочва турският новинарски сайн Сон дакика. \"Двустранните разговори показаха, че имаме дълбоки разногласия\", посочи тя.", "date": "08.07.2017 18:24", "title": "Меркел: Дълбоките различия между Берлин и Анкара се запазват"}
{"url": "https://www.24chasa.bg/novini/article/6324976", "text": "Зрелищна катастрофа между два леки автомобила на кръстовище в Поморие стресна цял квартал в морския град. За щастие въпреки сериозния удар е постарал само водачът на едната кола и в момента на място медици му оказват първа помощ. Сблъсъкът е станал на кръстовището за Музея на солта в Поморие заради неспазено предимство. \"Хонда\" не е изчакала на знак \"стоп\" и е била ударена от друга лека кола. От силния сблъсък хондата се преобърнала по капак. На мястото се събраха над 20 души които коментираха, че на това кръстовище много често стават катастрофи, защото не е регулирано със светлинна сигнализация. \"От 2 години пишем до общината да монтират един светофар, така проблемът ще бъде решен, но нищо не се прави\", сподели помориец.", "date": "08.07.2017 18:31", "title": "Зрелищна катастрофа стресна поморийци, един мъж ранен (Снимки)"}
{"url": "https://www.24chasa.bg/novini/article/6324949", "text": "Френският президент Еманюел Макрон обяви днес, че ще бъде домакин на световна среща на върха за климата на 12 декември в Париж, предаде БТА. Той съобщи новината на пресконференцията след края на срещата на върха на Г-20 в Хамбург. Климатичният форум в Париж ще се състои точно две години след като международното споразумение за ограничаване на глобалното затопляне бе прието на конференция във френската столица, отбеляза Макрон. Той обясни, че на срещата ще бъдат обсъдени по-нататъшни действия по въпроса за климата, по-конкретно на финансовия фронт. Целта ще бъде да бъде мобилизирано държавно и частно финансиране за проектите, включени в Парижкото споразумение, уточни френският президент.                                                                                                                                                                                                                                                                            ", "date": "08.07.2017 18:37", "title": "Макрон обяви среща на върха за\nклимата на 12 декември (Обновена)"}
{"url": "https://www.24chasa.bg/novini/article/6324987", "text": "Въоръжените българи са колкото 8 армии от по 27 000 души. Общо над 210 хил. души у нас имат разрешително за оръжие, сочи статистиката на Служба \"Контрол на общоопасните средства\" към МВР, пише  На практика обаче патлаците на българите са три пъти повече. \"Много от собствениците им са ловци и имат по 5 до 10 пушки\" уточниха от КОС. Най-много българи - около 110 хил. души са обявили, че се нуждаят от оръжие за лична охрана. Още над 90 000 лица са поискали да имат ловно оръжие. Към 6000 души имат патлаци с колекционерска стойност или за спорт. Само в София близо 40 000 души имат в домовете си метални каси, където съхраняват огнестрелните оръжия. Тези, които са взели разрешителните си от 9-о районно, което обслужва главно ж.к.\"Люлин\", са рекордьори по брой пушкала.", "date": "08.07.2017 18:46", "title": "Въоръжените българи колкото 8 армии, жителите на \"Люлин\" с най-много пушкала"}
{"url": "https://www.24chasa.bg/novini/article/6325019", "text": "Проблеми със заключването на автомобилите и гаражните врати, смущения в СОТ-а и мобилните комуникации – от това се оплакаха жители на столичния квартал „Гео Милев”, съобщи bTV. Наложи се да се намеси Комисията за регулиране на съобщениятa, която даде категорично становище: за смущенията не е виновен сигналът на мобилните оператори. Измерванията, които са оневинили мобилните клетки, са открили истинската причина – електроника, монтирана в стоматологичен кабинет наблизо.", "date": "08.07.2017 19:02", "title": "Странни смущения в електрониката озадачиха столичният квартал \"Гео Милев\""}
{"url": "https://www.24chasa.bg/novini/article/6325034", "text": "Людмила Людмилова е майка на момиче, който е преборило анорексията – болестта на ума, който заповядва на тялото да не се храни, съобщава Людмилова е учителка и директор на професионалната гимназия в Дряново. Дъщеря й вече е на 20 години, а за проблема – манията по това да си слаб с цената на отказващи органи, установили, когато момичето било в 8 клас. Първоначално семейството приело диетите на ученичката като нещо нормално дори хубаво. Включили се и майка й и бар й. Но храненето се превърнало в мания за момичета – тя искала да контролира дори храненето на домашните любимци. До тези проблеми се стига, защото децата са жестоки и когато си дебел, не си човек, споделя майката. Дъщерята на Людмила е била пълно дете. Момичето е здраво, постигнало е търсеният баланс в храненето. Битката не е приключила и няма да приключи, смята Людмила Людмилова.", "date": "08.07.2017 19:06", "title": "Майка на момиче, преборило анорексия: Битката никога няма да приключи"}
{"url": "https://www.24chasa.bg/novini/article/6325057", "text": "Временната комисия за проучване изпълнението на процедурата по избор на нов тип боен самолет ще се занимава основно с това всичко по избора да бъде напълно прозрачно и да се вземе възможно най-доброто решение за България. Това коментира в \"Ексклузивно\" депутатът от ГЕРБ и член на комисията Маноил Манев. Цялата процедура по избора на нов изтребител за военновъздушните сили трябва да бъде ясна и да се избере машината, която ще донесе най-много позитиви за страната ни. Именно това е и целта на временната комисия за проучване на изпълнението на процедурата по избор на нов изтребител, коментира депутатът от ГЕРБ Маноил Манев. “Няма значение марката самолет. Нас ни вълнува това - ясна процедура, правилно и добре похарчени пари на българските данъкоплатци и сигурност за държавата България в бъдеще. Ако това е важното - да правим по-бързо комисията да работи, да приключва, да казва, че така е правилно да се прави, всичко което е направено е добре, да финализираме нещата и да си купим тази сигурност, която ни трябва. А тя наистина ни трябва”, твърди Манев. За момента няма официално решение кои ще бъдат изслушани в комисията, а всяко искане ще се подлага на гласуване. Депутатът е категоричен, че на въпросите на народните представители трябва да отговори всеки, който е свързан с процедурата по избор на нов изтребител до момента. “Нека не го разглеждаме в плоскостта, че търсим някакви грешки. Напротив! Просто тази комисия, която е създадена от представители на всички парламентарни групи, след своето становище накрая ще успокои българските граждани, че техните пари се харчат за нещо правилно и нормално”, добавя Манев. Според Манев е много важно политическото говорене по темата с новия изтребител да престане и изборът да се коментира от експерти. Той е категоричен още, че изказванията като това на президента Радев, че Народното събрание се превръща в трибунал са недопустими. Маноил Манев - член на Временната комисия за проучване изпълнението на процедурата по избор на нов тип боен самолет: “Той не нарече комисията \"трибунал\". Той нарече българския парламент \"трибунал\", а това вече е опасен политически изказ. Лично за мен говоря. Не можеш да се обръщаш към парламента на една парламентарна република с думите \"трибунал\". И то към парламент, състава на който е толкова уравновесен като брой депутати, че няма как да става дума за какъвто и да е натиск от една или друга политическа страна.” Относно идеята за единна европейска армия или система за сигурност, Манев смята, че това е следващата крачка след общата валута и свободното пътуване в рамките на Съюза.", "date": "08.07.2017 19:29", "title": "Комисията за новия изтребител иска решението да е прозрачно"}
{"url": "https://www.24chasa.bg/novini/article/6325061", "text": "МВР изготви чисто нова наредба, която променя правилата, по които се взимат кръвни проби, съобщи   В този документ за първи път се регламентира използването на т.нар. доказателствен анализатор за алкохол или на жаргон – „големия дрегер” „Алкотест 7110” е чисто устройство, на което пияните шофьори ще се тестват за алкохол. Точността му е почти колкото на кръвна проба. При проверка или при катастрофа шофьорът ще се тества на пътя с обичайните дрегери, но след това ще