{"url": "https://www.24chasa.bg/novini/article/6359946", "text": "Божидар Колев /31 г./, който нападна две жени в Несебър, е приет по спешност в психиатрично заведение. Това съобщиха от пресслужбата на Районния съд в Бургас. По-късно днес районни магистрати ще заседават по делото срещу Колев. Според дежурен психиатър, диагнозата на Колев е \"параноидна шизофрения\". Заболяването му е от 2013 година, като се е отключило след употребата на наркотични вещества. Тогава е скочил отвисоко, тъй като е чувал гласове, които го командвали. Същата година Колев е ударил чужденец с камък по главата, като е бил чисто гол. През 2014 година Колев е скочил от четвъртия етаж, тъй като гласовете му казвали, че е безсмъртен, предаде БТА. Според медицинското заключение, Божидар Колев е опасен както за себе си, така и за околните. Преди време е имал физическа разправа със своята майка. В психиатричното заведение е приет с порезна рана на главата. Божидар Колев мислил, че има имплантиран чип, който го командва какво да прави.", "date": "27.07.2017 10:34", "title": "Божидар от Несебър, нападнал две жени, е приет в психиатрия"}
{"url": "https://www.24chasa.bg/novini/article/6359848", "text": "Трима души бяха убити, а четирима ранени от мъж с нож в Централен Китай, предаде БТА. 40-годишният Ван Сиан атакувал с нож първо колегите си от офиса, в който работел в китайския град Вухан. До нападението се стигнало след спор. После нападателят напуснал офиса и с кола отишъл на друго място в града, където нападнал случайни минувачи, преди да бъде прострелян от полицията. Не се уточнява в какво състояние е той. В Китай притежанието на огнестрелни оръжия от частни лица е забранено. Ето защо при подобни нападения най-често нападателите използват ножове или самоделни взривни устройства. Подобни нападения като днешното зачестиха в страната, като се смята, че те се дължат отчасти на пропуските при диагностициране на хора с психически заболявания и на стреса, предизвикан от бързите социални и икономически промени.", "date": "27.07.2017 09:09", "title": "Трима убити и четирима ранени при нападение с нож в Китай"}
{"url": "https://www.24chasa.bg/novini/article/6359870", "text": "„Извършителят на убийството на бизнесмен в Пловдив не е заловен”, каза пред  гл. комисар Христо Терзийски, директор на ГД \"Национална полиция\". Той допълни, че не са установили финансови взаимоотношения с партньори, които биха довели до смъртта му. „Не изключваме възможността да е възникнал конфликт в парка, докато е разхождал кучето си и това да е довело до фаталния инцидент”, заяви той и добави, че кучето е било намерено вързано до стопанина си. „Като мотиви не сме изключили нищо, но не установяваме сериозни финансови взаимоотношения с негови партньори и близки, които да са довели до смъртта му. Не установяваме и интимни отношения, които може да се повод за отмъщение. Не изключваме версията, при която да е възникнало инцидентно спречкване“, обясни гл. комисар Терзийски. \"Предприемаме всички действия за разкриването на извършителите на такива престъпления, не винаги можем да се справим за 48 часа. Понякога са ни необходими месеци и дори години. Пример е убийството на Георги в Борисовата градина в София. Всички знаят колко време ни отне, за да съберем достатъчно доказателства, но разкрихме извършителя\", допълни той. Относно нападението на журналиста Иво Никодимов Терзийски заяви, че положителното при този случай е, че едно от лицата може да бъде разпознато. „Нападението е хулиганска проява, която няма нищо общо с работата му. Не изключваме и версията за грабеж”, каза главният комисар.", "date": "27.07.2017 09:14", "title": "Гл. комисар Христо Терзийски: Кучето на убития е намерено вързано до него (Видео)"}
{"url": "https://www.24chasa.bg/novini/article/6359880", "text": "Хуманитарната ситуация в сирийския град Ракка се влошава. При въздушни атаки на коалицията, оглавявана от САЩ, и при сблъсъци на сушата само през юни там са загинали най-малко 173 души. Това се казва в доклад на генералния секретар на ООН Антониу Гутериш, изпратен до Съвета за сигурност и публикуван в сряда, предаде БТА. Днес се очаква докладът на генералния секретар, посветен на хуманитарната ситуация в Сирия да бъде обсъден в съвета за сигурност на ООН. Гутериш изтъква, че \"остра нужда\" от хуманитарна помощ имат около 13,5 милиона души в страната, включително 6,3 милиона вътрешни бежанци. По оценки на ООН 3,9 милиона души живеят в труднодостъпни сирийски райони, а още 540 000 - в 11 обсадени зони. Според доклада през юни ООН е доставила помощи на 202 000 сирийци - под една четвърт от предвиденото в плана за хуманитарно съдействие.", "date": "27.07.2017 09:27", "title": "ООН: Над 170 души са загинали през юни в Ракка от бойни действия и въздушни атаки"}
{"url": "https://www.24chasa.bg/novini/article/6359883", "text": "Пиян шофьор укривал наркотици под регистрационната табела на автомобила си, съобщиха от Областната дирекция на МВР – Бургас. Вчера около 19.30 часа служители от бургаската жандармерия, пътуващи със служебен автомобил за Несебър, непосредствено след кръговото кръстовище на изхода на Бургас, са изпреварени от дясната страна и засечени от лек автомобил „Мерцедес CLS 63”, с бургаска регистрация, като констатирали, че водачът му шофира рисково, създавайки предпоставки за ПТП. Автомобилът е спрян на около 100 метра от разклона за Каблешково, посредством използване на звуков и светлинен сигнал. Установена е самоличността на водача – това е 34-годишният с инициали А.И. от Бургас, който шофирал след употреба на алкохол с концентрация 1,03 промила. На водача е съставен акт, като са свалени регистрационните табели на „Мерцедеса”. При демонтажа на задната регистрационна табела, под нея са открити две полиетиленови пликчета, съдържащо едното – жълто кристалообразно вещество (метамфетамин), а второто – бяло прахообразно вещество, чийто точен състав е в процес на изясняване. А.И. е тестван за употреба на наркотични вещества, ката апарата отчел положителен резултат за употреба на кокаин и метаамфетамин. Задържан е за срок до 24 часа със заповед за задържане. По случая е образувано бързо полицейско производство.", "date": "27.07.2017 09:38", "title": "Пиян шофьор укривал наркотици под регистрационната табела на автомобила си"}
{"url": "https://www.24chasa.bg/novini/article/6359886", "text": "Турското външно министерство извършва назначения на 30 нови посланици на страната по света, съобщава БТА. За нов посланик в София е определен Хасан Улусой, информира \"Хюриет дейли нюз\". Той е сред 16-имата дипломати в списък от общо 30 посланици, които до вчера са били уведомени за новите назначения, уточнява изданието. Сюлейман Гьокче, досегашният посланик в София, ще бъде назначен в Гватемала. Друго име в списъка е това на Мерве Кавакчъ, която стана известна с това, че през 1999 г. бе изгонена от парламентарната зала и не й бе позволено да положи клетва като депутатка от Партията на добродетелта заради това, че носи забрадка. Сега Кавакчъ става посланик на Република Турция в Куала Лумпур, Малайзия, пише в. \"Тюркие\". Това става възможно, след като бе възстановено отнетото й турско гражданство. За посланик в Токио ще бъде назначен Мурат Мерджан, бивш депутат и един от основателите на управляващата Партия на справедливостта и развитието, а за постоянен представител на ООН във Виена - Ахмет Мухтар Гюн. С нови турски посланици ще се сдобият също Швеция, Белгия, Унгария и други страни по света.", "date": "27.07.2017 09:43", "title": "Нови назначения на посланици на Турция, включително в София"}
{"url": "https://www.24chasa.bg/novini/article/6359894", "text": "Скандал се разгоря в парламента заради доклада на временната комисия за проучване на НДК. Според приетата вчера програма на парламента той трябваше да се гледа като втора точка днес. Изненадващо обаче председателят на НС Димитър Главчев предложи 3 нови точки за днес, след които промените в Закона за съдебната власт и декларация за Македония. Така докладът за НДК остана като пета точка за деня, което бе изтълкувано от БСП като опит приемането му да бъде отложено въобще, защото днес няма да остане време за него, утре има други точки по програма, а от другата седмица депутатите са във ваканция. След няколко инфарктни гласувания, в които решаващ бе буквално 1 глас, червените успяха да обърнат вота в своя полза и да запишат докладът да се гледа като точка 3 по-късно днес.", "date": "27.07.2017 09:43", "title": "Докладът за НДК влезе в парламента след скандал"}
{"url": "https://www.24chasa.bg/novini/article/6359908", "text": "Пожар бушува в район на Агиос Андреас на гръцкия остров Закинтос в Йонийско море, предаде гръцката телевизия ЕРТ, цитира БТА. Причината за огъня е неизвестна. Гасенето му е затруднено от силния вятър. Пламъците не застрашават къщи и са далеч от намиращо се наблизо село.                                                                                                                                                                                                                                                                                                                       ", "date": "27.07.2017 09:55", "title": "Пожар бушува на остров Закинтос"}
{"url": "https://www.24chasa.bg/novini/article/6359916", "text": ", остава под наблюдение във ВМА. Състоянието му е добро, предаде  . Едно от лицата, които биха журналиста, може да бъде разпознато. Това стана ясно по-рано днес от гл. комисар Христо Терзийски. Той допълни, че: \"Нападението е хулиганска проява, която няма нищо общо с работата му. Не изключваме и версията за грабеж\".                                                                                                                                                                                                                                                                                                                       ", "date": "27.07.2017 10:04", "title": "Иво Никодимов остава под наблюдение във ВМА"}
{"url": "https://www.24chasa.bg/novini/article/6359920", "text": "Пет човека загинаха в резултат на инцидент с лодка, превозваща туристи в Сиамския залив на юг от Тайланд. Местните спасителите са получили сигнал за бедствие късно вечерта в сряда, предаде  . Заради силното вълнение на морето край провинция Чумфон, вълните са преобърнали лодката и тя е захлупила всичките 16 туристи, намиращи се на нея. По данни на местните спасители всичките са граждани на Тайланд, които са решили да се гмуркат въпреки лошото време.", "date": "27.07.2017 10:15", "title": "Петима загинаха в Тайланд, след като туристическа лодка се обърна"}
{"url": "https://www.24chasa.bg/novini/article/6359921", "text": "Ямболски окръжен съд наложи наказание от 8 години лишаване от свобода и глоба от 190 000 лв. за контрабанда на хероин за над 1,4 млн. лв., съобщиха от съдебната институция, предаде БТА. Присъдата е наложена на 57-годишен мъж от Кюстендил, който се е признал за виновен като подбудител и помагач за пренасянето през ГКПП \"Лесово\" на 15,7 кг хероин на 10 ноември 2015 г. Наркотикът е бил скрит в 32 пакета в метанови бутилки, но митничарите установили, че те нямат връзка с метановата уредба и ги отворили. Съдът отне в полза на държавата лекия автомобил, с който е извършено престъплението.", "date": "27.07.2017 10:17", "title": "Осъдиха мъж на 8 г. затвор за контрабанда на хероин за над 1,4 млн. лв. от Кюстендил"}
{"url": "https://www.24chasa.bg/novini/article/6359892", "text": "\"Да наричаш народа си \"мързеливци\", \" търтеи\" и \"изхранване хрантутници\" е обидно. Да твърдиш, че синдикатите са вредни, вече е опасно. Такова нещо си позволявал Хитлер\" каза я ефира на   президентът на КТ \"Подкрепа\" Димитър Манолов. \"В този смисъл ние се обърнахме към различни институции, включително към международни работодателски огранизаци, уведомихме и заместник-председателя на европейската комисия, защото това са опасни неща\", допълни Манолов. По-рано синдикатите се оплакаха на европейски институции от \"агресивното поведение\" на работодателите, които отвърнаха с искане за намаляване на минималната заплата и премахването на клас \"Прослужено време\". \"Те вчера приключиха, простреляха се в крака ритуално\", така Манолов коментира подадената молба в комисията по дискриминация от работодателите заради наличието на заплащане клас \"Послужено време\". \"Всеки, който поне малко разбира знае какъв ще бъде резултатът от това дело\", казва Манолов.", "date": "27.07.2017 10:23", "title": "Президентът на КТ \"Подкрепя\": Опасно е да твърдиш, че синдикатите са вредни"}
{"url": "https://www.24chasa.bg/novini/article/6359927", "text": "1000 лева глоба и 3 месеца без книжка за шофиране в аварийната лента по магистралата. Това прие на първо четене Транспортната комисия в Народното събрание. По предложение на БСП депутатите от Транспортната комисия приеха наказанието за движение в аварийната лента да се приравни с наказанието за шофиране в насрещното платно, предаде  . По сегашния закон няма изрично упомената подобна глоба, коментира началникът на КАТ Бойко Рановски. \"Подкрепяме така предложените текстове, защото в момента нямаме изрична санкция за нарушител, който се движи в лентата за принудително спиране или спира без да има основание. В момента има един общ текст за неправилно движение по пътното платно, за което глобата е 20 лева или ако е с опасност е от 20 до 100 лева\", обясни той. Според Рановски шофирането в лентата за принудително спиране е нарушение, равносилно на карането в насрещното платно, тъй като заради движение в аварийната лента са се случвали много тежки произшествия.", "date": "27.07.2017 10:24", "title": "1000 лева глоба и 3 месеца без книжка за шофиране в аварийната лента"}
{"url": "https://www.24chasa.bg/novini/article/6359772", "text": "Един човек е загинал, а седем са ранени при инцидент на въртележка на откриването на панаир в американския щат Охайо, предаде Асошиейтед прес, като се позова на пожарната служба. Видеозапис на свидетел показва как атракционът, наречен Fire Ball, се люлее напред и назад като махало и се върти във въздуха, след което се удря в нещо и част от въртележката се откъсва, хвърляйки возещите се на земята, цитира БТА. Петима от пострадалите са в критично състояние, а двама са в стабилно в местни болници. Губернаторът на Охайо Джон Кейсик заяви, че е \"ужасно натъжен от инцидента, от загубата на човешки живот и нараняването на хора на панаира на Охайо\". Кейсик е разпоредил пълно разследване на случилото се и затваряне на всички атракциони, докато не бъдат проведени допълнителни проверки на сигурността. Панаирът продължава до 6 август.", "date": "27.07.2017 07:55", "title": "Един загина и седем са ранени при инцидент на въртележка на панаир в САЩ"}
{"url": "https://www.24chasa.bg/novini/article/6359785", "text": "Полицията продължава да издирва виновните за показния разстрел в Пловдив , съобщи  . \"И към момента полицията не е намерила оръжието, с което в Пловдив вчера сутринта беше застрелян бизнесменът Данаил Божилов\", каза шефът на ОДМВР в града Атанас Илков. Полицията не изключва стрелбата да е в резултат на случаен конфликт на място Неизвестни остават и нападателите над нотариус Валентина Механджийска и дъщеря в София. Продължава търсенето и на нападателите над журналиста Иво Никодимов.", "date": "27.07.2017 08:01", "title": "Все още издирват убиеца на пловдивския бизнесмен Данаил Божилов (Обновена)"}
{"url": "https://www.24chasa.bg/novini/article/6359766", "text": "Великобритания налага пълна забрана за дизелови и бензинови автомобили, предаде  . Правилото ще влезе в сила след 23 години. За този период от време всички автомобили на пазара в страната, трябва да бъдат само електрически. Хората, притежаващи бензинови и дизелови превозни средства ще имат 10 години да ги спрат окончателно от движение.", "date": "27.07.2017 08:08", "title": "Великобритания забранява бензиновите и дизеловите автомобили"}
{"url": "https://www.24chasa.bg/novini/article/6359769", "text": "\"В \"Младост\" имаше няколко случая. Това, което се случва там е, че се очаква при промяната при устройствения план зелените площи да бъдат защитени. Някои от проектите, които в момента са спрени са с обществена значимост. Там където, могат да бъдат спасени терени, трябва да бъдат спасени и то като се предоставят други такива на собствениците\", заяви пред   председателят на Столичния общински съвет Елен Герджиков. \"Младост\" е един район, а визията за развитието на София третира целия град\". \"Софийска община е в готовност да завърши ремонта на бул.\"България\". Нужни са конкретни мерки за подобряване на сигурността. Те са свързани и с Българското председателствто на Съвета на ЕС, и с очакванията на хората. Всички нови автобуси, които се купуват, са оборудвани с видеонаблюдение\", обясни той. \"Ще имаме и велоалея в рамките на бул.\"Дондуков\", допълни Герджиков, \"а нови райони, които ще бъдат включени в зелената зона, са \"Лозенец\" и \"Средец\".", "date": "27.07.2017 07:42", "title": "Елен Герджиков: Всички нови автобуси, които се купуват, са с видеонаблюдение"}
{"url": "https://www.24chasa.bg/novini/article/6359752", "text": "Причините за протеста са етническите конфликти в страната. Той е продължение на множество демонстрации, които се състояха през последните седмици в различни градове. Организаторите твърдят, че държавната политика толерирала битовата престъпност и настояват за спешни мерки от страна на властта. В социалните мрежи върви и призив за подкрепа на протеста, предаде  .", "date": "27.07.2017 07:44", "title": "Протест пред парламента"}
{"url": "https://www.24chasa.bg/novini/article/6359767", "text": "Патриарх Неофит и духовници ще посрещнат в 9.20 ч. в храма \"Свети Седмочисленици\" ценна светиня - главата на св. вмчк и целител Пантелеймон, един от най-почитаните светци в православния свят, както и копие на чудотворната атонска икона на св. Пантелеймон. Това съобщиха от отдел \"Връзки с обществеността\" при Светия синод на Българската православна църква. В този ден честваме паметта на св. Пантелеймон, но по традиция на 27 юли, когато е успението на свети Климент Охридски, Църквата е отредила да се чества и паметта на седемте славянски просветители Кирил и Методий, Климент, Наум, Сава, Горазд и Ангеларий. За всеки един от тях в църковния календар има отделен празник, но в този ден те се празнуват заедно. По повод празника на столичния храм \"Св. Седмочисленици\" в него ще бъде отслужена съборна света литургия. Светините ще останат в храма за поклонение до 9.00 ч. на 29 юли. На 29 юли в 9.20 ч. те ще бъдат посрещнати в митрополитския храм \"Св. Неделя\". Ще останат за поклонение в храма през цялата нощ - до 9.30 ч. на 31 юли. На 31 юли мощите ще бъдат посрещнати в Руския храм-подворие \"Св. Николай\" в София. На 1 август ще отпътуват за Враца, за духовно укрепване на вярващите във Врачанска епархия. Там ще останат до обедните часове на следващия ден, когато ще отпътуват обратно към Света гора. Св. Панталеймон е лекар, който след като приел християнско кръщение, получил дара на чудотворството, а след мъченическата му смърт по неговото застъпничество стават много изцерения, както от физически, така и от душевни болести и страдания. Частици от мощите на св. Пантелеймон - Лечителя се съхраняват в много християнски църкви и манастири по света, но най-голяма част от мощите се намира на Света гора, Атон. Главата на светеца се пази в едноименния Светогорски манастир \"Свети Пантелеймон\", откъдето атонски монаси вчера донесоха светинята в България. Заедно със светите мощи пристигна и копие на чудотворната икона на св. Пантелеймон, която се съхранява в манастира \"Ксенофонт\" на Света гора. Братството на манастира дарява тази икона на храм \"Св. Пантелеймон\", който се намира на територията на дома за възрастни хора с деменция в столичния квартал \"Княжево\".", "date": "27.07.2017 07:51", "title": "Патриарх Неофит посреща мощите на св. Пантелеймон"}
{"url": "https://www.24chasa.bg/novini/article/6359793", "text": "Пожар избухна в петзвезден хотел в истанбулския квартал Байрампаша, съобщава турската частна телевизия НТВ, цитира БТА. Огънят е пламнал в помещението, където се намира генераторът, и бързо се е разраснал. Гостите на хотела са били евакуирани. На мястото са били изпратени пожарни екипи, които са успели да потушат огъня.", "date": "27.07.2017 08:12", "title": "Пожар в петзвезден хотел в Истанбул"}
{"url": "https://www.24chasa.bg/novini/article/6359809", "text": "5 км е опашката от тежкотоварни автомобили при ГКПП „Капитан Андреево“. Това съобщиха от пресцентъра на ГД „Гранична полиция“. Информацията за трафика на граничните контролно-пропускателни пунктове е към 6.00 часа. На българо-румънската граница на ГКПП \"Дунав мост 1\" и ГКПП \"Дунав мост 2\" има по 2 км колони от товарни автомобили на изход. На българо-сръбската граница на ГКПП \"Калотина\" трафикът е интензивен на вход за леки автомобили. На българо-гръцката граница на ГКПП \"Кулата\" трафикът е интензивен от товарни автомобили на изход. На българо-македонската граница трафикът е нормален на всички ГКПП. От 9.00 часа до 11.00 часа през ГКПП \"Дунав мост 2\" движението на всички видове превозни средства ще бъде временно преустановено поради техническа профилактика на мостовото съоръжение. Фериботът Оряхово - Бекет работи само в светлата част от деня поради ниско ниво на река Дунав.", "date": "27.07.2017 08:32", "title": "5 км опашка от тирове при ГКПП „Капитан Андреево“"}
{"url": "https://www.24chasa.bg/novini/article/6359805", "text": "Местната власт да има повече правомощия за контрол над курортите. Сега са страничен наблюдател и само могат да предадат информация за шума на РЗИ. Това призова кметът на Бургас Димитър Николов пред  . Приключване на проектите в инфраструктурата и разширяване на Бургас с нови квартали - такава цел си поставя той.                                                                                                                                                                                                                                                                                                                       ", "date": "27.07.2017 08:36", "title": "Кметът на Бургас: Повече правомощия за кметовете по курортите"}
{"url": "https://www.24chasa.bg/novini/article/6359817", "text": "Общината във Враца разпространи кадри е ефира на Нова тв, на които се вижда как шофьори се опитват да преодолеят бариера и заграждения, за да спестят по 2 лева за „синя зона”. Тя е въведена преди месец и е за 24 часа, което значи, че в нито един момент човек не може да паркира безплатно. „Нарушителите са предимно млади хора, подтикнати може би от тръпката да направят нарушение или от желание да не платят престоя си тук. Вече сме установили някои от нарушителите”, каза Венчо Кръстев, директор на общинско предприятие „Паркинги и гаражи“ във Враца. За да се спрат нарушенията, ще бъдат сложени кашпи с цветя, за да не могат шофьорите да преминават. Скоро се очаква да пристигне и репатриращ автомобил.", "date": "27.07.2017 08:36", "title": "Шофьори във Враца заобикалят бариери, за да не плащат \"синя зона\""}
{"url": "https://www.24chasa.bg/novini/article/6359815", "text": "„С договора за добросъседство между правителствата на България и Македония целим да загърбим миналото. Интересът на страната ни изисква близост с всичките й съседи“, каза в ефира на   министърът на външните работи Екатерина Захариева. Допълва още: „Историята трябва да ни сближава, а не да ни разделя“. Затова в договора между България и Македония се предвижда създаването на комисия от историци и други общественици, която автентично да анализира историческите източници\", казва вицепремирът и допълва: „ Договорът дава шанс да изградим добросъседски отношения, каквито за съжаление към момента нямаме“. „Да вземем добрия пример от нашия парламент, който вчера предложи една декларация, подписана мисля от всички партии в българския парламент, която приветства усилията на правителството за това, че се опитваме да изградим нова страница в историята между държавите“, казва Захариева. \"Има ли някой съмнение чий цар е Самуил? Самите македонци говорят със силна ирония за това, което се случва в техния \"Дисниленд\", каза тя в коментар за облика на македонската столица и множеството паметници на исторически личности в нея. \"Ако има протести, те очевидно ще бъдат организирани, а няма да бъдат спонтанни\", смята вицепремиерът.", "date": "27.07.2017 08:37", "title": "Екатерина Захариева: Историята трябва да ни сближава, а не да ни разделя"}
{"url": "https://www.24chasa.bg/novini/article/6359819", "text": "Двама души са загинали, след като самолет от авиоклуб се разби в района на гръцкия град Лариса, съобщава БТА. Машината е изчезнала от радарите и дълго е била издирвана.                                                                                                                                                                                                                                                                                                                       ", "date": "27.07.2017 08:43", "title": "Двама загинаха при инцидент със самолет в Гърция"}
{"url": "https://www.24chasa.bg/novini/article/6359822", "text": "От 9 до 11 часа временно ще бъде спряно движението на всички видове превозни средства през граничния пункт при Видин \"Дунав мост 2″, поради техническа профилактика на мостовото съоръжение, предаде  .", "date": "27.07.2017 08:47", "title": "\"Дунав мост 2\" ще бъде затворен за 2 часа тази сутрин заради профилактика"}
{"url": "https://www.24chasa.bg/novini/article/6359818", "text": "Застреляният в пловдивския парк \"Лаута\" Данаил Божилов е претърпял преди две години обир в жилището си, откъдето е открадната сума пари. Бандити влезли в апартамента му в кв. \"Тракия\" и отмъкнали банкноти. Също така бизнесменът станал жертва и на автоапаши, които откраднали колата му. Това съобщи шефът на областната полиция в Пловдив старши комисар Атанас Илков. Той изключи двата случая да имат нещо общо с убийството. Разследващите продължават да издирват извършителя. Все още не е намерено оръжието, с което е стреляно. Полицията се надява от иззетите записи на камерите в парка да се появи някоя следа. Божилов не е имал проблеми с органите на реда, нито пък е получавал заплахи. Няма данни да е дължал пари на някого. Работим по всички версии, каза Илков. ", "date": "27.07.2017 08:50", "title": "Убитият пловдивчанин преживял кражба на автомобил и обир в дома си"}
{"url": "https://www.24chasa.bg/novini/article/6359840", "text": "Пешеходният мост над пътя при Ихтиман в 8:45 още не е премахнат и се е образувало задръстване около километър, съобщи ни нашият читател Цветомир Димитров. \"Въпреки обещанието на \"Автомагистрали\", че надлеза ще бъде премахнат до 5.00 ч.тази сутрин отново има задръстване на мотел Ихтиман. Колоната е около 1 км\", написа ни той.", "date": "27.07.2017 08:59", "title": "Задръстване от километър край Ихтиман, още махат моста (Снимки)"}
{"url": "https://www.24chasa.bg/novini/article/6359763", "text": "Четирима души загинаха при катастрофа на малък самолет на магистрала в американския щат Юта, предаде БТА. Загинали са пътниците в самолета - две двойки, които пътували на почивка. Пилотирал е 48-годишен бизнесмен, който е получил лиценз преди около пет години. Федералната авиационна служба разследва причините за катастрофата, станала скоро след излитане от летището в град Огдън, на около 40 км северно от Солт Лейк Сити.", "date": "27.07.2017 07:40", "title": "Четирима загинаха при самолетна катастрофа в САЩ"}
{"url": "https://www.24chasa.bg/novini/article/6359216", "text": "“Винаги съм искал да бъда лекар и да помагам на хората. Това е детската ми мечта. От VIII клас се готвя за прием в Медицинския университет”, казва 19-годишният Кръстьо Драгинов от Гоце Делчев. Преди дни завършилият Природо-математическата гимназия “Яне Сандански” в родния си град се завърна с поредния медал от международната олимпиада по химия. Кръстьо бе в националния отбор, участвал в състезанието в Након Патом, Тайланд, и спечели бронзов медал. Нашите ученици се прибраха с общ актив от един златен и 3 бронзови отличия. Ръководители на отбора бяха доц. д-р Донка Ташева и доц. д-р Пенка Василева от Факултета по химия и фармация на Софийския университет “Св. Климент Охридски”. Определянето на националния отбор станало, след като първите 10 участници с най-висок резултат от националната олимпиада са поканени в разширения национален отбор на България. Всички преминали двуседмична подготовка, а после и изпит, след който на международната олимпиада по химия през юли в Тайланд. А преди този последен медал Кръстьо има и още две много ценни за него победи. През 2016 г. спечели бронзов медал на международната олимпиада по химия в Грузия, в която участват ученици от над 80 държави. В края на април се върна отново с бронз от 51-ото издание на Менделеевата олимпиада в столицата на Казахстан - Астана. За Менделеевата олимпиада, която е за участници от бившите съветски републики, България и още няколко други страни, специалистите казват, че задачите са с изключително висока степен на трудност. Участниците получават условията на руски и английски език. Кръстьо вече е приет медицина в СУ, но се надява да следва в Медицинския университет в София, където също се представил отлично на изпита по биология. На химия не се явявал, защото международните му постижения се признават за пълна шестица вместо кандидатстудентски изпит. Мечтае да стане кардиохирург. За него сърцето е органът, който най-много “говори” и лекарят трябва да се научи да го разбира. “В рода ми няма лекари, но аз реших, че това е моето призвание. Започнах с биологията и в VII клас се представих много добре на олимпиадата. Всяка година участвах на състезания и в IX клас стигнах до национално ниво. След това обаче трябваше да наблегна и на химията, за да ме приемат медицина. До IX клас химията учех механически, по задължение, не ми беше интересна. После обаче видях страшно много логика в нея и започнах постепенно да се пристрастявам. Видях, че това е моят предмет”, разказва момчето за първите си стъпки към международните отличия. Кръстьо е категоричен, че подготовката в училище дава основата, над която да се гради, но не е достатъчна за международни постижения. Трябват още много занимания, самостоятелно решаване на задачи, курсове и специализирана подготовка. От дете обаче има наклонност към точните науки. За това вероятно която е учителка по математика, но не се е случвало да му води часовете. Казва, че не му е било тежко с майка учителка. Тя искала само да развива логическо мислене, а не просто да наизустява формули и правила. По същия начин възпитавала и другите си две деца - по-големите сестри на Кръстьо. Сега най-голямата вече е архитект, а по-малката учи право. Кръстьо завърши с пълно отличие гимназията, но казва, че историята и географията му били по-трудни предмети. Учил съвестно и се подготвял по тях, но е категоричен: “Мозъкът ми не е създаден за тези науки.” От химичните задачи предпочита теоретичнити, макар че и в практическите има много интересни казуси. Казва, че задача, която се базира на факти, не е хубава задача. Трябва основното в нея да е мисленето, а не просто прилагането на подходящи известни и заучени формули. Спомня си, че за първи път се сблъскал с подобна задача в X клас на една от олимпиадите. Трябвало да се определи чистотата на даден бензин при зададена информация за друг вид бензин. Това никъде не се изучавало. Не било нужно дори да имаш кой знае каква теоретична подготовка, а С много концентрация успял да я реши и оттогава непрекъснато се сблъсква с подобни задачи, в които водещо е логическото мислене. Не смята да се отказва от теоретичната химия, защото знае, че науката е необятна, и иска постоянно да надгражда знанията си. А защо не и да открие лекарство, с което също да помогне на нуждаещите се. Химикът миналата година стана носител на наградата “Ученик на годината” в родния си град. Покани го в кабинета си лично кметът Владимир Москов, за да му благодари за високите постижения. На Коледа пък на Кръстьо беше предоставена честта да запали светлините на коледната елха на площада. Младежът не е от тези, които не вдигат глава от учебниците. Обича да спортува, като играе тенис на корт. Почива си с походи в планината и често е на излет в Пирин. Филмите не са голямата му слабост, предпочита театъра. Иска да види на живо “как се случва всичко”. Няма особени предпочитания към музиката, която слуша, стига да е качествена и да го завладее от първата нота.", "date": "27.07.2017 02:00", "title": "Медалист по химия иска да е кардиохирург"}
{"url": "https://www.24chasa.bg/novini/article/6359272", "text": "Къщата ни е атракция и зиме, и лете. През зимата от мистериозната вода се образуват причудливи форми като в пещера. Когато времето се позатопли, първият етаж става като басейн.” Това разказва 56-годишният Юри Корчев от девинския кв. “Настан”. Мъжът няма обяснение как от хубавата му триетажна къща блика вода вече 3 години. Според него дебитът е напълно достатъчен да стигне да се захранят всички къщи в квартала. Преди дни след дълги прошения към институциите да решат проблема му Корчев решил да легне на асфалта в знак на протест Общината изпратила багер, който изровил 10-ина метра канал и 6 метра ров над къщата. Тогава буквално бликнал извор и ровът се напълнил с вода. Ровът е последният опит да се разгадае проблемът около къщата на Корчев. Съседите му от двете страни също се оплакват от просмукващата се влага. “Чувам течаща вода да минава под дюшемето”, казва съседка. “Правим всичко, което е по силите ни, поне през нашия мандат. Проблемът е възникнал преди около 3 г. Започнахме един по един да елиминираме вероятните причинители на това наводнение. На място са идвали хидролози, специалисти по ВиК, инженери. Не са успели да открият причинителя”, казва кметът на община Девин Красимир Даскалов. Заради съмнения, че е възможно да се просмуква от напорен водопровод, който тръгва от ВЕЦ “Тешел” към ВЕЦ “Девин” и минава над къщите, миналата година при планирана профилактика проблемът е наблюдаван от специалисти Дори когато в тръбата не е текла дълго време вода, бликащият извор при Корчеви не спирал. Други се съмнявали, че причината може да е във водопровода на селото, но и тя е елиминирана. Два дни тръбите били сухи, а в къщата водата продължавала да тече. Променяно е трасето и на старо водохващане над квартала, за да се изключи евентуално наличие на вода в него. Но и това не дало резултат. Напротив. Според Корчев водата се увеличава. “Предстои да отхвърли още две хипотези чрез пускане на оцветители в реките, идващи от Мугла и Мурсалица”, казва Даскалов. Проблемът бил, че идващата от Мугла река се губи по трасето и точно преди коритото на река Въча се появява отново и захранва рибарник в Настан, който е построен отдавна и е възможно боите да навредят на рибите. След елиминирането на хипотезите за просмукваща се вода от Мугла и Мурсалица общината ще покани специалисти от “Геозащита” - Перник, да изследват района. Опасенията са, че постоянните води може да предизвикат свлачище, което да засегне къщите над Корчев. В тях живеят 200 души. “Преди 3 г. при земетресение водата от река Мугленска в рибарника спря за два дни. Хората от рибарника загубиха бая стока. След два дни се появи отново. Долу-горе по това време започнаха и нашите проблеми с теча в къщата”, спомня си Юри Корчев. Зад къщата е скат. Тя е строена преди 30-ина години от Юри и съпругата му Соня. Твърдят, че никога по-рано не са имали проблем. Юри строил поетапно подпорни стени по ската с всеки вдигнат етаж на къщата. Категоричен е, че тогава почвата била суха. Той предполага, че водата се просмуква от скалите около слоя глина и тече във и от южната страна на къщата, където и през моста пред къщата а водата е леденаа водата е леденаму клокочи и се влива а водата е леденав реката. Дебитът с времето се увеличава, а водата е ледена. “Стените вече се лющят. Появяват се и процепи по етажите. Приземният етаж е напълно неизползваем. Чуваме вратите и прозорците да пукат от улягането на къщата”, казва Соня. Семейството се отоплява с котел на дърва, който е на първия етаж в специално помещение. Като най-ниска точка там има над 2 кубика вода в момента, въпреки че е валяло преди 4 дни. “Направих си импровизирана помпа. Изхвърля водата и за час-два е пак пълно”, обяснява стопанинът, който вече се е отказал да отводнява - нямало смисъл. Изчислява, че за няколко дни в котелното помещение водата се качила с около метър. Зимата в къщата е още по-трудно. Корчеви се принудили да си купят други печки на дърва и ток, за да се топлят. Котелът, който винаги е под вода, е повреден от ръждата и е за изхвърляне. Семейството разказва, че минали през всичко - някои им се подигравали, други им съчувствали, трети се опитвали да им помогнат, четвърти им казвали, че водата си е техен проблем. Някои дори виждали в мистериозния извор подарък за семейството. Водата в квартала е много лоша, тече с пясък, почти не става за пиене и миене. А вкъщи никой не я е изследвал. Може да е хубава вода и да става за целия квартал. Но в нашата къща във вода ще се удавим, а жадни ходим, реди Корчев. Като направили изкопа от общината, отвели част от водата през съседен парцел, за да се изтича в коритото на реката. Така от извора сега текат три дерета - едно от северната страна в къщата на Корчев, едно от южната ѝ страна и трето - през съседния парцел. Корчев е бивш полицай и пожарникар. След 18 г. работа в системата пострадал и е първа група инвалид с чужда помощ. При кампания за покриване на нормативи за физическа издръжливост Корчев бил ударен от необезопасена тръба, която му строшила черепа Загубил зрението на едното си око и почти на другото, но след няколко операции в България и в Антверпен, Белгия, сега вижда в сенките, но се движи с лупа. Пенсионираният полицай получава 386 лв. Съпругата му дълго време била безработна. Сега работи в хотел в Пампорово - пътува всяка вечер 30 км. Синовете им са в чужбина. Единият е постоянно в Англия, а другият работи като строител в Германия. Семейството направило застраховка на къщата. След като предявил претенции за щети, застрахователите му отговорили, че “събитието” е отдавнашно и няма как да го обезщетят. Посъветвали го да си търси правата в други институции. Корчев е подредил градинката пред къщата си под конец. “Вече нямам желание да боядисам ограда, навсякъде има мухъл и вода, занемарена ми е къщата”, тъжно клати глава Корчев. Мъжът се надява изворът да се хване от специалисти и да се отърве от вечния шум на клокочещата вода.", "date": "27.07.2017 07:00", "title": "Търси се специалист, който да спаси семейство в Девин от извор, бликнал преди 3 г. в къщата му"}
{"url": "https://www.24chasa.bg/novini/article/6359725", "text": "Миналата нощ поройни дъждове заляха Централна България. Част от село Царев брод остана без ток, а градушката с размер на яйце счупи прозорци на автомобили и домове. След бурята в Шумен шахтите по улиците се задръстиха, а в някои квартали има сигнали за дървета, паднали върху автомобили, съобщи  . \"Пораженията след градушката, която бе по-голяма от яйце, са основно върху селскостопанската продукция и в рамките на селото. В момента съм в парка на центъра и виждам има убити гургулици, гълъби\", каза кметът на Царев Брод Стефан Живков.", "date": "27.07.2017 07:09", "title": "Проливни дъждове заляха Централна България"}
{"url": "https://www.24chasa.bg/novini/article/6359743", "text": "Френските пожарникари и тази нощ продължиха борбата с огнената стихия, обхванала южната част на страната. Нощта в Португалия също премина неспокойно заради горските пожари, с които огнеборците се опитват да се справят. Според властите опасността остава висока, предаде  . Горящите гори принудиха властите да евакуират повече от 10 000 души.", "date": "27.07.2017 07:17", "title": "Отново пожари във Франция и Португалия"}
{"url": "https://www.24chasa.bg/novini/article/6359748", "text": "Втората по големина операция по биосигурност в австралийската история ще погълне 411 милиона долара и има за цел да унищожи червените огнени мравки, които застрашават земеделието, животинския свят и туризма, пише The Guardian, цитира \"Фокус\". Този вид мравки е един от най-опасните животински видове и сега, повече от две десетилетия след пристигането на тези насекоми в Австралия, страната е решила да проведе втората по големина операция по биосигурност в своята история. Съветът на министрите на Австралия се събра в Мелбърн и реши да изхарчи 411,4 милиона долара през следващите десет години за да се справи с напастта. Опитът за унищожение е иницииран от неочаквани съюзници от природозащитници и фермери, които са еднакво притеснени от унищожителния ефект, който огнените мравки имат върху околната среда, икономиката и начина на живот на австралийците, откакто са пристигнали на континента. За първи път насекомото е открито през 2001 г., но най-вероятно е донесено няколко години по-рано. Родината на огнените мравки е Южна Америка и оттам, те са се разселили и в САЩ, където вече се считат за местен вид и е изчислено, че щетите върху икономиката причинени от тях, възлизат на седем милиарда долара.", "date": "27.07.2017 07:22", "title": "Австралия провежда операция по биосигурност срещу червените огнени мравки"}
{"url": "https://www.24chasa.bg/novini/article/6359757", "text": "Президентът на САЩ Доналд Тръмп е дарил заплатата си от второто тримесечие в размер на 100 000 долара на министерството на образованието. Това съобщи говорителката на Белия дом Сара Сандърс, предаде БТА. Когато се кандидатира за президент, Тръмп обеща да не взема заплата. По закон обаче той трябва да получава възнаграждение, затова дарява парите, отбелязва АП. Заплатата на Тръмп през първото тримесечие бе дарена на министерството на вътрешните работи. Средствата бяха използвани за реставрация на местата от историческото сражение при Антиетам в щата Мериленд през Гражданската война в САЩ (1861-1865 г.). Министърката на образованието Бетси Девос благодари за дарението и каза, че средствата ще бъдат използвани за лагери по наука, технологии, инженерство и математика. Администрацията на Тръмп предложи 13-процентно съкращение на бюджета на министерството на образованието.", "date": "27.07.2017 07:31", "title": "Доналд Тръмп дарил заплатата си през второто тримесечие за образование"}
{"url": "https://www.24chasa.bg/novini/article/6359761", "text": "Министърът на отбраната на Русия съобщи, че четири батальона на руската военна полиция са разположени в момента в зони за сигурност в Сирия, предаде Асошиейтед прес, цитира БТА. Русия и Иран, които подкрепят сирийския президент Башар Асад, както и Турция, която подкрепя воюващите със сирийския режим бунтовници, договориха през месец май план за създаване на четири зони за сигурност, в които са забранени полетите на сирийските военновъздушни сили. Министърът на отбраната на Русия Сергей Шойгу заяви пред руски медии, че четири батальона са изпратени във въпросните зони. Миналата седмица началникът на Генералния щаб на руската армия спомена за военна полиция само в една зона и не съобщи никакви други бройки, припомня АП. Русия подкрепя офанзивата на сирийския режим срещу джихадистката групировка \"Ислямска държава\" от 2015 г. и изпрати първия си батальон военна полиция в Сирия през декември.", "date": "27.07.2017 07:36", "title": "Русия изпратила 4 батальона военна полиция в Сирия"}
