{"url": "https://www.24chasa.bg/novini/article/6424512", "text": "Германският канцлер Ангела Меркел и президента на Франция Еманюел Макрон призоваха към по-строги европейски санкции по отношение на Северна Корея, след като режимът ѝ съобщи, че е провела изпитание на водородна бомба, предаде AFP, цитира \"Фокус\". „Канцлерът и президентът са съгласни, че Северна Корея нарушава международното право и международната общност затова трябва да реагира решително срещу тази нова ескалация“, пише в официално заявление на германското правителство, след като тя е провела разговор с Макрон. От там добавят, че двамата лидери „призовават към по-строги санкции на ЕС срещу Северна Корея“.", "date": "2017.09.03", "title": "Меркел и Макрон ще настояват за по-строги европейски санкции срещу Северна Корея"}
{"url": "https://www.24chasa.bg/novini/article/6424471", "text": "Свободни работни места за 20 учители по различни предмети са обявени в Бюрото по труда в Добрич – каза директорът му Васил Сивков. Търсенето е за математика и информатика, история и география, трудово обучение и др. „Имаме практика преди началото на учебната година да сме в контакт с директорите на учебните заведения за свободните работни места”, добави той. Общо 50 са свободните работни места в бюрото за специалисти с висше образование. Търсят се още десет лекари, две медицински сестри, трима фелдшери, един училищен психолог, един педагогически съветник, шестима социални работници, един счетоводител. По Юрес-позициите в страните от Европейския съюз най-много търсят наши кадри за готвачи, сервитьори, бармани, шофьори на камиони, асистенти за грижи за възрастни. Търсят се и обезкоствачи – във Великобритания и Холандия.", "date": "2017.09.03", "title": "У нас търсим учители, в Европа –готвачи и шофьори"}
{"url": "https://www.24chasa.bg/novini/article/6424481", "text": "Сеизмологичната служба на Хърватия регистрира тази сутрин умерено земетресение със сила 3,2 степени по Рихтер и епицентър край град Джаково, в източната част на страната, предаде Танюг. Земетресението е било регистирано тази сутрин в 4:55 часа на дълбочина 10 км, предава БТА. Хърватският сайт Индекс съобщава, че много жители в района са се събудили от много силен тътен.", "date": "2017.09.03", "title": "Земетресение със сила 3,2 по Рихтер в Хърватия"}
{"url": "https://www.24chasa.bg/novini/article/6424133", "text": "Пристигат още снимки на санирани блокове от цялата страна, във връзка с  Хората ще решат от какво имат нужда – красива беседка, детска площадка, барбекю, фонтанче, или нещо друго, което ще краси пространството около дома им и ще им бъде от полза. Пращайте ни снимки – лятото е в разгара си, имате време до 4 септември. Последните снимки ще бъдат приети до 00.00 на 3 септември, неделя. Към снимките може да се праща и кратко видео от санирания блок, като това не е задължително условие, но ще подобрява кандидатурата на блока. Наградите ще бъдат определени от авторитетно жури през август. Имате цяло лято за снимки! Изпращайте ги на  След това дойдоха и снимките от първия саниран блок в центъра на Перник - кв. Дараците, ул. \"Отец Паисий\" № 106.  . Очакваме и снимки от вашите санирани блокове – не се колебайте, наградите си струват!", "date": "2017.09.03", "title": "Виж санирания блок на Петър Димитров от Стамболийски"}
{"url": "https://www.24chasa.bg/novini/article/6424501", "text": "Американският президент Доналд Тръмп определи действията на Северна Корея като „опасни и враждебни за САЩ“, след като режимът в Пхенян изпита водородна бомба, пише The Hill. „Северна Корея извърши голямо ядрено изпитание. Нейните думи и действия продължават да бъдат много враждебни и опасни за САЩ“, написа Тръмп в профила си в социалната мрежа „Туитър“, предава Фокус. „Северна Корея е престъпна нация, която става голяма заплаха и срам за Китай, който се опитва да помага, но с малък успех“, добави президентът на САЩ в отделен свой коментар.", "date": "2017.09.03", "title": "Тръмп: Думите и действията на Северна Корея са опасни за САЩ"}
{"url": "https://www.24chasa.bg/novini/article/6424358", "text": "Генералният секретар на НАТО Йенс Столтенберг осъди шестия ядрен опит на Северна Корея и го окачестви като дестабилизиращо, предаде ДПА. \"Това е поредното крещящо нарушение на многобройните резолюции на Съвета за сигурност на ООН, включително на резолюция 2321, приета през ноември 2016 г.\", заяви Столтенберг, предава БТА. Режимът трябва незабавно да прекрати всякакви дейности, свързани ядрени и балистични ракети, и отново да започне диалог с международната общност, допълни Столтенберг.", "date": "2017.09.03", "title": "НАТО: Поведението на Северна Корея е дестабилизиращо"}
{"url": "https://www.24chasa.bg/novini/article/6424367", "text": "На българо-румънската граница трафикът е интензивен на изход. На ГКПП \"Дунав мост - Видин\" има 5 км колона от изчакващи товарни автомобили. Това сочат данни към 13.00 часа, публикувани на сайта на Главна дирекция \"Гранична полиция\". Натоварено е движението и на ГКПП \"Кулата\" на границата с Гърция. На ГКПП \"Маказа\" се е образувала 3 км колона на изход. На българо-турската граница трафикът е интензивен на всички гранични контролно-пропускателни пунктове. На границата със Сърбия движението е натоварено на ГКПП \"Калотина\". На българо-македонската граница трафикът е нормален на всички гранични контролно-пропускателни пунктове.", "date": "2017.09.03", "title": "Интензивен трафик по границите с Румъния"}
{"url": "https://www.24chasa.bg/novini/article/6424110", "text": "Пристигат още снимки на санирани блокове от цялата страна, във връзка с  Хората ще решат от какво имат нужда – красива беседка, детска площадка, барбекю, фонтанче, или нещо друго, което ще краси пространството около дома им и ще им бъде от полза. Пращайте ни снимки – лятото е в разгара си, имате време до 4 септември. Последните снимки ще бъдат приети до 00.00 на 3 септември, неделя. Към снимките може да се праща и кратко видео от санирания блок, като това не е задължително условие, но ще подобрява кандидатурата на блока. Наградите ще бъдат определени от авторитетно жури през август. Имате цяло лято за снимки! Изпращайте ги на  След това дойдоха и снимките от първия саниран блок в центъра на Перник - кв. Дараците, ул. \"Отец Паисий\" № 106.  . Очакваме и снимки от вашите санирани блокове – не се колебайте, наградите си струват!", "date": "2017.09.03", "title": "Виж санирания блок на Албена Петрова от Бургас"}
{"url": "https://www.24chasa.bg/novini/article/6424414", "text": "Управляващата Социалдемократическа партия в Румъния възнамерява да организира тази есен референдум за ограничаване на конституционната дефиниция на семейството. Това ефективно ще изключи възможността да бъдат легализирани браковете между лица от един и същи пол, заяви партийният лидер Ливиу Драгня, цитиран от Ройтерс. Планът за референдум се появи, след като Коалицията за семейството, неправителствена организация, събра миналата година 3 милиона подписа в полза на промяна на конституционната дефиниция на брака като съюз между мъж и жена, а не \"съпрузи\", както е сега, предава БТА. Според румънските закони конституцията може да бъде променена след предложение на президента, правителството, една четвърт от всички депутати или поне 500 000 граждани. Парламентът трябва да одобри каквато и да било промяна, която след това да бъде гласувана на референдум. Нашето намерение е да приключим с организирането на референдума за промяна на конституцията по въпроса за семейството тази есен, заяви Драгня на партийна среща в курорт на Черно море. Малко политици открито подкрепят гей браковете или граждански партньорства в консервативната източноевропейска страна от 20 милиона души, в която православната църква има голямо влияние, отбелязва агенцията. Сред изключенията са центристкият президент Клаус Йоханис, който е заявявал, че подкрепя толерантността и отвореността към другите, които са различни, отхвърляйки религиозния фанатизъм и ултиматумите. /", "date": "2017.09.03", "title": "Референдум по въпроса за гей браковете в Румъния тази есен"}
{"url": "https://www.24chasa.bg/novini/article/6424420", "text": "Руският президент Владимир Путин и китайският му колега Си Цзинпин обсъдиха днес хода на изпълнението на двустранните договорености, постигнати при визитата на китайския лидер в Москва през юли. Разговорът между двамата се състоя в навечерието на срещата на върха на групата БРИКС в китайския град Сямън на 4 и 5 септември, предаде ТАСС. \"Радвам се много за възможността с Вас да обменим мнения за изпълнението на плановете, които очертахме през юли при Вашата визита в Москва\", каза Путин пред Си. Руският президент окачестви проведените тогава разговори като \"много съдържателни\", предава БТА. Китайският му колега се съгласи с тази оценка и заяви, че при визитата му в Москва са могли да обсъдят както двустранните отношения, така и международни проблеми. \"Радващо е, че нашите министерства и ведомства работят над изпълнението на всички договорености и постигат резултати\", каза Си.", "date": "2017.09.03", "title": "Путин и Си Цзинпин се срещнаха в навечерието на срещата на върха на БРИКС"}
{"url": "https://www.24chasa.bg/novini/article/6423137", "text": "Да проклинаш или богохулстваш, право ли е, или престъпление? В много страни по света това може да ви струва затвор, а в някои случаи и смъртно наказание. До тези изводи стига изследване на Комисията за международни религиозни свободи към ООН, което беше публикувано неотдавна в списание “Икономист”. То нарежда в черна класация страните, които се отклоняват най-много от международните стандарти за човешки права, наказвайки онези, които си позволят да хулят религията на мнозинството. Представете си, че сте в Иран, Пакистан или Египет. Ако прокълнете или накърните по някакъв начин името на Аллах, това може да ви струва смъртно наказание. Мюсюлманските страни са в челото на класацията, изготвена от ООН. Тя изброява 72 страни в света, които наказват проклинащите и богохулстващите. В челото са Иран, Пакистан, Йемен, В същото време повечето от бившите комунистически страни с изключение на Русия и Полша са доста либерални по отношение на богохулниците. Те не фигурират в списъка от 72 държави, които ги санкционират. Едва през юни т.г. Дания премахна от наказателния си кодекс престъплението за богохулство, докато Холандия направи това през 2012 г.  За разлика от другите европейски страни Италия и Ирландия вървят против течението. Вместо да разхлабят законодателствата си в сферата на проклятията, те го затегнаха. В Ирландия например през януари 2010 г. е въведен закон, който наказва обидите на християнството, и той се базира на факта, че конституцията изисквала санкции за богохулниците. през 2017 г. за фраза против съществуването на Бог по ирландската телевизия. Фрай участвал през 2015 г. в тв предаване, в което на въпрос какво би казал на Всевишния, отговорил, че би го попитал защо е създал свят, пълен с несправедливост и болка. След това Фрай допълнил, че не може да уважава толкова “капризен, злонамерен и глупав Бог, който е създал свят, изпълнен с неправда”. Жители на град Енис обаче се почувствали засегнати от думите на Стивън Фрай и се оплакали в полицията. Затова и е открито разследване срещу актьора. То обаче беше потулено по-късно заради смута и неловкото състояние, в което изпадна правителството. Докладът на организацията към ООН обаче размахва пръст и на Италия, и то не само заради закон, останал от фашистката епоха. Според него “всеки, който проклина Бог публично чрез нападки или обиди, се санкционира с административна глоба от 51 до 309 евро”. На всичкото отгоре Италия е През 2015 г. италиански апелативен съд потвърди присъдата за накърняване на католическата религия, издадена срещу един художник, и го осъди да плати глоба от 800 евро.   Неговата вина е в това, че в центъра на Милано е представил публично композиция от три снимки с папа Бенедикт XVI, секретаря му отец Георг Генсвайн и мъжки полов орган между тях. Адвокатът на художника пледира, че творбата не е неприлична и обидна, а е в рамките на конституционното право за свобода на словото и мисълта и представя предполагаемата Съдиите обаче определиха фотографската композиция като “изключително вулгарна и равносилна на богохулство на католическата религия, обижда папата като глава на религиозната структура, намеквайки чрез поставянето на снимката му до тези на секретаря му и на мъжки полов орган за неразрешени междуличностни контакти, като се има предвид, че е дал обет за въздържание”. Озaдачаваща е и аргументацията на съдиите, според която само “квалифицирани лица и експерти могат да си позволят да критикуват религията”. Явно художниците не са такива. Естествено, всичко това е нищо на фона на наказанията за богохулство – от обесване до удари с камшици, предвидени в някои страни по света.", "date": "2017.09.03", "title": "За Бога, не проклинайте – може да ви излезе скъпо"}
{"url": "https://www.24chasa.bg/novini/article/6424313", "text": "Русия призовава властите в САЩ незабавно да върнат всички дипломатически обекти (генералното консулство в Сан Франциско и сградата на търговското представителство във Вашингтон и филиала му в Ню Йорк). В противен случай върху Вашингтон ще падне цялата вина за по-нататъшното влошаване на отношенията, се посочва в изявление на руското министерство на външните работи, цитирано от ТАСС. \"Призоваваме американските власти да променят решението си и незабавно да върнат руските дипломатически обекти, предава БТА. В противен случай върху САЩ ще падне цялата вина за продължаващото влошаване на отношенията между нашите страни, от които в голяма степен зависи състоянието на глобалната стабилност и международната сигурност\", заяви руското външно министерство.", "date": "2017.09.03", "title": "Русия призовава САЩ незабавно да върнат\nдипломатически обекти"}
{"url": "https://www.24chasa.bg/novini/article/6424331", "text": "Белградската полиция арестува трима души по подозрение, че са застрашили сигурността на президента на Сърбия Александър Вучич, след като с автомобил се врязаха в кортежа му, съобщи белградската агенция Бета, позовавайки се на вестник \"Политика\". Според вестника инцидентът е станал в събота към 8.20 часа в Белград, когато срещу колата, в която се намирал президентът, налетял автомобил Бентли с испанска регистрация. Заподозрените са задържани за 48 часа, предава БТА. Вестникът пише, че арестуваните са работили като охранители в белградска дискотека и са известни на полицията за извършване на различни престъпления. Сръбският в. \"Политика\" съобщи днес, че няма пострадали в резултат на вчерашния инцидент. По информация на изданието Бентли с испански регистрационни номера се е врязало в първия от три автомобила на кортежа, в който се е намирал президентът. После нарушителите се опитали да избягат, но били догонени от служители от охраната, пътуващи с президентския кортеж, и задържани. Катастрофата е станала в район на Белград, където живее Вучич. Задържаните са трима сърби, известни на полицията като криминално проявени. Понастоящем те работели като охранители в белградска дискотека. По информация на \"Политика\" тримата взели колата от известния футболист Ивица Драгутинович с намерение да се повозят. Единият от тях преди инцидента употребил кокаин. Министърът на вътрешните работи на Сърбия Небойша Стефанович потвърди за катастрофата, като уточни, че \"следствието не смята, че президентът е бил цел на нападението\". Според близки до Вучич медии врагове на президента заговорничат за убийството му. Политическите опоненти на Вучич обаче твърдят, че това е пропаганда, която има за цел да представи Вучич като жертва и да отклони вниманието от икономическите и социалните проблеми на Сърбия, посочва Асошиейтед прес. Заподозрените са задържани за 48 часа. Те може да получат до осем години затвор.По случая се води разследване.", "date": "2017.09.03", "title": "Трима застрашили сигурността на президента Вучич, арестуваха ги"}
{"url": "https://www.24chasa.bg/novini/article/6424346", "text": "Днес се запознах с работата на учените от научно-изследователския кораб „Havila Subsea“, който в момента проучва древната крайбрежна ивица на България. Това написа премиерът Бойко Борисов във фейсбук. \"Експедицията събира данни за промените в нивото на Черно море от последната ледникова епоха до наши дни и изследва връзките в древността на корабоплаването. С колегите от МС ще обсъдим възможностите за създаване на морски археологически музей в Созопол\", написа още премиерът.", "date": "2017.09.03", "title": "Борисов на кораб, проучващ древната крайбрежна ивица на България (Снимки)"}
{"url": "https://www.24chasa.bg/novini/article/6424336", "text": "Страните от БРИКС (Бразилия, Русия, Индия, Китай, Южна Африка) трябва да засилят сътрудничеството с държави извън обединението, за да могат успешно да отговорят на предизвикателствата пред икономиките си, свързани с растежа. Това заяви китайският президент Си Цзинпин при откриването на Деловия форум на БРИКС в град Сямън, Китай. Той предхожда срещата на върха на петорката, предаде ТАСС. \"Сега мнозина, виждайки колебанията в растежа на нововъзникващите пазарни икономики, си правят извода, че БРИКС отслабва\", каза Си Цзинпин. \"С оглед на тежката и сложна външна обстановка страните от БРИКС неизбежно ще се сблъскат с трудности, но същевременно никога не трябва да губят увереност в бъдещето, затова и не се променя техният потенциал и тенденция към развитие\", предава БТА. Сред начините за преодоляване на икономическите трудности китайският президент определи разширяване на сътрудничеството със страни, които не влизат в обединението. \"Трябва да се разширят сферите на сътрудничество на БРИКС, да се насърчи моделът на сътрудничество \"БРИКС плюс\", както и да се създаде отворена и многополюсна мрежа от партньори\", каза той. Си Цзинпин посочи, че една от целите на предстоящата среща на върха на БРИКС е и решаването на конкретни задачи. \"Поканихме лидерите на петте страни, които не влизат в БРИКС (Тайланд, Мексико, Египет, Гвинея и Таджикистан, уточни Ройтерс), за да обсъдим международното сътрудничество и сътрудничеството Юг-Юг, както и постигането на целите на ООН за устойчиво развитие 2030.\" Днес в Сямън пристигна руският президент Владимир Путин и според програмата на форума той ще се срещне с до края на деня със Си Цзинпин. Освен участието в общите заседания форума, които ще бъдат на 4 и 5 септември, Путин има предвидени двустранни срещи с индийския премиер Нарендра Моди, с президента на РЮА Джейкъб Зума, президента на Египет Абдел Фатах ас Сиси, с премиера на Тайланд Прают Чан-оча и с президента на Мексико Енрике Пеня Нието.", "date": "2017.09.03", "title": "Китайският президент призова за сътрудничество на БРИКС със страни извън групата"}
{"url": "https://www.24chasa.bg/novini/article/6424342", "text": "Главният преговарящ на Великобритания по Брекзита Дейвид Дейвис заяви днес, че Европейската комисия \"се поставя в глупаво положение\" с критиките си срещу британския подход към преговорите, за които от Брюксел казват, че няма напредък, предаде Ройтерс. \"Частно казано, мисля, че това изглежда глупаво, защото несъмнено има неща, които сме постигнали\", посочи Дейвис пред Би Би Си. \"Комисията се поставя в глупаво положение, като казва, че нищо не е направено\", добави той. По думите му Великобритания вероятно ще продължи да внася известни суми в хазната на ЕС, след като напусне съюза, но те няма да бъдат големи в дългосрочен план, предава БТА. \"Файненшъл таймс\" цитира днес лидера на британската партия Либерални демократи Винс Кейбъл, според когото Обединеното кралство може и да не напусне ЕС заради вътрешните разногласия в политическите партии, съобщи ТАСС. \"Според мен повече от вероятно е Брекзитът да не се състои\", казва 74-годишният политик. По-рано \"Дейли телеграф\" писа, че проевропейски настроените членове на управляващата Консервативна партия се канят да осуетят приемането на законопроекта, който отменя действието на законодателството на ЕС на британска територия. Вестникът твърди, че не по-малко от шестима консерватори в Камарата на общините ще гласуват против законопроекта заедно с опозицията, оглавявана от лейбъристите. \"Сънди таймс\" пише днес, че след конгреса на Консервативната партия през октомври премиерът Тереза Мей може да се съгласи да изплати на ЕС до 50 милиарда лири (54 млрд. евро), след като напусне съюза. Мей се надява, че този ход ще бъде стимул за започване на търговските преговори между Лондон и Брюксел.", "date": "2017.09.03", "title": "Британският главен преговарящ за Брекзит: ЕК се поставя в глупаво положение"}
{"url": "https://www.24chasa.bg/novini/article/6424181", "text": "Министерството на външните работи на България осъжда остро извършения от Корейската народно-демократична република (КНДР) на 3 септември 2017 г. шести по ред ядрен опит. Това съобщиха от пресцентъра на Министерство на външните работи. Тази поредна тежка провокация е сериозно нарушение на съответните резолюции на Съвета за сигурност на ООН и на споразумението за гаранциите на МААЕ. България категорично осъжда подобни действия, които водят до допълнително повишаване на напрежението в региона и представляват заплаха за световния мир и сигурност. Призоваваме КНДР да прекрати веднъж завинаги своята ядрена и балистична програма по цялостен и необратим начин, изпълнявайки в пълна степен своите международни ангажименти, както и да се ангажира с конструктивен диалог с международната общност за намирането на изход от ситуацията по мирен път.", "date": "2017.09.03", "title": "България осъжда шестия ядрен опит на КНДР"}
{"url": "https://www.24chasa.bg/novini/article/6424183", "text": "По инициатива на министъра на туризма Николина Ангелкова над 400 хил. картички тръгват към туристите, почиващи в България. Това съобщиха от пресцентъра на Министерство на туризма. Специалният жест цели да им благодари, че са избрали страната за дестинация на своята почивка. Той е и поредната стъпка в работата на министерството при изграждане на имиджа на България, като предлагаща най-високо качество туристически продукт. Гостите, които ще получат специалната картичка, ще бъдат избрани на случаен принцип, като те ще се разпределят пропорционално в цялата страна. Очаква се картичките да бъдат изпратени в следващите дни до края на сезона. Визията на картичката пресъздава облика на пощенската марка, посветена на „2017 - Международна година на устойчивия туризъм за развитие“. Филателното издание ще е посланието на България по време на 22-рата сесия на Генералната асамблея на Световната организация по туризъм към ООН в гр. Чънду, Китай. А картичката ще изпълнява тази функция сред гостите пътували в страната. Стенописи от Рилският манастир и Тракийската казанлъшка гробни са изобразени на предната част на картичката. В допълнение на красивите фрагменти е специалното послание подписано лично от министъра на туризма Николина Ангелкова. То гласи: Thank you for choosing Bulgaria!, което означава „Благодаря ви, че избрахте България!“. Английският е избран, защото той е официален език на Европейския съюз и е сред най-разпространените на международно ниво. Последните данни на статистиката показват, че близо 5 млн. чуждестранни туристи са посетили България в периода януари – юли, като се отчита ръст от 7.2% спрямо същия период на миналата година. Това потвърждава прогнозите на Министерството на туризма за увеличение в сектора от 7 до 10%. Освен това се предвижда в периода между май и октомври българите да реализират над 5.7 млн. нощувки. Очаква се и при тях ръстът да е около 4.5 - 5% спрямо миналата година.", "date": "2017.09.03", "title": "Министерство на туризма праща над 400 хил. картички на туристи"}
{"url": "https://www.24chasa.bg/novini/article/6424197", "text": "Председателят на Парламентарната група на ГЕРБ и зам.-председател на партията Цветан Цветанов ще посети община Велинград на 4-ти септември /понеделник/. Той ще бъде придружаван от народния представител от 13 МИР Димитър Гечев и областния координатор на ПП ГЕРБ Пазарджик Найден Шопов. Това съобщиха от ГЕРБ. От 9.45 Цветанов ще се срещне с жители на село Кръстава, за да се запознае с мението им по проекта за изграждане на мина за добив на волфрам, която ще бъде в непосредствена близост до населеното място. Предвижда се още Цветанов да се запозне с реализацията на проекти за ремонт на три улици и изграждане на нов водопровод. От 11.00 в село Драгиново Цветан Цветанов ще се срещне с колектива на Целодневна детска градина „Пролет“, с граждани, членове и симпатизанти на ГЕРБ. Предстои изграждане на нова сграда на детската градина на стойност 1 620 000 лв., отпуснати с решение на МС в края на месец юли. От 12.00 часа, в голямата зала на Община Велинград, председателят на ПГ на ГЕРБ и зам.-председател на партията, заедно с министъра на околната среда и водите Нено Димов и директора на РИОСВ Пазарджик Костадин Гешев ще се срещнат с граждани, синдикати, представители на браншови организации от сферата на туризма и неправителствени организации, за да обсъдят проекта за разработване на волфрамова мина „Грънчарица“.", "date": "2017.09.03", "title": "Цветан Цветанов ще посети община Велинград"}
{"url": "https://www.24chasa.bg/novini/article/6424221", "text": "Президентът не може да назначи председателя на новия орган за борба с корупцията, защото това би било нарушение на конституцията. Това каза в сутрешния блок на   адвокат Марин Марковски, по повод искането на БСП Румен Радев да определи кой ще оглави новата комисия. В основния закон ясно е записано, че държавният глава няма право да се меси в изпълнителната власт, защото това не кореспондира със статута му на обединител на нацията и надпартиен орган. \"Тази комисия и председателят трябва да бъдат свързани с назначаването, с обсъждането в Народното събрание, където има с точно определен регламент, където има най-голямо представителство на хората, и това е институция, която предсатавлява хората. Защо президентът има това желание, БСП също, президентът да назначава председател и започват договорките кой да го назначи. Още повече, че в конституцията има текст, който категорично забранява президентът да назначава членове на административни институции. В конституцията има текст, който казва какви са правомощията на президента. Те са 14 правомощия. Той няма право по конституция да излезе от тях, защото вече не е представител, държавен глава, който представлява нацията, а участва в изпълнителната власт под някаква форма. Следователно се нарушава конституционният принцип. Трябва да променят конституцията, което напрактика не може да стане\", обясни адвокат Марковски.", "date": "2017.09.03", "title": "Марин Марковски: Президентът няма право да назначава председател на антикорупционната комисия"}
{"url": "https://www.24chasa.bg/novini/article/6423415", "text": "Пристигат още снимки на санирани блокове от цялата страна, във връзка с  Хората ще решат от какво имат нужда – красива беседка, детска площадка, барбекю, фонтанче, или нещо друго, което ще краси пространството около дома им и ще им бъде от полза. Пращайте ни снимки – лятото е в разгара си, имате време до 4 септември. Последните снимки ще бъдат приети до 00.00 на 3 септември, неделя. Към снимките може да се праща и кратко видео от санирания блок, като това не е задължително условие, но ще подобрява кандидатурата на блока. Наградите ще бъдат определени от авторитетно жури през август. Имате цяло лято за снимки! Изпращайте ги на  След това дойдоха и снимките от първия саниран блок в центъра на Перник - кв. Дараците, ул. \"Отец Паисий\" № 106.  . Очакваме и снимки от вашите санирани блокове – не се колебайте, наградите си струват!", "date": "2017.09.03", "title": "Виж санирания блок на Марина Димова от Кърджали"}
{"url": "https://www.24chasa.bg/novini/article/6424227", "text": "В 83% от общинските детски градини има изградено външно видеонаблюдение. По решение на Педагогическите съвети и след съгласие на родителите, има изградено и вътрешно видеонаблюдение в 30% от детските градини. Това каза за „Фокус“ зам.-кметът на София доц. д-р Тодор Чобанов. „Всички детски градини имат изграден СОТ, а в 149 детски градини има и физическа охрана“, обясни той. „Детските градини на територията на Столична община са обезпечени с необходимия педагогически и непедагогически персонал“, посочи Тодор Чобанов. „С приемането на новия Закон за предучилищното и училищното образование, който влезе в сила от 01.08.2016 година и стандарта за приобщаващо образование, работим в посока за осигуряване и на други педагогически специалисти, ресурсни учители, логопеди, психолози, педагогически съветници, в детски градини с по-голям брой деца със СОП“, каза още зам.-кметът.", "date": "2017.09.03", "title": "В 83% от детските градини в София има външно видеонаблюдение, в 30% и вътрешно"}
{"url": "https://www.24chasa.bg/novini/article/6424019", "text": "20-годишен модел твърди, че проституцията е широко разпространена в модната индустрия, след като получава безброй предложения от богати мъже, за да спи с тях за пари. Живееща в Лондон, но родена в Австрия, Джаз Игър, взриви социалните мрежи каво заяви, че мъже плащат до 2 милиона долара за една нощ, съобщи „Дейли Мейл”. Тя има повече от 35 000 последователи в Инстаграм, но за първи път привлича вниманието на модните агенти миналата година, когато отива на парти в луксозен клуб в Лондон. Там тя получава покана за яхтено парти, в компанията на милионери, но 20-годишното момиче отказва офертата, чувствайки, че нещо не е както трябва. Игър прави скрийнтшотове на предложенията й. В едно от съобщенията й агент, известен като Джордж, й предлага две хиляди паунда за двучасова среща с мъж от Иран. Но тя му отговаря: „Не съм момиче на повикване”. Джаз казва още, че този агент продължава да оправдава проституцията в модната индустрия, цитирана от \"Мирър\". Той споделя: \"Всеки се радва да прави секс, особено с хубави момичета. Това не е нещо срамно. Това е нещо нормално в индустрията ни, всички го правят. Два добре познати супермодела приеха огромни суми, за да да прекарат известно време с богати мъже и за да продължат кариерата си.\" В интервю за MailOnline младото момиче добавя: \"Не мога да предам тялото си по този начин. Това е против морала ми. Но за съжаление така работи модната индустрия. Знаете ли, че има проститутки в Кан, които изкарват по 30 хиляди долара на вечер? Много модели отиват там, за да изкарат допълнителни пари. Мои колеги, някои от които са ми приятели, са залети от подобни нежелани оферти. Някои от тях ми разказват за техния опит и е тъжно, че това не е нещо необичайно. Има толкова много грешки в тази индустрия. Аз ще направя каквото е необходимо, за да го променя. Може да се необходими векове, но трябва да се започне от някъде.\"", "date": "2017.09.03", "title": "Модел: Проституцията е обичайна за бранша, мъже дават милиони долари за вечер"}
{"url": "https://www.24chasa.bg/novini/article/6424234", "text": "Продължава разследването на инцидента от петък, при който 47-годишен мъж беше прострелян смъртоносно в заведение в пазарджишкото село Виноградец. Прокуратурата поиска от съда да разреши извършването на допълнителни действия по разследването, предава  . Семейството на убития при нещастен инцидент в пазарджишкото село Виноградец ресторантьор Наско Тонкев  . Взетите натривки от ръцете на детето показват, че то е държало пистолета, но не доказват, че именно то е произвело фаталния изстрел. Това може да докаже само специалист с отлична експертиза, твърдят запознати. Окръжната прокуратура в Пазарджик внесе искане в съда за предоставяне на разпечатка на телефонните разговори на председателя на Общинския съвет в Септември Лазар Влайков в нощта, когато нелепо бе убит 47-годишният Наско Тонкев. Това ще докаже дали наистина е имало нерегламентирани разговори между Влайков и прокурора. Семейството на жертвата твърди, че веднага след тежкия инцидент, вместо да се обади на телефон 112, Лазар Влайков е търсил съдействие от районния прокурор на Пазарджик, с когото били в близки приятелски отношения.", "date": "2017.09.03", "title": "Малкият Юри е държал пистолета, но не е доказано, че е стрелял по ресторантьора"}
{"url": "https://www.24chasa.bg/novini/article/6424246", "text": "Две българки са заловени от гръцката полиция в Комотини и обвинени в наркотрафик. Те са прекарали през ГКПП „Маказа“ 16 кг канабис, съобщава гръцкият вестник „О хронос“. Задържаните са на 42 и 62 години. На 31 август, в следобедните часове, те влезли в Гърция с два леки автомобила. 16 кг и 450 грама канабис бил скрит в тайници в колата на по-младата жена. Иззети са 8 пакета с дрога, 4 мобилни телефона, 280 лева и 360 швейцарски франка.", "date": "2017.09.03", "title": "Задържаха 2 българки с 16 кила канабис в Комотини"}
{"url": "https://www.24chasa.bg/novini/article/6424249", "text": "Последните данни на статистиката показват, че близо 5 млн. чуждестранни туристи са посетили България в периода януари – юли 2017 г., като се отчита ръст от 7,2% спрямо същия период на миналата година. Това съобщиха от пресцентъра на Министерство на туризма. Това потвърждава прогнозите на Министерството за увеличение в сектора от 7 до 10 на сто. Освен това се предвижда в периода между май и октомври българите да реализират над 5,7 млн. нощувки. Очаква се и при тях ръстът да е около 4,5-5 на сто спрямо миналата година.", "date": "2017.09.03", "title": "7,2% повече чуждестранни туристи в България тази година"}
{"url": "https://www.24chasa.bg/novini/article/6424257", "text": "Курортът „Слънчев бряг” придоби евтина слава, благодарение и на алкохолните туристически турове, които се провеждат там. В края на настоящия туристически сезон тази практика все още се практикува, но в далеч по-лицеприятна форма, предава екип на  . Групите чуждестранни туристи вече обикалят заведенията почти под строй. Използват туровете не толкова, за да се напият, колкото за да се забавляват и да се запознават с нови хора. Организаторите следят развеселените участници да не привличат излишно внимание и да не изостават от групата. \"Въобще не е шумно за нас. В сравнение с Румъния, тук е перфектно\", споделят чужденци с малко дете. На друго мнение са българските летуващи - майка обяснява, че е в курорта само за разходка, тъй като не е подходящ за деца. В края на сезона баровете искат да задържат клиентите си. \"Посрещаме ги с уелкъм дринк, започват да си поръчват и става купонът. Не мисля, че това пречи на който и да е турист\", коментира барман. Вицепремиерът Валери Симеонов се закани, че това е последното лято на бар кроловете. Сред представителите на туристическия бранш има напрежение и неяснота какво ще бъде бъдещето на следващия сезон.  ", "date": "2017.09.03", "title": "Идва ли краят на алкохолния туризъм в \"Слънчев бряг\"? (Видео)"}
{"url": "https://www.24chasa.bg/novini/article/6424270", "text": "Десетки семейства инвестират „на зелено” в имоти в „Слънчев бряг” и стават жертви на измами за милиони. От осем години чакат да приключат съдебните битки между строителя и банката-кредитор. Накрая получават нотариален акт с възбрана и заповед да напуснат апартаментите, които никога не са ползвали, предава  . Измамените подписват предварителни договори и плащат по 60 000 евро. Инвеститорът обещал сградата да е готова до май 2010 г., а купувачите да получат апартаменти до ключ. До 2014 г. парите за имотите вече са платени. Управителката на фирмата инвеститор - Фатме Хасан, се обажда и настоява собствениците да й платят ДДС-то за апартаментите. Чак след това ще получат нотариален акт. Той обаче се оказва с бонус – възбрана. Имотът е запориран от банката. Причината –фирмата инвеститор от години има ипотечен кредит, който не погасява. А залогът за него са сградата и земята.", "date": "2017.09.03", "title": "Десетки ужилени с апартаменти под възбрана по морето (Видео)"}
{"url": "https://www.24chasa.bg/novini/article/6424165", "text": " Южна Корея заяви днес, че предизвикателният шести ядрен опит на Северна Корея трябва да срещне възможно най-твърда реакция, включително и санкции на Съвета за сигурност на ООН, за да бъде поставена тази страна в пълна изолация, предаде Ройтерс. Сеул и Вашингтон освен това обсъждат разполагането на американски стратегически военни съоръжения на Корейския полуостров, след като Северна Корея пренебрегна предупрежденията на международната общност и днес по-рано направи най-мощния си ядрен опит досега, предава БТА. Това заяви, цитиран от Ройтерс, южнокорейският съветник по националната сигурност Чхун Ею-йон.", "date": "2017.09.03", "title": "Сеул настоява за нови санкции на ООН срещу Пхенян"}
{"url": "https://www.24chasa.bg/novini/article/6423968", "text": "Британска бомба от Втората световна война е станала причина за най-голямата евакуация в следвоенна Германия до момента. Тази сутрин дома си в града са напуснали 60 хил. души. Специалните служби щателно евакуират периметъра. Сапьорите се готвят да започнат обезвреждането на боеприпаса, което ще започне след обяд, предаде Deutsche Welle,. Опасната находка е направена във вторник, 29 август по време на строителни дейности. Бомбата с маса 1,8 тона съдържа близо 1500 килограма взривни вещества. В зоната на евакуация в радиус 1,5км., освен жилищни сгради попадат и сградата на полицейското управление на Франкфурт, както и няколко болници, предава Фокус.", "date": "2017.09.03", "title": "Евакуираха 60 хил. души от Франкфурт заради бомба от Втората световна война (Снимки)"}
{"url": "https://www.24chasa.bg/novini/article/6424051", "text": "В ЕС ще бъде създаден общ европейски механизъм за координация при кибер атаки. Това съобщи днес във Варна еврокомисарят по цифровата икономика и общество Мария Габриел, която е лектор на провеждащия се Десети летен университет на младежката структура на ГЕРБ, предава БТА. Тя обясни, че защитата на основни човешки прави и свободата на изразяване не подлежат на съмнение, това което може да се предложи е общ европейски механизъм за координация в случай на атака. Габриел каза, че само след две-три седмици ще бъде представен законодателен пакет, с който ще бъде създаден общ европейски механизъм за координация при кибер атаки. Централното звено за координация ще е в Брюксел. Европейските граждани трябва да знаят, че съюзът разполага с такъв механизъм, каза още еврокомисарят и допълни, че ще се работи и предложи засилен мандат на европейската агенция по сигурност. Габриел обясни, че интернет носи много възможности, но той ни прави и много уязвими. Имаме невероятно увеличение на кибер атаките, каза Габриел и уточни, че то е над 300 процента през 2016 година спрямо предходната година. По думите й има над 200 000 кибер атаки всеки ден. Според нея, е много важно да бъде създадена система за сертифициране на продуктите. Еврокомисарят обясни, че потребителите трябва да знаят, че купувайки един продукт, той има сертифициращо удостоверение на ниво ЕС, че има своите изисквания за сигурност. Тя допълни, че след няколко години ще има над 20 милиарда свързани с интернет продукта - от смартфоните до лаптопите. В ЕК създадохме интернет форум за борба със съдържание, което съдържа теророзъм, коментира още Габриел и допълни, че той е в пряка координация с Европол. Тя уточни, че има над 30 000 свалени съдържания, свързани с терористични нагласи или цели. По думите й успеваемостта на сваляне на такова съдържание е 92 процента. От друга страна имаме първия законодателен документ - това е Директивата за цифровата сигурност на мрежите, каза еврокомисарят. Тя уточни, че е много важно държавите членки да я приложат навреме, като заложеният срок е май 2018 г. С тази тази Директива всяка една страна трябва да създаде звено за координация, свързано с борбата кибер атаките. Еврокомисарят обърна внимание и на още две инициативи, едната от които е край на географското блокиране онлайн. По думите й в момента 52 процента от покупко-продажбите в интернет не могат да се осъществят поради географско блокиране. Друга важна инициатива е безжичен и безплатен интернет в продължение на три години за общините. Този проект ще бъде лансиран в началото на следващата година. Бюджетът е 120 милиона евро и ще стигне до между 6000 и 8000 общини. Много е важно България да е сред активните, защото принципът, по който ще се разпределят парите е \"първи дошъл-първи обслужен\", обясни Мария Габриел. Тя допълни, че няма ограничения за кандидатстващите общини и уточни, че формулярът за кандидатстване ще бъде максимално опростен.", "date": "2017.09.03", "title": "В ЕС ще бъде създаден общ механизъм за координация при кибер атаки"}
{"url": "https://www.24chasa.bg/novini/article/6424063", "text": "Няколко важни петролни рафинерии в Тексас започнаха през уикенда постепенно да възстановяват нормалната си дейност, след като ураганът \"Харви\" затрудни функционирането им, но цените на бензина остават високи заради опасенията от дефицит, предаде Ройтерс. Ураганът намали с една четвърт капацитета на петролните рафинерии в САЩ и повиши средните цени на бензина с над 17,5 цента до нива, рекордни за порследните две години. В събота един галон (3,79 литра) бензин струваше 2,59 долара, предава БТА. Вчера корпорацията \"ЕксонМобил\" (ExxonMobil Corp) рестартира втората по големина в страната рафинерия в Бейтаун, Тексас, с производство 560 500 барела дневно. От \"Филипс 66\" (Phillips 66) обявиха, че работят по подновяване на операциите в рафинерията \"Суийни\" с 246 хиляди барела на ден и по задействането на своя терминал за петрол и горива в Бомонт, Тексас. Преди това в петък корпорацията \"Валеро енерджи\" (Valero Energy Corp) съобщи, че повишава производството на рафинериите си \"Корпус Кристи\" в Тексас. През уикенда са заработили и някои от петролопроводите, с което бяха разсеяни опасенията, че до рафинериите няма да достига суровина за преработка, съобщи Ройтерс.", "date": "2017.09.03", "title": "Петролната индустрия в САЩ  се връща към нормалния си ритъм след Харви"}
{"url": "https://www.24chasa.bg/novini/article/6423465", "text": "Президентът на САЩ Доналд Тръмп е поискал от съветниците си да подготвят план за оттеглянето на Съединените щати от споразумението за свободна търговия с Южна Корея. Най-вероятно това ще бъде формализирано през следващата седмица, предаде американското издание The Hill, цитира \"Фокус\". Този ход може да предизвика напрежение между Вашингтон и Сеул, който е ключов американски съюзник, в района на Източна Азия и то в момент, когато двете страни се опитват да координират усилията си за спирането на ядрената и ракетната програма на Северна Корея. Говорител на Белия Дом е споделил с репортери, че „въпросът е в процес на обсъждане, но в момента нищо още не е потвърдено.“ Развалянето на споразумението за свободна търговия би облагодетелствало домашната американска индустрия, но Южна Корея също може да вдигне митата за стоките, които внася от САЩ. Доналд Тръмп предприема този ход, във връзка с обещанията, дадени по време на предизборната си кампания, когато се зарече да развали неизгодните търговски сделки, които, според него, не са от полза за американските работници.", "date": "2017.09.03", "title": "САЩ се готви да се оттегли от споразумението за свободна търговия с Южна Корея"}
{"url": "https://www.24chasa.bg/novini/article/6423471", "text": "Президентът на Русия Владимир Путин не планира да участва в тазгодишната сесия на Генералната Асамблея на ООН, която ще се проведе през месец септември в Ню Йорк, предаде ТАСС, позовавайки се на думите на говорителя на президента Дмитрий Песков. „Не, това не е в плановете на президента“, съобщи Песков, когато бе попитан дали Путин ще пътува за САЩ. Говорителят на президента отказа да коментира инициативата на президента на САЩ Доналд Тръмп, който иска да организира среща на върха на световните лидери в навечерието на първата сесия на Генералната Асамблея на ООН, предаде \"Фокус\". Както агенция „Фокус“ вече информира, Тръмп предлага на тази среща да бъде обсъдена евентуална реформа на Организацията на обединените нации, а на нея ще присъстват само лидерите, които подпишат, състояща се от десет точки, декларация, в която се съдържа призив към Генералния секретар на ООН Антониу Гутериш „да започне ефективна и целесъобразна реформа“ на световната организация.", "date": "2017.09.03", "title": "Путин не планира да участва в сесията на Генералната Асамблея на ООН"}
{"url": "https://www.24chasa.bg/novini/article/6423474", "text": "Турският президент Реджеп Тайип Ердоган обвини Мианмар в извършването на геноцид срещу мюсюлманското малцинство рохингия, предава Middle East Eye, цитира \"Фокус\". „Има геноцид там. Тези, които затварят очите си за геноцида, прикривайки се за демокрацията, са съучастници“, заяви Ердоган по време на реч в Истанбул. По-рано границата между Мианмар и Бангладеш бе затворена, след като близо 60 хиляди рохинги я преминаха, бягайки от сраженията. Турският външен министър Мевлют Чавушоглу призова Бангладеш да „отвори вратите си“, добавяйки, че Турция ще посрещне разходите по установяването на бежанците. Президентът на Турция Ердоган проведе и телефонни разговори с различни мюсюлмански лидери, за да обсъдят справянето с кризата.", "date": "2017.09.03", "title": "Ердоган: В Мианмар се провежда геноцид"}
{"url": "https://www.24chasa.bg/novini/article/6423032", "text": "Пристигат още снимки на санирани блокове от цялата страна, във връзка с  Хората ще решат от какво имат нужда – красива беседка, детска площадка, барбекю, фонтанче, или нещо друго, което ще краси пространството около дома им и ще им бъде от полза. Пращайте ни снимки – лятото е в разгара си, имате време до 4 септември. Последните снимки ще бъдат приети до 00.00 на 3 септември, неделя. Към снимките може да се праща и кратко видео от санирания блок, като това не е задължително условие, но ще подобрява кандидатурата на блока. Наградите ще бъдат определени от авторитетно жури през август. Имате цяло лято за снимки! Изпращайте ги на  След това дойдоха и снимките от първия саниран блок в центъра на Перник - кв. Дараците, ул. \"Отец Паисий\" № 106.  . Очакваме и снимки от вашите санирани блокове – не се колебайте, наградите си струват!", "date": "2017.09.03", "title": "Виж санирания блок на Зарко Караганчев от Бургас"}
{"url": "https://www.24chasa.bg/novini/article/6423821", "text": "Службата за геоложки наблюдения на САЩ съобщи, че е регистрирала днес земетресение с магнитуд 6,3 и дълбочина 0 км в КНДР, като отбеляза, че трусът може да е свидетелство за възможен взрив, без да уточни от какъв тип, предадоха световните агенции. Японското правителство потвърди, че Северна Корея е извършила нов ядрен опит. \"Правителството потвърждава, че Северна Корея е извършила ядрен опит, след като проучи информациите от метеорологичната агенция и други институции\", заяви пред журналисти министърът на външните работи на Япония Таро Коно. Той определи опита като \"пораждащ изключително силно съжаление\". Китайските власти съобщиха, че са засекли земетресение с магнитуд 6,3 в Северна Корея, като го определиха като \"предполагаема експлозия\", предизвикана от човешка дейност, предава БТА. Епицентърът на труса е бил фиксиран близо до полигона, където Пхенян вече е извършвал ядрени опити. Земетресението, регистрирано малко преди 11,30 ч. местно време (03,00 ч. по Гринуич), е било на дълбочина нула километра в североизточната част на страната, предаде Ройтерс. Китайската сеизмологична служба съобщи малко по-късно за второ земетресение в Северна Корея с магнитуд 4,6 на дълбочина нула силометра, осем минути след първия трус, и го определи като \"колапс\".", "date": "2017.09.03", "title": "Силно земетресение в Северна Корея. Япония: Нов ядрен опит е"}
{"url": "https://www.24chasa.bg/novini/article/6423829", "text": "Втори ден пазарджишката поллиция е на крак заради издирването на 43-годишния Георги Генов, който в петък вечерта уби жена си Катя, съобщи  . Двамата били скарани и жената живеела при майка си. Мъжът я причакал да слезе от автобус и я наръгал,  . Според запознати Катя била тормозена от мъжа си, но не е подавала жалби в полицията. Днес близки и роднини ще се простят с Катя. Все още няма следа от убиеца. Очаквайте подробности.", "date": "2017.09.03", "title": "Още издирват Георги Генов за убийството на жена му в Пещера"}
{"url": "https://www.24chasa.bg/novini/article/6423828", "text": "САЩ взеха под свой контрол три руски дипломатически мисии - генералното консулство в Сан Франциско, търговското представителство във Вашингтон и филиала му в Ню Йорк, предаде Асошиейтед прес. Държавният департамент потвърди, че Русия е освободила трите дипломатически обекта, предаде ТАСС. Вашингтон оспори обвинението на Москва, че американски служители са заплашвали \"да разбият входната врата\" в един от обектите, а агенти на ФБР са \"прочиствали помещенията\", предава БТА. \"Това не е вярно\", заяви високопоставен представител на Държавния департамент, като добави, че американски служители заедно с руски дипломатически персонал са извършили оглед на трите сгради. \"Тези инспекции бяха осъществени, за да осигурят безопасността и охраната на сградите и да потвърдят, че руското правителство е опразнило помещенията\", заяви анонимният американски дипломатически представител. Руското външно министерство помести на официалната си страница във Фейсбук кадри от консулството в Сан Франциско и търговското представителство във Вашингтон, като заяви, че това са \"фото и видео свидетелства за противозаконните действия на американските власти, които в нарушение на международното право и на собственото си законодателствоо са нахлули в руски дипломатически обекти и извършват \"оглед\" на помещенията\". Вчера шефът на пресслужбата на посолството на Русия в САЩ Николай Лахонин заяви пред ТАСС, че в сградата на търговското представителство във Вашингтон са започнали обиски, а в Москва министерството на външните работи привика заместник-ръководителя на посолството на САЩ Антъни Годфри, за да му връчи официален протест \"във връзка с намерението на американските власти да устроят претърсване на търговското представителство във Вашингтон, макар че сградата се намира в руска държавна собственост и притежава дипломатически имунитет\". Министерството \"разглежда нелегитимния оглед на дипломатическите помещения на Русия без присъствието на руски официални лица и изказаната заплаха да бъде разбита входната врата като безпрецедентна агресивна акция, която при това може да бъде използвана от спецслужбите на САЩ за организиране на антируски провокации с помощ на подхвърлени компометиращи предмети\". Американската страна все пак прие поне едно от оплакванията на руснаците, отбелязва АП - че са им дали само 48 часа да опразнят жилищата, обитавани от дипломатите и семействата им. Смекчавайки първоначалната заповед, Държавният департамент уточни, че са направени \"отделни споразумения\", които да дадат на семействата \"достатъчно време\" да опаковат багажа си и да освободят апартаментите на територията на консулството. Представителят на ведомството не разкри за колко време руснаците ще трябва да се изнесат от жилищната част на консулството, като каза само, че Москва е била информирана за новия срок. Междувременно Държавният департамент ще контролира изцяло достъпа до имотите и поема цялата отговорност за сигурността и поддръжката им.", "date": "2017.09.03", "title": "Русия е освободила трите дипломатически обекта в САЩ"}
{"url": "https://www.24chasa.bg/novini/article/6423853", "text": "Земетресение с магнитуд 5,3 по скалата на Рихтер и няколко афтершока са регистрирано в югоизточната част на северния американски щат Айдахо, предаде KTVB. По данни на Геоложката служба на САЩ трусът е регистриран на около 18 км. източно от град Сода Спрингс в 18:00 часа местно време (3:00 сутринта българско) на дълбочина от 9 км. Няма данни за жертви и разрошения, предава Фокус. Последното голямо земетресение, регистрирано в щата е през 1983 г. с магнитуд от 6,9.", "date": "2017.09.03", "title": "Земетресение от 5,4 по Рихтер в Айдахо"}
{"url": "https://www.24chasa.bg/novini/article/6423863", "text": "Всеки родител подлежи на наказателна отговорност, ако децата му не ходят на училище - това е стара мярка, която не се спазваше, заяви по   Данко Калапиш, директор на 52-ро столично училище. Сега, благодарение на взаимодействието на институции, това ще стане. Необходима е споделена отговорност между родители и общество, допълни Калина Крумова. Проблемът е не само дали детето присъства физически в клас, а и дали е активно в процеса. При обвързването на социалните помощи и образованието трябва да има непрестанен контрол, а не само еднократен. Посоката е правилна, но това да се случи до 15 септември, е свръх амбициозен срок, допълни Калапиш. Контролът е важен но не и силов, ако е силов няма да се получи. Трябва да се намери правилният път за мотивация за образование.", "date": "2017.09.03", "title": "Ще наказват ли родители, които не пускат децата си в клас?"}
{"url": "https://www.24chasa.bg/novini/article/6423873", "text": "\"Абсолютно недопустим\" би бил един севернокорейски ядрен опит, каза днес японският премиер Шиндзо Абе, цитиран от Франс прес. Изявлението на Абе бе направено след като Службата за геоложки наблюдения на САЩ съобщи, че е регистрирала днес земетресение с магнитуд 6,3 в КНДР, като отбеляза, че трусът може да е резултат от взрив, без да уточни от какъв тип, предава БТА. Сеул съобщи, че вероятно Северна Корея е извършила тази сутрин шести ядрен опит. Малко преди това президентът на САЩ Доналд Тръмп е разговарял с Абе и двамата са обсъдили \"нарастващата заплаха\", идваща от Северна Корея, която извърши два опита с междуконтинентални ракети през юли, обяви Белият дом, допълни АФП. \"Двамата ръководители потвърдиха отново значението на тясното сътрудничество между САЩ и Япония и Южна Корея пред нарастващата заплаха от Северна Корея\", се посочва в комюнике на Белия дом. Правителството на Северна Корея съобщи, че ще излезе със специално заявление в 15:00 местно време (9:30 българско време), предаде Yonhap.", "date": "2017.09.03", "title": "Японският премиер: Севернокорейски ядрен опит би бил абсолютно недопустим"}
{"url": "https://www.24chasa.bg/novini/article/6423877", "text": "Загрижен жител на кипърския град Пафос се е завтекъл на помощ за бездомен българин, чиито мобилен телефон, лична карта и други предмети са били откраднати, докато е спял под звездите в парк в центъра на града, след като началникът му не му изплаща заплатата, предаде Cyprus Mail, цитиран от Фокус. С молба да бъде записана единствено като Надя, служител в офис заяви, че тя се опитва да събере 400 евро, за да помогне на „Стефан“ – псевдоним, да си стъпи на краката. Стефан е трябвало да напусне квартирата си преди шест седмици, след като началникът му не му изплаща дължимите заплати. Мъжът, знаещ гръцки и турски език се е преместил в Пафос преди три години, за да търси по-добър живот, поради липсата на препитания в родния си град. Надя забелязва Стефан да спи в парка в центъра на Пафос, докато разхожда кучетата си. След като говори с него, тя разбира, че и той като нея е българин. „Историята му е много тъжна и той ми каза, че няма никой да му помогне, затова и реших да го подкрепя“, заяви Надя. Съпругът на Надя е говорил с бившия началник на Стефан по телефона, но той няколко пъти е лъгал, казвайки, че ще донесе дължимите заплати на Стефан, но не е изпълнил поетия ангажимент от седмици. Началникът също така е заплашвал българина с насилие. Стефан се нуждае от 400 евро, за да може да стигне до българското посолство в Никозия, придружен с двама свидетели, за да попълни необходимата документация за временен транспорт. Оставалото ще е нужно за едномесечен наем. „Никой няма да го наеме без лична карта. С временна той ще може да работи достатъчно, за да получи редовни документи“, добави тя. , Стефан живее под открито небе в парка на стар дюшек. Той заяви, че се срамува от настоящата си ситуация и иска работа и малко място, което да нарече свой дом. „Всичко, което имах бе откраднато от мен преди месец. Без Надя и съпруга ѝ щях да съм загубен“, посочи той.", "date": "2017.09.03", "title": "Кипърци търсят помощ за измамен от работодатели и ограбен българин в Пафос"}
{"url": "https://www.24chasa.bg/novini/article/6423888", "text": "Лидерът на Северна Корея Ким Чен-ун е направил инспекция на разработваната водородна бомба, която може да бъде заредена в новите интерконтинентални балистични ракети на страната, предаде АФП, която се позовава на съобщение на официалната информационна агенция на Северна Корея. Това става ден преди   опит след два поредни земни труса. Съмненията, дали Пхенян е успял успешно да намали размера на оръжията си и дали наистина има истинска водородна бомба, остават, но от корейската информационна агенция са цитирали Ким, който е заявил, че „всички компоненти на водородната бомба са произведени, на 100 процента, от домашни производители“.", "date": "2017.09.03", "title": "Ким Чен-ун е инспектирал водородна бомба ден преди новият ядрен опит"}
{"url": "https://www.24chasa.bg/novini/article/6423910", "text": "Петнайсет души бяха ранени, двама от тях тежко, от мълния вчера следобед в Азерай във френския департамент Мьорт-е-Мозел, по време на шестото издание на музикалния фестивал \"Стария канал\", съобщи полицията, цитирана от Франс прес. Двама души, около 60-годишна жена и 4-годишен мъж, са пострадали по-тежко. Те са били ударени директно от мълнията и са получили изгаряния. Две деца, на около 12 години, които се намирали наблизо, са в шок и за тях се грижат службите за спешна помощ, предава БТА.", "date": "2017.09.03", "title": "15 ранени от мълния на музикален фестивал във Франция"}
{"url": "https://www.24chasa.bg/novini/article/6423337", "text": "Пристигат още снимки на санирани блокове от цялата страна, във връзка с  Хората ще решат от какво имат нужда – красива беседка, детска площадка, барбекю, фонтанче, или нещо друго, което ще краси пространството около дома им и ще им бъде от полза. Пращайте ни снимки – лятото е в разгара си, имате време до 4 септември. Последните снимки ще бъдат приети до 00.00 на 3 септември, неделя. Към снимките може да се праща и кратко видео от санирания блок, като това не е задължително условие, но ще подобрява кандидатурата на блока. Наградите ще бъдат определени от авторитетно жури през август. Имате цяло лято за снимки! Изпращайте ги на  След това дойдоха и снимките от първия саниран блок в центъра на Перник - кв. Дараците, ул. \"Отец Паисий\" № 106.  . Очакваме и снимки от вашите санирани блокове – не се колебайте, наградите си струват!", "date": "2017.09.03", "title": "Виж санирания блок на Анна Михайлова и Даниела Асенова от Перник"}
{"url": "https://www.24chasa.bg/novini/article/6423915", "text": "Днес се възстановява движението по бул. “Прага“, както и маршрутите на превозните средства на градския транспорт в района . Това съобщиха от пресцентъра на Столична община. Работата ще продължи по изграждане на нови тротоари от двете страни на булеварда. Продължава цялостният ремонт на бул. “Шипченски проход“, от бул. “Асен Йорданов“ до ул. “Иван Димитров - куклата\". Работи се по пътното платно в посока ж. к. “Дружба“, оформят се нови бордюри, шахти за подземна инфраструктура, поставя се ново осветление. Предвижда се участъка от бул. “Шипченски проход“ да бъде завършен преди 15 септември.", "date": "2017.09.03", "title": "Днес се възстановява движението по бул. \"Прага\""}
{"url": "https://www.24chasa.bg/novini/article/6423929", "text": "Поливах се градината, когато чух викове: \"Убиха жената!\" Погледнах и видях, че на шосето лежи труп на жена. Това разказа по   81-годишният Никола Попов, очевидец на убийството в Пещера. В петък привечер Георги Генов наръга съпругата си Катя, която го напуснала преди седмици. Хората наоколо се уплашиха и никой не се притече на помощ. Не познавам младите - само родителите им, те бяха добри хора, добави бай Никола. Според местните мъжът работи в охранителна фирма в Пазарджик, нямал приятели бил затворен. Катя била общителна, не й личало, че има проблеми вкъщи - криела от децата и близките си. Преди 20 дни се оплакала на брат си, който живее в Англия, от тормоза на съпруга си. Той я посъветвал да се изнесе при майка им в Пещера. Така и направила. Георги обаче не се примирил с това и всяка вечер я причаквал след работа и я уговарял да се върне у дома.", "date": "2017.09.03", "title": "Очевидец на убийството в Пещера: Хората се уплашиха и се разбягаха, жената лежеше на пътя"}
{"url": "https://www.24chasa.bg/novini/article/6423940", "text": "От утре до 30 септември движението при 51-ви километър на АМ \"Хемус\" ще е двупосочно в платното за Варна. Ще се ремонтира платното за София на виадукта край село Разлив, информира от Агенция \"Пътна инфраструктура\". За повишаване безопасността на движение ще се ремонтира пътната плоча на виадукта. Предвидена е подмяна на дилатационните фуги, тротоарните блокове, възстановяване на хидроизолацията, преасфалтиране на мостовото съоръжение и нова хоризонтална маркировка. Продължават ремонтно-възстановителните работи в района на тунел \"Витиня\". Както е и в момента, в тези участъци автомобилите до 12 тона преминават двупосочно в платното за София, поради ремонт на платното за Варна. Тежкотоварните превозни средства над 12 т минават по обходен маршрут.", "date": "2017.09.03", "title": "Нов ремонт по магистрала \"Хемус\" от утре за един месец"}
{"url": "https://www.24chasa.bg/novini/article/6423944", "text": "Четири момчета задигнаха кола в Кършияка в Пловдив късно снощи, съобщи  . След кражбата хлапетата, които са едва на 15 години, си спретнали гонка в близост на Окръжна болница. Забавата обаче била секната от охранители и полиция. Униформените спипали децата в Гагарин, след като се опитали да избягат. След акцията на Криминална полиция станало ясно, че непълнолетните Иван К, Мартин Р., Теодор М. и Димитър Н. не веднъж са били засичани да участват в гонки. Според източници на TrafficNews, един от задържаните тийнейджъри е племенник на полицейски началник. В близките дни ще им бъдат повдигнати обвинения, а за сега лицата са задържани за 24 часа в 3РПУ Пловдив.", "date": "2017.09.03", "title": "Тийнейджъри задигнаха кола в Пловдив и си направиха гонка"}
{"url": "https://www.24chasa.bg/novini/article/6423166", "text": "Пристигат още снимки на санирани блокове от цялата страна, във връзка с  Хората ще решат от какво имат нужда – красива беседка, детска площадка, барбекю, фонтанче, или нещо друго, което ще краси пространството около дома им и ще им бъде от полза. Пращайте ни снимки – лятото е в разгара си, имате време до 4 септември. Последните снимки ще бъдат приети до 00.00 на 3 септември, неделя. Към снимките може да се праща и кратко видео от санирания блок, като това не е задължително условие, но ще подобрява кандидатурата на блока. Наградите ще бъдат определени от авторитетно жури през август. Имате цяло лято за снимки! Изпращайте ги на  След това дойдоха и снимките от първия саниран блок в центъра на Перник - кв. Дараците, ул. \"Отец Паисий\" № 106.  . Очакваме и снимки от вашите санирани блокове – не се колебайте, наградите си струват!", "date": "2017.09.03", "title": "Виж санирания блок на Стефко Тодоров от Бургас"}
{"url": "https://www.24chasa.bg/novini/article/6423961", "text": "Корейска народнодемократична република (КНДР)обяви, че е направила успешен опит с водородна бомба. Съобщението бе направено днес в ефира на централната телевизия на КНДР, предаде Франс прес. Отбелязва се, че водородният заряд, с който е направен днешният опит, може да бъде качен на междуконтинентална балистична ракета, предава БТА. Броени часове след шестия севернокорейски ядрен опит говорителка обяви в ефира на централната телевизия на КНДР, че \"опитът с водородната бомба е преминал напълно успешно\", уточни АФП.                                                                                                                                                                                                                                                                                                                                                                                                                                                                                                                                                                                                                                              ", "date": "2017.09.03", "title": "Пхенян официално обяви \"напълно\" успешен опит с водородна бомба"}
{"url": "https://www.24chasa.bg/novini/article/6422218", "text": "Пристигат още снимки на санирани блокове от цялата страна, във връзка с  Хората ще решат от какво имат нужда – красива беседка, детска площадка, барбекю, фонтанче, или нещо друго, което ще краси пространството около дома им и ще им бъде от полза. Пращайте ни снимки – лятото е в разгара си, имате време до 4 септември. Последните снимки ще бъдат приети до 00.00 на 3 септември, неделя. Към снимките може да се праща и кратко видео от санирания блок, като това не е задължително условие, но ще подобрява кандидатурата на блока. Наградите ще бъдат определени от авторитетно жури през август. Имате цяло лято за снимки! Изпращайте ги на  След това дойдоха и снимките от първия саниран блок в центъра на Перник - кв. Дараците, ул. \"Отец Паисий\" № 106.  . Очакваме и снимки от вашите санирани блокове – не се колебайте, наградите си струват!", "date": "2017.09.03", "title": "Виж санирания блок на Дина Шуплева от Стамболийски, изпрати снимки, спечели 13 000 лв"}
{"url": "https://www.24chasa.bg/novini/article/6423399", "text": "Пристигат още снимки на санирани блокове от цялата страна, във връзка с  Хората ще решат от какво имат нужда – красива беседка, детска площадка, барбекю, фонтанче, или нещо друго, което ще краси пространството около дома им и ще им бъде от полза. Пращайте ни снимки – лятото е в разгара си, имате време до 4 септември. Последните снимки ще бъдат приети до 00.00 на 3 септември, неделя. Към снимките може да се праща и кратко видео от санирания блок, като това не е задължително условие, но ще подобрява кандидатурата на блока. Наградите ще бъдат определени от авторитетно жури през август. Имате цяло лято за снимки! Изпращайте ги на  След това дойдоха и снимките от първия саниран блок в центъра на Перник - кв. Дараците, ул. \"Отец Паисий\" № 106.  . Очакваме и снимки от вашите санирани блокове – не се колебайте, наградите си струват!", "date": "2017.09.03", "title": "Виж санирания блок на Таня Илиева от Бургас"}
{"url": "https://www.24chasa.bg/novini/article/6424099", "text": "Италианската полиция конфискува рекордно количество от 2,3 тона марихуана, внесена контрабандно от Албания, съобщи МИА. Операцията е била извършена в Сан Бенедето дел Тронто. Арестувани са 63-годишен италианец и 24-годишен албанец. Според полицията това е най-голямото количество дрога, задържано в този район, предава БТА. Полицията е конфискувала моторна лодка, камион, на който е трябвало да бъде натоварена дрогата, както и 25 пластмасови туби с гориво. Междувременно през изминалите два дни албанската полиция е заловила над 1,6 тона марихуана при няколко операции.", "date": "2017.09.03", "title": "Италианската полиция залови 2,3 тона\nмарихуана, внесена от Албания"}
{"url": "https://www.24chasa.bg/novini/article/6424107", "text": "Три екипа на Дирекция \"Аварийна помощ и превенция\" отработват сигнали заради силната буря, която се разрази над столицата. Към момента са получени 20 сигнала за паднали клони на дървета. Това съобщиха за \"Фокус\" от Столична община. Изпратени са екипи на дирекцията и на столичната пожарна. Временно е променен маршрутът на трамвайна линия 10. Трамваите въртят на спирка \"пл. Журналист\". Промяната се налага заради паднали клони върху контактно-кабелната мрежа. На място са изпратени екипи на \"Столичен електро транспорт\", които да отстранят проблема.                                                                                                                                                                                                                                                                                                                       ", "date": "2017.09.03", "title": "Десетки сигнали за паднали клони след бурята в София"}
