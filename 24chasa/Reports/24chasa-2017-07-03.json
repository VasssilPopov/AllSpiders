{"url": "https://www.24chasa.bg/novini/article/6315974", "text": " Мъж, опитал се да открадне хеликоптер на летище Хилсбъро в щата Орегон, бе застрелян, предаде Ройтерс, като се позова на местното издание \"Орегониън\". Всички пристигащи и готвещи се за излитане полети бяха спрени заради случилото се. Засега полицията и летищните власти не са направили изявление по случая. Според изданието нападателят е бил фатално прострелял, когато се опитвал да избяга от летището в съседно поле, малко след като бил подаден сигнал за опита му да открадне хеликоптера, предаде БТА. ", "date": "03.07.2017 22:55", "title": "Застреляха мъж при опит да открадне хеликоптер от летище в щата Орегон"}
{"url": "https://www.24chasa.bg/novini/article/6315735", "text": "Бури и градушки удариха страната. В Самоков е обявено бедствено бедствено положение. Река Боклуджака преля, наводнени са много домове, предад Кадрите са от последните часове. Наводнени са детски градини и обществени сгради. Електричеството в засегнатите райони ще бъзе спряно.  Кметът на Самоков Владимир Георгиев обясни в телефеонен разговор, че помпите за отводняване не достигат. ", "date": "03.07.2017 19:06", "title": "Бедствено положение в Самоков, река Боклуджака преля (Видео)"}
{"url": "https://www.24chasa.bg/novini/article/6315744", "text": "Според текст, публикуван на страницата в интернет на руското външно министерство, руският заместник-министър на външните работи Алексей Мешков отбелязва опитите на Запада да представи Балканите като сфера на своите изключителни интереси, предаде ТАСС. „Що се отнася до подходите към ситуацията в региона от страна на външните играчи, то се принудени със съжаление да констатираме рецидиви на опитите Балканите да бъдат представите като сфера на изключителните интереси на Запада“, смята Мешков. „Пред страните от Югоизточна Европа е представен изкуствен избор: или по-нататъшно интеграционно сближение с ЕС, или взаимодействие с Русия“, сочи той. „В Москва подобно представяне на въпроса се смята за коренно погрешно“, подчерта заместник-министърът. „В това число и заради това, че редица държави подържат взаимноизгодни отношения и с ЕС, и с Русия. Има примери за конструктивно взаимодействие с нас и в редиците на членовете на ЕС“, обръща внимание Мешков. „В тази връзка подкрепяме забележимата в последно време активизация на отношенията между ЕС и Русия. Настроени сме да обсъдим със Съюза тези сюжети, по които нашите подходи се припокриват, включително и по регионалните конфликти, миграционната и антитерористичните теми“, подчерта той.", "date": "03.07.2017 19:21", "title": "Русия: Западът опитва да представи Балканите за сфера на своите интереси"}
{"url": "https://www.24chasa.bg/novini/article/6315755", "text": "Капитанът на турски товарен кораб съобщи днес, че гръцката брегова охрана е открила огън по неговия кораб, след като той отказал да се подчини на заповед да влезе в док на пристанище в Егейско море, предаде Ройтерс. Капитанът на товарния кораб M/V ACT Сами Калкаван е посочил пред турския телевизионен канал СиЕнЕн-Тюрк, че бреговата охрана му е наредила да влезе в док на пристанище на гръцкия остров Родос за проверка и е открила огън, след като той не се е подчинил, като 16 куршума са улучили кораба, предава БТА. Бреговата охрана поиска корабът да влезе веднага в док на пристанището в Родос и ние не приехме това. Те искаха да проверят /кораба/ и ние не приехме това, посочи капитанът. Те казаха, че ще стрелят, ако не спрем, те направиха това, което казаха, добави капитанът. Калкаван не съобщи защо не е искал корабът да бъде проверен. Капитанът посочи, че няма опасност от навлизане на вода в кораба от дупките от куршумите. Отговорен представител от гръцкото министерство за морския флот потвърди, че бреговата охрана се е опитала да провери товара на кораба, като добави, че корабът не се е подчинил и се е върнал в турски териториални води. Официалният представител не коментира дали бреговата охрана е открила огън. Гръцката брегова охрана отказа коментар. Турският телевизионен канал НТВ съобщи, че два катера на турската брегова охрана са изпратени в района, а турското външно министерство е заявило, че е в контакт със съответните власти. Калкаван е потвърдил, че корабът, който е потеглил от пристанище Искендерун /Югоизточна Турция, близо до границата със Сирия/, се е върнал в турски води. Напрежения между Гърция и Турция - съседни страни и членки на НАТО, не са редки, като се имат предвид териториалните спорове, като и гневът на Анкара от отказа на Атина да й предаде турски военни, избягали в страната след опита за преврат в Турция, отбелязва Ройтерс. Двете страни бяха на ръба на война през 1996 г. заради две ненаселени островчета, наричани от турците Кардак, а от гърците Имия.", "date": "03.07.2017 19:26", "title": "Катери на гръцката брегова охрана са открили огън по турски кораб в Егейско море"}
{"url": "https://www.24chasa.bg/novini/article/6315773", "text": "С промените в Закона за устройството на Черноморското крайбрежие (ЗУЧК) планираме да се извърши групиране на морските плажове по функционалност и характеристики, които влияят върху възможните начини на ползването им. Това заяви министърът на туризма Николина Ангелкова на общественото обсъждане на промените на нормативния акт, в което участваха представители на бранша, учебни заведения в сферата на туризма, неправителствени организации и други, съобщава пресцентърът на министерството. С измененията в ЗУЧК се въвежда изискване размерът на концесионното плащане, цените на плажните принадлежности и на предоставяните услуги да бъдат обвързани с индивидуалните характеристики на морския плаж в зависимост от групата, в която попада, по думите на Ангелкова. Тя е пояснила още, че ще се дефинират четири основни групи морски плажове, като за първите три се предлага и създаването на подгрупи. Обособяването ще се осъществява на база минимален набор от обективни критерии, отразяващи географското разположение на плажа, степента на урбанизация на прилежащите му територии, природно-климатичните и екологичните му характеристики, близостта до туристически дестинации, посещаемост и други. Добавен е и показател дали плажът е естествен, или изкуствен. \"Обсъжданията на промените в ЗУЧК започнаха миналата година и от тях зависи консенсусът за непосредствено управлението на морските плажове, както и приносът на летния туризъм в националния туристически продукти. Вярваме, че предложените нововъведения ще създадат по-благоприятни условия не само за посетителите на морските ни плажове, но и за бизнеса. Така за всяка ивица ще има характерна (собствена) тежест в методиката за определяне на минималното концесионно възнаграждение. Също така трябва да се вземат предвид и разходите, които се правят за поддържането й\", е казала Ангелкова. По думите й, с промените се повишава и конкурентоспособността на българския туризъм. Добавени са дейности по опазване на морския плаж като част от разходите, за които общините могат да използват постъпленията от наеми на плажове. Добавено е изискване част от тези дейности да се съгласуват с министъра на туризма. Със законопроекта е предложена и промяна на административно-наказателните норми с цел да бъде определена компетентността на съответните органи при установяване на нарушения и налагане на санкции, е посочила министър Ангелкова.", "date": "03.07.2017 19:35", "title": "Ангелковa: Групирането на плажовете ще улесни и потребителите, и бизнеса"}
{"url": "https://www.24chasa.bg/novini/article/6315790", "text": "„Има някаква мода на брутално поведение. Случаите на агресия зачестяват, но и по интензивно се отразяват от медиите”. Това каза пред  психиатърът д-р Николай Михайлов по повод най-пресните случаи на насилие в Асеновград и побоя над лекарка от болница „Шейново”. По думите му има и чувство на безнаказаност – институциите, които трябва да преследват подобни престъпления, са мудни и често корумпирани. Според д-р Михайлов такива като Перата са „специално монтирани” на протести като този в Асеновград, но хубавото е, че такива като него има „кратък срок на полуразпад”. Той смята още, че момчетата, които обичат да демонстрират мускули, трябва да бъдат респектирани, защото те са храбри само, когато нищо не ги заплашва.", "date": "03.07.2017 19:42", "title": "Д-р Николай Михайлов: Има някаква мода на брутално поведение"}
{"url": "https://www.24chasa.bg/novini/article/6315724", "text": "Цяла нощ пътници на “България ер” от Варна за София са чакали на летището, но самолет не е имало. Това стана ясно от статус във фейсбук на бившия вицепремиер Деница Златева. Самолетът е трябвало да излети в 21,55 ч в неделя вечер, но това е станало в 5 часа сутринта. “Полетът на “България ер” от 21,55 ч от Варна току-що кацна на летище София... ще си спестя коментарите....”, написа Златева към 6 часа сутринта в понеделник. Други пътници се оплакват, че когато машината все пак е достигнала до столицата, на аерогарата не е имало таксита. От авиокомпанията заявиха, че нарушението на графика на полетите е станало заради бурята в Москва, където са задържани самолети. “24 часа” научи, че “България ер” предприема спешни мерки, за да се справи със закъсненията. Оттам заявиха, че до вторник вечер ситуацията ще се нормализира. “България ер” връща свой самолет, даден на лизинг, както и ще пренасочва пътници към други авиокомпании В понеделник полети на “България ер” все още закъсняваха. За Милано с час на излитане 10,20 в 16,19 часа пътниците се отвеждаха към самолета. Полет за Бургас също закъсняваше. Сайтът на летището в Бургас предупреждаваше за значителни закъснения на полетите от Бургас към Москва и Санкт Петербург. За актуалния час пътниците се препращаха към офиса на “България ер”, даваше се и телефон. ", "date": "03.07.2017 19:53", "title": "Мощните бури в Москва объркаха  самолетите у нас"}
{"url": "https://www.24chasa.bg/novini/article/6315814", "text": "Анонимен сигнал за бомба на Терминал 2 на летище София вдигна полицията на крак. Той бил подаден към 16:30 часа. Екперти от ДОТИ извършват проверка, засега не е открито взривно устройство. В момента пътниците се евакуират. Ако има полети, които успяват да се осъществят, пътниците се отклоняват към Терминал 1. Няма закъснели полети, казаха от Министерството на транспорта. Очаквайте подробности!                                                                                                                                                                                                                                                                                                                       ", "date": "03.07.2017 20:06", "title": "Евакуираха Терминал 2 на летище София заради сигнал за бомба"}
{"url": "https://www.24chasa.bg/novini/article/6315802", "text": "20 млн. лева ще се отделят за заплати на гледачки, които ще се грижат за неприети в ясли или градина деца. Парите ще са по европрограма и ще стигнат за около 1500 семейства. Това съобщи социалният министър Бисер Петков пред “24 часа”. Програмата ще осигурява детегледачи на деца от 0 до 5 г. Кандидатите за бавачки трябва да са безработни. Бабата или дядото на детето също ще могат да подадат документи, ако отговарят на условията. Те ще получават минималната работна заплата, като ще се взема предвид броят на отработените часове. Бавачките ще се назначават на работа, след като преминат интервю с родителите. Програмата ще е факт от догодина, като финансирането е до 2020 г. Очаквайте цялото интервю утре във в. \"24 часа\". ", "date": "03.07.2017 20:30", "title": "Бисер Петков пред “24 часа”: 20 млн. лева  за гледачки на неуспелите за детска градина"}
{"url": "https://www.24chasa.bg/novini/article/6315795", "text": "Съдът може да разреши на непълнолетно дете да пътува в чужбина без съгласието на единия родител, но само за определено време или до определени държави. Това обяви Гражданската колегия на Върховния касационен съд (ВКС) в тълкувателно решение. Повод върховните съдии да обсъждат проблема е делото “Пенчеви срещу България” в съда в Страсбург. Европейските магистрати са на мнение, че отказът на ВКС да разреши неограничено извеждане от страната за 1 г. на малолетно дете от майка му, без съгласието на бащата, е намеса в правото на защита на семейния живот на майката и детето. Те определят становището на нашите съдии като “прекалено формалистичен подход”. Според ВКС обаче, за да се защити интересът на детето, разрешението трябва да е за определен период в определена държава или в държави, чийто кръг е определяем, например членки на Европейския съюз. Върховните съдии са на мнение, че при даването на разрешение трябва да се изключи възможността детето да попадне в място на размирици, където има последици от скорошни бедствия, или в държава, където, макар и временно, не е препоръчително пътуване. Според магистратите, ако се даде възможност детето да пътува за неограничено време, интересът му няма да е защитен. Това е така, защото предварително не може да се преценят мястото и условията, при които то ще попадне в някакъв момент. Те смятат и че съдът не бива веднъж завинаги да замени съгласието на единия родител, давайки разрешение за неограничени пътувания. Друг аргумент на съдите е, че страната ни не може да бъде лишена от възможността да контролира родителя, който носи правата. ", "date": "03.07.2017 20:43", "title": "ВКС: Децата пътуват без съгласие на родител само до определени страни"}
{"url": "https://www.24chasa.bg/novini/article/6315835", "text": "Нищо съмнително не е открито на летище \"София\". Това съобщиха от пресцентъра на МВР. Злоумишленото телефонно обаждане за летище беше подадено на тел. 112 към 18.55 часа. Бяха извършени всички рутинни действия по процедура, нищо съмнително не е открито. Проверката е приключила, възстановена е работата на летището. Не е нарушен графикът на полетите, които се изпълняват по разписание. Установен е подателят на обаждането. Действията по изясняването на случая продължават.", "date": "03.07.2017 20:54", "title": "МВР: Няма открито нищо съмнително на летище \"София\""}
{"url": "https://www.24chasa.bg/ojivlenie/article/6310455", "text": "За много от нейните почитатели истинската причина “Деспасито” (Despacito) на певците от Пуерто Рико Луис Фонси и Деди Янки да е най-слушаното парче това лято е именно неустоимата Зулейка Ривера. Заради клипа към песента тъмнокосата пуерториканка стана популярна в цял свят - много повече от времето, когато е коронясана за “Мис Вселена 2006”. Видеото на “Деспасито” в ютюб има което го прави осмото най-гледано в класацията на музикалния портал. Според Луис Фонси - един от изпълнителите на песента, клипът възхвалява латиноамериканската култура. Движението, танците, ритъмът са дълбоко залегнали в душата ми, казва певецът. Красивата Зулейка изглежда идеалният избор за момичето в клипа - екзотична, сексапилна и непринудена. Коя е тази красавица, по която въздишат Луис Фонси и Деди Янки в музикалното си видео? Годината е 2006-а. На поредното издание на един от трите най-престижни конкурси за красота - “Мис Вселена”, двадесет полуфиналистки са избрани за тура по бански костюми, първият от финалния етап.   От тях 10 продължават в тура с официални рокли, а петте избрани след него се състезават във фазата на интервютата. 18-годишната Зулейка е облечена във вечерен тоалет на пуерториканския дизайнер Карлос Алберто - рокля, която и до днес е приемана за една от най-впечатляващите, представяни някога на “Мис Вселена”. Роклята е невероятно тежка, но младото момиче я носи достойно, със стил и грация, и не е изненада, че е повикана във финалната петорка. Последният зададен въпрос към нея е отправен от миналогодишната победителка в конкурса Натали Глебова и гласи: Какво е твоето определение за успех? Когато журито обявява победителката и нейните подгласнички, Зулейка се превръща в собствената си дефиниция за успех. Красотата, цялостното излъчване, сценичното представяне и артистичността са основните критерии за оценка, в които тъмнокосата красавица надделява над останалите претендентки. Така мечтата ѝ се превръща в реалност и тя става най-младата Мис Вселена от 2003-а насам и петата пуерториканка, която печели титлата. Около и се налага да бъде изнесена от бодигард. Официалната версия е, че припадъкът се дължи на изтощение и дехидратация, но истината е, че вечерната рокля е толкова тежка, че Зулейка просто не може да диша. Да бъде модел, е отдавнашно желание на Зулейка Ривера и тя започва професионалната си кариера още на 14 годишна възраст. Бързо натрупва опит, дефилирайки за известни дизейнери, и разказва, че това ѝ е помогнало по пътя към короната на красотата. През 2002-а тя става носителка на титлата “Мис Салинас Тийнейджър”, а през 2006 идват успехите с Мис Салинас, Мис Пуерто Рико Вселена и Мис Вселена. Интересен факт е, че на всътпителния етап на конкурса “Мис Вселена” Зулейка носи същата вечерна рокля, която месеци преди това е показала на “Мис Пуерто Рико Вселена” - прецедент за представителка на острова. Преди конкурса нейните сънародници мислели, че Ривера отстъпва по красота на предишните кралици на красотата от Пуерто Рико, които са с преобладаващи европейски черти. Високата 1,75 метра девойка с тъмни очи и дълга тъмнокестенява коса е с ясно изразени смесени черти, от африканско, индианско и европейско наследство. Може би затова и отказва да се определи като представител само на една раса. След спечелването на титлата Зулейка започва следването си в едно от най-престижните филмови училища, Нюйоркската филмова академия. Предложенията за работа не закъсняват и Зулейка получава покана от най-популярната медийна компания в Латинска Америка, “Телевиса”. Така 19-годишната Ривера става актриса и водеща в Мексико. Дебютът ѝ е в теленовелата “Сладка тайна” през 2007-а, следват роли в сериалите “Някой те наблюдава”, “Аврора”, “Росарио”. Получава и няколко по-малки роли в пълнометражни игрални филми. В участията си Зулейка често играе лошо момиче и негативни роли, но твърди, че се справя с тях безпроблемно. През 2010 пуерториканската красавица започва връзка с професионалния баскетболист Хосе Хуан Бареа, от когото две години по-късно ражда момченце, Себастиан Хосе Ривера. През април 2013-а двойката се разделя след дълги опити на актрисата да спаси връзката им. “Уверено мога да заявя, че като жена и като майка съм дала всичко от себе си в замяна на общото ни щастие. Но това е усилие, което трябва да се полага от двама. Животът все пак продължава, а с него и аз - с високо вдигната глава”, казва Ривера. След време разказва, че с бащата на Себастиан работят добре заедно, в екип, за да отгледат емоционално здраво и щастливо дете. казва младата майка за Себастиан и често споделя снимки и клипове с него в социалните мрежи. Детето пораства и като същински син на баща си, бързо започва да се увлича по баскетбола. Щастливата майка веднага коментира: “Толкова съм горда с теб, сине, ти винаги ще бъдеш шампион на сърцето ми.” След раздялата с Бареа Мис Вселена 2006 има няколко краткотрайни връзки, но не обича да ги коментира пред медиите. По-рано тази година тя заяви, че не се намира в романтични отношения с никого и че щастието ѝ не се определя от мъжа до нея. “Трябва да търсите щастието в самите себе си”, посъветва тя и каза, че се чувства пълноценна и жизнерадостна жена. Въпреки това Зулейка е категорична, че остава отворена за възможности и не затваря вратите на любовта.", "date": "03.07.2017 02:00", "title": "Заради красивата  Зулейка Ривера “Деспасито” стана световен  музикален хит (видео)"}
{"url": "https://www.24chasa.bg/ojivlenie/article/6311751", "text": "Събуждате се сутрин, ставате и си правите кафе, посягате към телефона и отваряте фейсбук – приложението, от което може да разберете всичко, което ви интересува. И заради новинарските сайтове, които следите, и заради онези приятели, които коментират всичко и всички, социалната мрежа се превърна в съвременния еквивалент на площада в древно време. Това е мястото, на което се правят съобщения, в което се разпространява най-бързо информация, а и се заздравяват приятелства. Там повечето хора искат да споделят своите възходи и падения, така че онези, които не са близо до тях, да разберат какво се случва в живота им. В днешно време До известна степен те показват не само как изглеждаме на снимка, а и колко общителни сме, какво сме постигнали до момента, а и колко сме обичани и ценени от хората около нас, казват експерти. Така че не е изненада колко пристрастени може да се окажем в един момент към тях. Ако искате да разберете как определен човек иска да бъде възприеман от околните, разгледайте добре профила му в социалната мрежа. Това важи напълно и за неговия най-личен свят – връзката му с партньора. Напълно нормално е да публикувате общи снимки с половинката си, но учените установяват, че има пряко отношение между това колко често го правите и доколко удовлетворени сте от от връзката си с нея. Само преди няколко години дипломираният психолог д-р Бенджамин Ли измисля термина релфи – селфи, на което двама души показват колко се обичат. Но сега негови колеги твърдят, че когато човек е щастлив от живота си и отношенията си със своята половинка, то той много повече иска да се потопи в тях в реалния живот, а не в социалната мрежа. Това означава, че и да следите колко лайкове ще събере снимката ви с партньора. Не е като да не пътувате с него по най-изумителните кътчета не света, но защо да се разсейвате с висене в мрежата, вместо да се наслаждавате на красивата гледка? Скарали сте се от сутринта заради някаква дреболия, всичко ви е черно и искате целият свят да знае за това. Но си помислете добре – бихте могли само след няколко часа да се сдобрите, така че недейте да разказвате в социалната мрежа колко любимият човек ви е ядосал или наранил. Доказано е - всяка двойка, която пази своите страхове и желания за себе си, винаги се справя по-добре с трудностите. Ако връзката ви е здравословна, тя ви дава достатъчно самочувствие и опора, така че няма нужда да търсите това със статуси или снимки в социалната мрежа, твърдят експерти. Или иначе казано – няма много смисъл в непрекъснатото писане във фейсбук колко сте щастливи. Радостта е в това вие и половинката ви да сте заедно, а не в това да описвате, че сте заедно. Когато двама души непрекъснато се шегуват един с друг в социалната мрежа, публикуват общи снимки как се забавляват и колко романтични жестове си правят, това е знак, че искат да докажат на всички останали колко са щастливи. А това всъщност е начин да убедят себе си, че имат здрава връзка. “Обикновено мъжете или жените, които най-често публикуват свои статуси, от другите потребители в социалната мрежа”, казва пред “Мейл Онлайн” сексологът Ники Голдстайн. Хората, които имат силна и щастлива връзка, нямат необходимостта да доказват нищо никому. Те не използват любимия човек, за да показват на света колко много някой ги обича или за да натири носа на бившето си гадже, категорични са специалистите. Хората, които пишат често в социалните мрежи за връзката си, Учени от колежа “Олбрайт” в Пенсилвания наричат този синдром “Самоуважение, което зависи от връзката”. Според тях това е нездравословна форма на придобиване на самочувствие, при която хората използват социалните мрежи само за да се хвалят, да карат другите да завиждат и дори за да шпионират партньора си. Освен всичко друго, проучвания показват, че хората, които не използват социални мрежи, са по-щастливи от тези, които са в тях всеки ден и час, защото те не се сравняват постоянно със своите колеги, приятели или всеки, който изглежда по-добре или по-щастлив от тях. Понякога ни се случва да забравяме, че онова, което е наистина важно и има значение, е самият живот, нашите взаимоотношения, опитът, който трупаме, чувствата, които изпитваме, а не безкрайното търсене на популярност онлайн. Само преди няколко дни експерти предупредиха да не се качват снимки на малки деца в социалните мрежи, защото онлайн дебнат всякакви хора. Ето какво още е добре да не споделяме във фейсбук, туитър или инстаграм  – прекрасно е, че водите подобен начин на живот и се обогатявате духовно, като гледате всяка нова постановка. Но така веднага казвате – утре между 18 и 22 ч няма да съм си вкъщи – заповядайте и си вземете каквото ви харесва. – приятно е човек да се похвали, че най-накрая заминава за така мечтаните Канарски острови за две седмици, но помислете малко за последствията. Крадците могат лесно да разберат, че няма никой у вас, дори и да сте помолили приятелката си да минава от време на време, за да храни котката.  – чудесно е, че сте завършили и това могат да видят роднини, близки и приятели. Но когато показвате дипломата си, гледайте тя да не е отгърната на страницата с личните ви данни – така много лесно може да станете обект на измама.  – дори и да сте ограничили добре хората, които могат да видят този статус във фейсбук, нищо чудно той да бъде видян от някой колега. А после и от самия шеф. Не са малко случаите, в които се е стигало до уволнение именно заради подобни публикации в социалните мрежи. Светът вече е много малък, така че ако не ви харесва нещо в работата, е по-добре да си потърсите нова, вместо само да се оплаквате.  – колкото и добре да сте си разгледали опциите за поверителност и да сте сигурни, че никой няма да види онези кадри, които пуснахте преди няколко години, май ще е най-добре да ги изтриете веднъж завинаги. Профилът ви по всяко време може да бъде хакнат, а снимките – изтеглени и показани пред тези, които най-малко бихте искали да ги видят – родители или колеги например.", "date": "03.07.2017 04:00", "title": "Защо щастливите двойки не публикуват свои снимки във фейсбук"}
{"url": "https://www.24chasa.bg/ojivlenie/article/6312881", "text": "- Докторе... от една година съм разведена и не спирам да пълнея... Какво да правя? - Спрете да празнувате!", "date": "03.07.2017 06:45", "title": "Любим виц на\nБуги Барабата"}
{"url": "https://www.24chasa.bg/ojivlenie/article/6306083", "text": "Иновативната платформа за обслужване Speed.bar ще заработи с подкрепата на VISA за пръв път за посетителите на A to Jazz, които ще могат бързо и лесно да поръчат храна и напитки и да ги получат в рамките на няколко минути. От 7 до 9 юли в Южен парк 2 любителите на джаз музиката могат да използват виртуалния бар през браузъра на своя смартфон, за да си спестят реденето на опашка, а при плащане с карта Visa ще получават и допълнителни награди. Всичко, от което се нуждаете, за да поръчате през Speed.bar е смартфон и дебитна или кредитна карта. Не е необходимо да носите пари в брой или да се редите на опашка. Разплащането се извършва онлайн сигурно и бързо в реално време. Няколко минути, след като направите поръчката, получавате известие с баркод на телефона си. С този баркод можете да вземете избраните храна и напитки в удобен за вас момент от двата Speed.Bar-а, специално изградени в зоната на фестивала. Така ще се насладите на музикалните изпълнения, без да губите време, за да отидете до бара и да изчакате реда си. Виртуалният бар пести допълнително време, тъй като данните за банковата карта се въвеждат еднократно. Разплащането през Speed.bar осигурява спокойствие и сигурност, тъй като не се налага да се разплащате в брой, да чакате ресто или да търсите банкомат. А това означава само едно – повече време в приятната компания на близки и приятели, повече музика и приятни емоции. Това става възможно с подкрепата на водещата глобална система за разплащания – Visa. Като компания, ориентирана към иновациите, Visa поставя сред приоритетите си разработването на нови модерни и удобни инструменти за разплащане, за да превърне електронните методи за закупуване на стоки и услуги в лесен, бърз и безопасен начин на пазаруване. Като комплимент от Visa всеки, който по време на фестивала закупи 5 бири през Speed.bar получава една безплатно. За още по-голямо удобство виртуалният бар ще ви уведоми, когато достигнете необходимата бройка. На страницата в браузъра на телефона, с който е направена поръчката, ще се появи съобщение, че на Speed.Bar-a ви очаква бирата, подарък от VISA. Разбира се, вие преценявате кога да я вземете, за да се насладите максимално на музикалното изживяване, съчетано с разхлаждаща напитка. Ежегодният джаз фестивал A to Jazz посреща световноизвестни музиканти и над 20 хиляди посетители в едно издание. Можете да научите повече за Speed.Bar на A to JazZ, осъществен с генералното спонсорство на VISA,  .", "date": "03.07.2017 06:55", "title": "Visa прави  модерен и бърз бар достъпен за посетителите на фестивала A to Jazz"}
{"url": "https://www.24chasa.bg/ojivlenie/article/6312893", "text": "Криско се присъединява към Велизар Соколов-Заки в журито на новия сезон на “Х Фактор”. Те не за първи път стават треньори на участниците в шоуто. Криско беше част от журито на предишния, четвърти сезон, а Заки - във втория и третия. “Това е най-доброто музикално шоу в България! Доказателство за това е фактът, че от всеки сезон на “Х Фактор” излизат по няколко големи звезди”, обясни Криско по Нова тв. Той и останалите трима от журито ще се срещнат за първи път с кандидатите за участници в предаването на 11, 12, 17, 18, 19 и 23 юли.", "date": "03.07.2017 07:15", "title": "Криско ще е в журито на новия “Х Фактор”"}
{"url": "https://www.24chasa.bg/ojivlenie/article/6314428", "text": "Учени установиха ползите от късното ставане през уикендите - дългият сън ни прави по-умни и по-снажни, пише в. \"Метро\", цитиран от БТА. Изданието цитира изследване, публикувано в изданието \"Слийп\". В проучването са анализирани данните от съня на 2 156 доброволци, на които бил изчислен и индексът на телесната маса. Тези, които не си доспивали пред седмицата, но през почивните дни ставали от леглото доста късно, се оказвали с по-ниско тегло от останалите. \"Дългият сън през уикендите явно има биологичен предпазен ефект, тъй като недоспиването през работните дни води до затлъстяване\", твърдят авторите. Отдавна е известно, че хората, които спят малко, често имат и много лоши хранителни навици, от които дебелеят. Липсата на сън води до промяна на нивата на кръвната захар. Бодърстващите трябва да я компенсират и затова се тъпчат със сладки неща, за да стоят будни. В края на краищата те чувстват постоянна умора. Изследването обаче отива още по-далеч. Според специалистите дългото спане през уикендите ни прави и по-умни. Когато сме изморени от недоспиване, паметта ни става по-неуслужлива. При дългия сън мозъкът започва да обработва информация, която преди това не е имал възможност да анализира. По този начин се подобрява и паметта.", "date": "03.07.2017 09:48", "title": "Учени изтъкнаха ползите от късното ставане през уикендите"}
{"url": "https://www.24chasa.bg/ojivlenie/article/6314445", "text": "Пристигането в Израел на Бритни Спиърс предизвика истинска суматоха, съобщи сп. „Variety“, цитирано от  . Това е първото посещение на звездата в страната.  Обиколката на Бритни из светите места в старата част на Йерусалим беше описана от израелски медии като същинско стълпотворение. Доколкото Западната стена е достъпна само пеша, певицата и нейният екип били подложени на истинско предизвикателство, докато се промъквали през тълпи от фенове, зрители и журналисти. Бритни ще има изпълнение днес в Тел Авив в парка Яркон, където наскоро се изяви Джъстин Бийбър и Aerosmith, а на 19 юли на сцената трябва да излязат Radiohead, за да зарадват своите фенове. Евентуалната среща на Бритни с премиера Бенямин Нетаняху стана повод за слухове и спекулации. Според Ynet Спиърс била отменила възможна среща със силния човек на Израел, но в същото време се появи информация, че такава среща никога не е била потвърждавана. От кабинета на премиера излезе подобна информация. Преди концерта си довечера Бритни ще посети пациенти в детска клиника за рак. ", "date": "03.07.2017 09:59", "title": "Бритни Спиърс предизвика хаос в Йерусалим"}
{"url": "https://www.24chasa.bg/ojivlenie/article/6314487", "text": "Анимацията \"Аз, проклетникът 3\" оглави бокс-офис класацията на Северна Америка с приходи от 75,4 милиона щатски долара през уикенда, съобщиха световните информационни агенции, предава БТА. Сумата е по-ниска от очакванията, въпреки благоприятните отзиви на критиката. Предишният филм от поредицата дебютира с 83,5 милиона долара през 2013 г. На второ място с 21 милиона долара е филмът \"Зад волана\" на режисьора Едгар Райт. Това е неговият най-голям бокс-офис хит. Филмът с участието на Джейми Фокс, Ансел Елгорт , Джон Хам и Кевин Спейси предизвика големи очаквания, когато спечели наградата на публиката на фестивала Саут бай Саутуест. Водачът от миналата седмица \"Трансформърс: Последният рицар\" слезе на трето място в бокс-офис класацията на Северна Америка със 17 милиона долара. Следват \"Жената чудо\" с 15,6 милиона долара и \"Колите 3\" с 9,5 милиона долара. Комедията \"Операция Казино\" с Ейми Полър и Уил Феръл не успя да привлече много зрители и се нареди едва на шесто място в бокс-офис класацията на Северна Америка с 9 милиона долара приходи.", "date": "03.07.2017 10:19", "title": "Анимацията \"Аз, проклетникът 3\" оглави бокс-офис класацията на Северна Америка"}
{"url": "https://www.24chasa.bg/ojivlenie/article/6314504", "text": "За трета поредна година най-младата публика на Велико Търново ще се радва на широко известната инициатива „Джаз за деца с Венци Благоев”, която гостува на фестивала Дикси джаз фест – Велико Търново 2017г. Интерпретации на известни детски песни в джазов аранжимент, както и любими суинг, боса нова и фюжън пиеси ще представят Венцислав Благоев – тромпет, Теодор Петков – пиано, Димитър Благоев – китара, Михаил Иванов-Мишо – контрабас, Невена Григорова – барабани, деца и родители. Събитието е със специалното участие на Pavleta Semova – вока \"Всички присъстващи са поканени да импровизират на сцената с перкусии и песни в единственото шоу, което дава възможност на децата да свирят с млади и утвърдени джаз музиканти\", казват организаторите. „Джаз за деца” е проект на фондация „Джазтет” по идея на известния български тромпетист, Венцислав Благоев, който през 2010г., заедно с млади музиканти, започват да правят събития за деца в столицата. За седем години „Джаз за деца” е гостувал на всички големи фестивали у нас, както и в училища, детски градини, центрове и много други. През 2012г. получава наградата „Златно перо”, а през 2016г – „ПроКултура” – за принос в достъпа до култура на младите хора.", "date": "03.07.2017 10:30", "title": "Джаз за деца отново идва във Велико Търново"}
{"url": "https://www.24chasa.bg/ojivlenie/article/6314519", "text": "Актрисата Мария Силвестър, популярна в последните години и като водещ в редица предавания, сподели клип в една от социалните мрежи, на който се вижда как проливните дъждове изобщо не я притесняват. Типично в неин стил, тя се наслаждава на ситуацията и дори си танцува под дъжда.", "date": "03.07.2017 10:38", "title": "Мария Силвестър танцува под дъжда (Видео)"}
{"url": "https://www.24chasa.bg/ojivlenie/article/6314595", "text": "Момиче се сприятели с горила в зоопарк в Кентъки, като показваше на примата клипове от смартфона си, съобщи в. \"Дейли мирър\", цитира БТА. Линдзи Костело каза, че по-възрастна жена е гледала видео клипове с животното, когато тя пристигнала в заграждението и решила сама да опита. Публикувайки снимката в Инстаграм, Линдзи написа: \"Моят нов приятел и аз се наслаждаваме на клипове с бебета горили\". За радост на жената, горилата дори показвала кога искала да види ново видео, правейки приплъзващ жест с ръка. По ирония на съдбата, зависимостта на хората от мобилните телефони заплашва горилите с изчезване. Местни жители и миньори, които копаят земята за руда, наречена колтан, ги убиват за месо. Колтанът съдържа тантал, от който се правят кондензатори в съвременните електронни устройства. По-голямата част от запасите от колтан на планетата са в Демократична република Конго. Наблюдатели на дивата природа са били свидетели на цели семейства горили, избити от бандити с оръжия. Източноконгоанската горила наскоро беше вписана в Червената книга на застрашените от изчезване животни. Тя е най-големият примат на планетата. В природата са останали само 3,8 хиляди екземпляра.", "date": "03.07.2017 11:04", "title": "Жена се сприятели с горила в зоопарк (Видео)"}
