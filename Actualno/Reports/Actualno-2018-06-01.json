{"url": "https://www.actualno.com/europe/marin-lio-pen-promeni-imeto-na-partijata-si-news_677604.html", "text": "  Крайнодесният френски политик Марин льо Пен обяви, че нейната партия „Национален фронт“, създадена от баща ѝ Жан-Мари льо Пен преди повече от половин век, променя името си на „Национално обединение“. Целта е да се съберат повече гласоподаватели преди изборите за Европейски парламент след една година, предаде ABC News, цитирана от агенция \"Фокус\".  Льо Пен обяви по-рано, че ще промени имиджа на „Национален фронт“ по време на партиен конгрес през март. Членовете на партията бяха помолени да гласуват по пощата по предложените нови имена и резултатите бяха обявени по време на среща на партийното ръководство.   89-годишният Жан-Мари не е доволен от идеята на дъщеря си. В свой коментар в социалната мрежа Twitter той заяви, че това е „най-жестокият удар“, който „Националният фронт“ е понасял от създаването си. „Нищо хубаво няма да излезе от това срамно изтриване на партийната идентичност“, категоричен е бе Жан-Мари льо Пен.   ", "date": "2018.06.01", "title": "Марин льо Пен промени името на партията си"}
{"url": "https://www.actualno.com/volleyball/sled-strahotna-drama-bylgarija-zagubi-spechelen-mach-sreshtu-syrbija-news_677594.html", "text": "   Националите ни допуснаха поражение с 2:3 (17:25, 25:23, 25:23, 21:25, 14:16), като в последния пети гейм допуснаха обрат, въпреки че водеха с 5 точки.  България направи слаб първи гейм, като единственото положително бе до първото техническо прекъсване, на което се оттегли с 3 точки преднина. Неубедителната игра на българите в атака обаче, както и при сервис, помогна на сърбите да направи обрат и да затвори първия гейм - 17:25. Вторият гейм бе много труден за българите, но те показаха характер в края и успяха да осъществят обрат за 25:23. Голямата разлика бе блокадата, както и подобряване на атаката - от 15 атаки 14 бяха реализирани, което се постига много трудно.   Скримов записа много силен трети гейм, в който записа много важни точки за обрата в геймовете. Отново при същия резултат, като при втория гейм, 25:23, националите ни затвориха гейма. Атаката на тима продължи да е на ниво, като Сърбия ни превъзхождаше единствено при блокадата. Розалин Пенчев започна в състава на България на мястото на Валентин Братоев в началото на 4-ия гейм. Това обаче изглежда не повлия добре на играта на \"лъвовете\", като още при второто техническо прекъсване сърбите си осигуриха преднина от 3 точки, която не изпуснаха докрай, въпреки усилията на нашите момчета в края на гейма. В тайбрека националите ни започнаха много добре и дръпнаха с 10:5, но след това влязоха в серия от 1:5 точки за сърбите, която се оказа пагубна, след което и не се възползваха от два мачбола. Сърбия се възползва от това и обърна нещата в своя полза, затваряйки гейма и мача - 14:16.   ", "date": "2018.06.01", "title": "След страхотна драма България загуби спечелен мач срещу Сърбия"}
{"url": "https://www.actualno.com/balkani/na-balkanite-se-formira-nov-migrantski-marshrut-s-aktivnata-podkrepa-na-djamiite-news_677542.html", "text": "   Това предупреждава Петър Вайгнер, експерт по политиката за предоставяне на убежище и човешките права към Министерството на вътрешните работи на Австрия, отбелязва скопското електронно издание „Нова Македония“.  Вайгнер е убеден, че увеличаването на броя на бежанците води до изостряне на ситуацията, която няма да се развие толкова драматично, колкото през 2015 г., въпреки че в кризисните региони има потенциал за повтаряне на сценария от пика на мигрантската криза в Европа.   Експертът на австрийското вътрешно министерство вижда , ако не бъдат предприети необходимите мерки.   „Нарастването на броя на мигрантите през 2014 г. доведе до резултата, който имахме през 2015 г., това може да стане и през 2019 г.“, алармира Вайгнер, цитиран от Фокус.\r\nНовият балкански маршрут, които понастоящем се образува, има два клона -        Експертите го наричат Според австрийските медии има редица видеоклипове, които на арабски подробно описват преминаването по маршрута към „заветния“ Европейския съюз.", "date": "2018.06.01", "title": "На Балканите се формира нов мигрантски маршрут с активната подкрепа на джамиите"}
{"url": "https://www.actualno.com/society/novinite-naj-vajnoto-za-denja-1-uni-news_677571.html", "text": "  Редакционният екип на ви представя най-важните новини за изминалия ден, 1 юни.         Родители на деца с увреждания организират палатков лагер пред сградата на парламента за Деня на детето под наслов \"Системата ни убива\". Една от протестиращите майки Ина Маринова обясни в интервю за БНР, че с присъствието си там ще напомнят на депутатите, че проблемите на децата с увреждания трябва да бъдат решени днес и сега, а не след пет, десет или 20 години.     Рано тази сутрин пиян шофьор пристигнал в Златоград с туроператорка от Стара Загора, за да кара деца, учители и родители на екскурзия в Банско. Всички го чакали с трепетно вълнение. Даже той товарел багажа им, когато полицията го проверила. Оказало, че е солидно пийнал и го арестували. Изобщо не му позволили да шофира повече.     Твърди регулации на рекламата и маркетинга на нездравословни храни, насочени към деца. Конкретно - забрана на рекламата на нездравословни храни в пиковите часове, когато се излъчват детски предавания. За това се обявиха \"Активни потребители\" по случай днешния празник – Деня на детето. Очаквано с оглед на новините от последното денонощие, Испания вече е без правителство. Причината - успешен вот на недоверие срещу кабинета на Испанската народна партия, воден от Мариано Рахой. 176 гласа бяха необходими, за да падне сегашното правителство и те бяха постигнати без особена драма, показва справка във в. El Pais. Всъщност 180 бяха гласовете срещу кабинета на Рахой, 169 души го подкрепиха, а само 1 депутат се въздържа. Новото коалиционно правителство в Италия, което ще положи клетва днес (1 юни), обещава комбинация от крайнодесни, антиелитарни и евроскептични политики, поставяйки въпроси за това, какво е бъдещето за третата по големина икономика в еврозоната.    Новият Закон за движение по пътищата ще помогне да се спазват правилата за движение в България и от шофьори, които карат автомобили с чужда регистрация. В това увери вътрешният министър Валентин Радев по време на днешния парламентарен контрол. Промяната в начина на определяне на лихвените проценти по кредитите от 1 юли няма да се усети от потребителите. Банките, които досега са използвали за база индекса СОФИБОР, ще го заменят с друг, без това да доведе до повишаване на лихвите по вече сключените договори.  Всички срещи на премиера Бойко Борисов с руския президент Владимир Путин и руския премиер Дмитирий Медведев преминаха при конструктивен диалог. Така енергийният министър Теменужка Петкова отговори на директен въпрос има ли конкретна договорка между България и Русия \"Турски поток\" да завие към нашата страна.", "date": "2018.06.01", "title": "Новините: Най-важното за деня, 1 юни"}
{"url": "https://www.actualno.com/smolyan/s-mnogo-nastroenie-v-chepelare-otbeljazaha-denja-na-deteto-news_677584.html", "text": "  Днес (1 юни) децата от детските градини на територията на Община Чепеларе получиха лакомства лично от кмета на Общината - г-жа Славка Чакърова. Тя пожела на малчуганите да бъдат послушни, весели и усмихнати. Децата поздравиха гостите, сред които и г-жа Наталия Каварджиева – заместник-кмет на Община Чепеларе, с песнички и стихчета, които са научили през годината, съобщиха от пресцентъра на Общината.  Днес бе представен и спектакълът „Кой покори Слънцето“ на театър \"Цвете\" от град София. Спектакълът бе представен като част от проект „Куклени тържества в Родопите“, който е съфинансиран от Фондация \"Пловдив Заедно 2019\".   Празникът, разбира се, е и за по-порасналите деца. За тях специално бе открита единствената по рода си стрийтфитнес площадка. Тя е по проект на гимнастика-легенда Йордан Йовчев и на отбора, представящ България на състезанията по стрийтфитнес у нас и в чужбина. След като г-жа Славка Чакърова – кмет на Община Чепеларе и г-н Иван Славов – началник на РУ – Чепеларе, прерязаха лентата, отборът по стрийтфитнес от град София демонстрира как се използват съоръженията. Съоръжението е финансирано от Община Чепеларе.   За завършек на този ден децата имаха възможност да премерят сили със своите родители на състезанието „Фамилиада“, организирано от Община Чепеларе.       ", "date": "2018.06.01", "title": "С много настроение в Чепеларе отбелязаха Деня на детето"}
{"url": "https://www.actualno.com/europe/jan-klod-unker-es-e-na-stranata-na-djuzepe-konte-news_677585.html", "text": "  Председателят на Европейската комисия Жан-Клод Юнкер поздрави новоизбрания италиански министър-председател Джузепе Конте, заявявайки, че блокът ще обърне внимание на неговите предложения за ЕС и ще подкрепи плановете му за реформа.  „Европейската комисия ще бъде редом до Италия по пътя ѝ на реформи и ще обръща внимание на очакванията и предложенията ѝ за бъдещето на ЕС“, заяви Юнкер, предаде агенция \"Фокус\".              ", "date": "2018.06.01", "title": "Жан-Клод Юнкер: ЕС е на страната на Джузепе Конте"}
{"url": "https://www.actualno.com/europe/djuzepe-konte-se-zakle-kato-premier-na-italija-news_677580.html", "text": "  Джузепе Конте положи клетва като министър-председател на новото италианско популистко правителство, предаде AFP.  Кабинетът стана факт заради създадената в последния момент коалиция, като така се приключи с политическата безизходица и се предотвратиха нови избори в третата по големина икономика в ЕС.   Конте ще ръководи правителство, съставено от министри от антиелитарната партия \"Движение 5 звезди\" и крайнодясната партия \"Лига\", като тази коалиция поражда притеснение в част от европейските лидери.   Междувременно председателят на Европейския съвет Доналд Туск поздрави новоназначения министър-председател на Италия  и допълни, че ЕС се нуждае от „единство и солидарност“ повече от всякога, предаде Reuters.\r\nПрезидентът на Италия Серджо Матарела закле Джузепе Конте като министър-председател на първото западноевропейско антисистемно правителство, чиято цел е намаляването на данъците, засилването на социалните програми и преработването на правилата на ЕС за бюджетите и миграцията.    ", "date": "2018.06.01", "title": "Джузепе Конте се закле като премиер на Италия"}
{"url": "https://www.actualno.com/america/trymp-poiska-ravnovesie-v-tyrgovskija-balans-s-es-news_677578.html", "text": "  Американският президент Доналд Тръмп е обсъдил със своя френски колега Еманюел Макрон ситуацията с мигрантския поток от Либия и е подчертал необходимостта от уравновесяване на търговския баланс между САЩ и Европа. Това се казва в изявление, разпространено от Белия дом.  Телефонният разговор между двамата лидери се е състоял вчера, се уточнява в съобщението.   По-рано американският министър на търговията Уилбур Рос заяви, че американската администрация въвежда от 1 юни мита за вноса на стомана и алуминий от ЕС, Канада и Мексико в размер 25% за стоманата и 10% за алуминия.   По-рано в Брюксел еврокомисарят по търговията Сесилия Малстрьом, заяви, че Европейският съюз оспорва решението на САЩ да въведат мита върху металите, внасяни от страните от съюза в рамките на Световната търговска организация (СТО). Еврокомисарят призова всички страни, които са пострадали от американските мита, да последват примера на ЕС и да оспорят това решение в СТО.    ", "date": "2018.06.01", "title": "Тръмп поиска равновесие в търговския баланс с ЕС"}
{"url": "https://www.actualno.com/europe/novijat-kabinet-na-italija-samo-pet-jeni-i-politicheski-novaci-news_677582.html", "text": "  Новото популистко правителство на Италия е разделено между крайнодясната партия „Лига“ и антиелитарната партия „Движение 5 звезди“ (M5S). От 18 министри само 5 са жени, информира агенция France Presse, цитирана от БГНЕС.  За разлика от лидерите на „Лигата“ Матео Салвини и на M5S Луиджи Ди Майо, повечето от министрите са политически новаци. Това са някой от най-важните позиции в новото италианско правителство. : Енцо Миланези е на 63 години и е прекарал по-голямата част от живота си между Брюксел и Люксембург, като представител на ЕС и е бил министър по европейските въпроси от 2011 г. - 2014 г.     : Луиджи Ди Майо на 31 г. Надява се да даде нов живот на италианската икономика. Неаполитанец, ръководител на M5S от 2007 г. изучавал компютърни науки в Неаполския университет. След това сменил специалността си на право, но така и не завършил висше образование.     : Алфонсо Бонафеде – 42-годишен адвокат, близък партньор на M5S. Той е бивш студент и асистент на новия премиер Джузепе Конте в университета във Флоренция.    : Една от малкото жени в кабинета. Елизабета Трента – 50-годишна, експерт по сигурността и част от запаса на италианската армия. : Отново адвокат Данило Тонинели 43-годишен ще решава съдбата на няколко големи инфраструктурни проекти включително строежа на бързата железопътна линия свързваща северния италиански град Торино с френския Лион.     : Бившият полицай с чин генерал Серджио Коста на 59 години ще води разследването срещу незаконното изхвърляне на токсични отпадъци в южната част на Италия.     : Роденият в Милано Матео Салвини на 45, който се е присъединил към „Лигата“ през 1990 г. само на 17 г. и се е изкачил до ръководител на партията през 2013 г. ще е захване с вътрешните дела. За него проблемът с имиграцията винаги е на преден план. Той иска да депортира всички чужди престъпници и да разруши ромските лагерите. : Икономиста Джовани Триа на 69 години ще се захване с финансите. Той твърдо се придържа към това Италия да остане в еврозоната. : Евроскептикът Паоло Савона на 81 беше избран за тази позиция, след като италианският президент наложи вето на предложението Савона да поеме поста на министър на икономиката. Предишните критики на Савона относно еврото притесняват както дипломатите в Брюксел, така и финансовите пазари.    ", "date": "2018.06.01", "title": "Новият кабинет на Италия: Само пет жени и политически новаци"}
{"url": "https://www.actualno.com/curious/premieryt-bojko-borisov-pozdravi-decata-za-1-uni-news_677593.html", "text": "  Премиерът Бойко Борисов поздрави малчуганите по повод 1 юни - Международния ден на детето.  Борисов публикува снимка в социалните мрежи със своя внук и написа: \"Честит празник на всички деца! Бъдете здрави и усмихнати\".    По-рано лидерът на БСП Корнелия Нинова също отбеляза празника с поздрав във Facebook.     \"Честит празник, мили деца. Пожелавам ви да бъдете здрави, да мечтаете смело и да постигате всичко с лекота. Бъдете благословени с приказно детство\", написа Нинова.", "date": "2018.06.01", "title": "Премиерът Бойко Борисов поздрави децата за 1 юни"}
{"url": "https://www.actualno.com/analysis/bylgarija-kogato-chastnata-praktika-izsmukva-kato-vampir-obshtestvenite-bolnici-news_677576.html", "text": "     \"Ние сме гладни!\", наскоро скандираше персоналът на това здравно заведение, преди да получи окончателно заплатите си. Ако тази болница с регионален фокус не ви е достатъчна, то тя все пак е събрала богат избор от специалисти, но в частния сектор. Десет години клиника, специализирана по интензивно лечение и кардиология, работи в сърцето на общинското здравно заведение. „Те извършваха само скъпите операции, които се възстановяват от Здравната каса, но пациентите преди и след операцията лежаха в нашата болница. Печалбата беше за тях, а разходите за нас“, казва Невяна Борисова, медицинска сестра в обществената болница.   Откриването на частни клиники в държавните институции е разрешено от българското законодателство, но само при условие, че дейностите не се припокриват, като целта е да се предложи пълен набор от грижи за цялата територия, която болницата обслужва. Но според главният прокурор на страната Сотир Цацаров това устройство е грешно и е „един от основните канали за злоупотреби с общественото здраве“. Със съучастието на някои болнични служители.   Парите от болницата в Ловеч се източват наполовина. „Четири отделения, включително кардиологията, трябваше да бъдат затворени“, свидетелства Севда Кулинска, анестезиолог в обществената болницата. Частната болница наскоро се премести в помещения извън сградата на обществената структура. Служителите ѝ отричат да има нарушения. „Регионалната болница е жертва на нейните мениджъри. Персоналът е стар и му липсва инициативност. Ние винаги сме си плащали за услугите им“, каза главната счетоводителка на частното лечебно заведение Илиана Костова.\r\nВъв Враца, град в северозападната част на страната, управителите на болницата са сключили договор с частна кардиологична клиника на… 300 км от града. Тази клиника не е изпълнила нито една от предвидените в договора точки, но е прибрала няколко милиона евро, чрез представяне на фалшиви фактури за възстановяване.       Одит установи, че „най-малко 13 държавни болници са на ръба на фалита, докато частните структури в тях процъфтяват“, заяви говорителят на главния прокурор Румяна Арнаудова. Случаите в Ловеч и Враца са обект на съдебни разследвания. Правителството наскоро обяви, че ще осигури финансовата подкрепа за оцеляване на тези институции.\r\n„Случаите на корупция не са достатъчни, за да се даде обяснение, защо общественото здравеопазване запада и се доближава до бедственото“, заяви директорът на Окръжната болница в Шумен Атанас Атанасов. Според него моделът на самофинансиране, наложен на болниците, е основният отговорник за липсата на равновесие, тъй като някой специалности, например спешната помощ, хематологията и патоанатомията „не са печеливши“.\r\nРазходите за обществено здравеопазване в България са два пъти по-ниски от средните за Европа. А осигурените български пациенти плащат 48% от разходите от джоба си, което е най-високият процент в Европейския съюз, където средната стойност е 15%, според данни от Брюксел. Продължителността на живота в България е все още най-ниската в ЕС - 74,7 години, 6 години под средното за Европа.       Заради недоволството от заплатите си - около 500 лв. за лекар и 350 лв. за медицинска сестра, персоналът в здравеопазването излиза на протести, които стават все повече. „Нощната услуга се заплаща малко повече от билет за градския транспорт“, казва Лиляна Петрова, акушерка в Плевен.\r\nОколо 30 000 медицински сестри са напуснали България в рамките на 10 години, много от тях отиват в Германия и Великобритания, където им се плаща 10 пъти повече, отбелязва още в материала си агенция France Presse.", "date": "2018.06.01", "title": "България: Когато частната практика изсмуква като вампир обществените болници"}
{"url": "https://www.actualno.com/america/trymp-potvyrdi-che-vse-pak-shte-ima-sreshta-s-kim-chen-un-na-12-uni-v-singapur-news_677605.html", "text": "  Приключи срещата между американския президент Доналд Тръмп и севернокорейския представител ген. Ким Йон Чол, считан за „дясна ръка“ на Ким Чен Ун, предаде AFP.  Диалогът със севернокорейците ще бъде увенчан с успех, заяви Тръмп след края на срещата в Белия дом. .   По-рано дипломатът от Северна Корея беше посрещнат от ръководителя на екипа на Белия дом Джон Кели, който го заведе до Овалния кабинет.   Ким Йон Чол пристигна във Вашингтон от Ню Йорк, където той се срещна с държавния секретар Майк Помпео. Двамата обсъдиха подготовката за предстоящата среща на върха между лидерите на Северна Корея и САЩ в Сингапур.", "date": "2018.06.01", "title": "Тръмп потвърди, че все пак ще има среща с Ким Чен Ун на 12 юни в Сингапур"}
{"url": "https://www.actualno.com/europe/latvija-kategorichno-othvyrli-predlojenieto-za-budjet-na-es-news_677598.html", "text": "  Министър-председателят на Латвия „категорично“ отхвърли предложението на Eвропейската комисия за следващия многогодишен бюджет, предаде AFP, цитирана от БГНЕС.      „Това е неприемливо за Латвия“, заяви премиерът на страната Марис Кучинскис, който беше цитиран от националната телевизия и допълни: „Категорично отхвърлям настоящото предложение“. Кучинскис призова Комисията да преразгледа приоритети си за финансиране и да избере такива, които страните членки на съюза биха очаквали да бъдат в следващия бюджет.   „След като знаем, че ще има намаляване… ние искаме гъвкавост по отношение на програмите“, каза той и добави „Латвия трябва да може да избира къде да инвестира и къде да не и да може да не следва програма, наложена и от Европейската комисия“.", "date": "2018.06.01", "title": "Латвия категорично отхвърли предложението за бюджет на ЕС"}
{"url": "https://www.actualno.com/europe/poroshenko-ukrajna-shte-prodylji-stroitelstvoto-na-pytja-odesa-reni-i-kym-bylgarija-news_677599.html", "text": "  Президентът на Украйна Петро Порошенко заяви, че страната му ще продължи строителството на международния път М-15 Одеса-Рени през Румъния към България, предаде изданието \"Укринформ\", цитирано от агенция \"Фокус\".  „Имам приятна новина. При скорошното посещение на българския министър-председател Бойко Борисов се реши да строим този международен път не само между Одеса и Рени, а през Румъния и България и той ще свързва трите черноморски страни“, заяви Порошенко. Той допълни, че властите на Одеска област са получили съответното нареждане.   „Днес ние имаме няколко възможни места за строителство на мост през Дунав. Започваме работата по необходимата проектна документация и съгласуване с нашите румънски и български партньори. Убеден съм, че това движение е правилно – път към Европа“, подчерта президентът.   ", "date": "2018.06.01", "title": "Порошенко: Украйна ще продължи строителството на пътя Одеса-Рени и към България"}
{"url": "https://www.actualno.com/balkani/shansovete-za-sporazumenie-za-imeto-na-makedonija-v-blizkite-dni-stavat-vse-po-slabi-news_677600.html", "text": "  Според представител на македонските власти споразумението между Гърция и Македония по спора за името най-вероятно няма да се сключи в близките дни, предаде Reuters, цитирана от агенция \"Фокус\".  По-рано гръцкият министър на външните работи Никос Коцияс заяви, че той и неговият македонски колега Никола Димитров са приключили преговорите за името и че сега е ред министър-председателите на двете страни Алексис Ципрас и Зоран Заев да поемат преговорите по окончателното споразумение. Очакваше се те да обсъдят въпроса в петък по време на телефонен разговор.   „ “, съобщи представителят на гръцкото правителство, допълвайки, че властите в Скопие „не са готови да реагират“ на това, за което двата министри са се договорили. Разговорът между двамата премиери, според източника „също се отдалечава“.   По-рано гръцкият правителствен говорител Димитрис Цанакополус заяви, че все още има правни и политически въпроси за разрешаване.", "date": "2018.06.01", "title": "Шансовете за споразумение за името на Македония в близките дни стават все по-слаби"}
{"url": "https://www.actualno.com/crime/zadyrjaha-myja-streljal-po-svoj-sysed-s-lovna-pushka-news_677590.html", "text": "  В полицията е задържан 66-годишен мъж, стрелял с ловна пушка по свой съсед. По случая е образувано досъдебно производство. Предстои доклад на материалите в прокуратурата.  От МВР припомнят, че вчера около 18:13 часа в полицията е подаден сигнал за стрелба в столичния квартал „Надежда“. На място незабавно са изпратени служители на Столичната дирекция на вътрешните работи.   На местопроизшествието е извършен оглед и са предприети дейности по разследването в рамките на образуваното досъдебно производство. .   В резултат на предприетите оперативно-издирвателни действия е задържан стрелецът- П.Н./66г./, от София. Законно притежаваното ловно оръжие е иззето.\r\nРабота по документиране на случая продължава.    ", "date": "2018.06.01", "title": "Задържаха мъжа, стрелял по свой съсед с ловна пушка"}
{"url": "https://www.actualno.com/europe/lyvove-tigri-i-jaguar-izbjagaha-ot-germanski-zoopark-news_677529.html", "text": "  Хищници избягаха от зоопарка в западногерманския град Люнебах, федерална провинция Рейнланд-Пфалц. „Два тигъра, два лъва, един  ягуар, а също така и една мечка са избягали. Мечката вече застреляна“,  заяви представител на местните власти. Той не можа да уточни как именно  е станало това и дали са пострадали местните жители. Медиите свързват инцидента със  силните дъждове, които се изсипаха през последните дни над региона.  Покачилото се равнище на водата е нанесло щети върху клетките, предаде БГНЕС. Властите препоръчаха на жителите на Люнебах   ", "date": "2018.06.01", "title": "Лъвове, тигри и ягуар избягаха от германски зоопарк"}
{"url": "https://www.actualno.com/society/sedmicata-v-absurdi-28-maj-1-uni-news_677535.html", "text": "           В България има прекалено много високотехнологична апаратура за скъпо лечение и немалка част от нея е излишна, сочат данните от новата национална здравна карта. Някои от апаратите са близо два пъти повече от нужното за диагностика и лечение. Концентрацията е в по-богатите райони, а в бедните модерната техника не достига.      :  Близо 10 автомобила за по-малко до две седмици са потрошени в катастрофа на едно и също място. Новоизграденото, но към момента недовършено, кръгово кръстовище при разклона за град Куклен се оказа трудна задача за мнозина шофьори. Те обвиняват институциите, защото на мястото липсвало осветление и знаци.      :   Липсата на прозрачност като че ли е най-големият проблем около новият завод за горене на отпадъци в София. Около тази теза се обединяват противниците на проекта.  :     Бизнесмен от Петрич ще строи ваканционен комплекс в местността Рупите, близо до храма на Ванга. Според противници на проекта те планират да построят голям голям спа комплекс с 10 къщи за гости, административна сграда и голям паркинг.  :  Попфолкът посегна на литературната класика. Пионер се оказа певицата Антонина, която възпя стихове на поета Никола Вапцаров.  :   Mасово наемане на пенсионери за обслужващ персонал тече в хотелите и ресторантите по морето. Това съобщи директорът на Института за анализи и оценки в туризма Румен Драганов.  :  По 1 точка на ден, като изключим редовният парламентарен контрол - това представлява работният график на родните депутати в следващите 3 дни.  :  След направени проверки в различни затвори на страната са установени редица пропуски и нарушения. В килиите са открити различни нелегални предмети - от телефони и спринцовки до телевизори и хладилници.  :  Енергетика – това беше основната тема, с която започнаха изявленията си премиерът Бойко Борисов и руският президент Владимир Путин по време на съвместната си пресконференция след днешната си среща в Москва.  :   По данни на Световната здравна организация (СЗО) единствено в България от целия европейски регион жените пушачи са повече от мъжете.  :  Тежките пътнотранспортни произшествия, както и ранените в тях, са повече, отколкото през миналата година, сочи официална статистика.  :  Родните власти искат да умъртвят бременната българска крава Пенка, защото е влязла в Сърбия нелегално, т.е. е напуснала ЕС, а след това, отново нелегално, се върнала на родна земя.  :   Окръжната прокуратура във Варна предаде на съд четирима души за инцидент с удавено дете от Германия, станал през 2011 г. в басейна на хотел „Берлин“ на Златни пясъци. :  Интересна позиция по отношение на горещо дискутираните предложения за промени в Закона за хазарта изрази финансовият министър Владислав Горанов в ефира на bTV. \"Не мисля, че някой е фалирал, като е изтъркал две билетчета, но и не отивам в другата крайност - за прекомерна реклама. Тази реклама е възможността да сте в ефир и да обучавате обществото (бел. ред. - ). Ако нямате реклама, а се финансирате от нещо друго, зависимостите на медиите много ще се проявят\", каза Горанов. : ", "date": "2018.06.01", "title": "Седмицата в абсурди (28 май - 1 юни)"}
{"url": "https://www.actualno.com/starazagora/v-kazanlyk-otkriha-tradicionnija-za-praznika-na-rozata-mejdunaroden-folkloren-festival-news_677589.html", "text": "  В Казанлък започна традиционният Празник на розата и съпътстващият го международен фолклорен фестивал, предаде агенция \"Фокус\".  В трите кулминационни дни от празника своето изкуство пред казанлъчани и гостите на града ще покажат ансамбли от побратимените на Казанлък градове – Надканижа, Унгария; Търговище, Румъния; Кацаго Сан Мартино, Италия; Дзинан, Китай, Верия, Гърция; Димотика, Гърция; Кочани, Македония; и Блида, Алжир.   Преди първия фестивален концерт участниците дефилираха по улиците на града, а за финал ще се включат в празничното карнавално шествие по казанлъшките улици на 3 юни.   Фестивалът има дългогодишна история, в която през годините са участвали групи от всички краища на Европа и света. След кратко прекъсване, през 2013 година провеждането на фестивала е възобновено от кмета на Община Казанлък Галина Стоянова.", "date": "2018.06.01", "title": "В Казанлък откриха традиционния за Празника на розата международен фолклорен фестивал"}
{"url": "https://www.actualno.com/society/npo-iska-zabrana-na-reklama-na-nezdravoslovni-hrani-po-vreme-na-detski-predavanija-news_677491.html", "text": "  Твърди регулации на рекламата и маркетинга на нездравословни храни, насочени към деца. Конкретно - забрана на рекламата на нездравословни храни в пиковите часове, когато се излъчват детски предавания. За това се обявиха \"Активни потребители\" по случай днешния празник – Деня на детето.  От \"Активни потребители\" посочват какви са целите им по темата:\r\n1. Опазване на децата от маркетинга на нездравословни храни,  включително забрана за спонсорство на събития, насочени или с участието  на деца, реклама в социалните мрежи, използване на анимационни герои на  опаковките на продуктите.   2. Подаване на по-добра информация на потребителите за храните, които купуват.\r\n3. Намаляване на нивата на мазнини, захар и сол в обработените храни.       4. Провеждане на активни информационни кампании в подкрепа на здравословното хранене.\r\n5. Фискални мерки, като например данък върху захарта.\r\n6. По-добра и полезна храна в училищата, детските градини и другите публични институции.       В подкрепа на исканията си, \"Активни потребители\" посочват, че на Световната здравна организация показва правотата на исканията им.\r\nСпоред официални данни, в глобален мащаб има над 224 млн. деца с наднормено тегло. В Европа, едно на три деца са с наднормено тегло или със затлъстяване. Над 22 милиона деца под 5-годишна възраст в ЕС са с наднормено тегло, а около 5 милиона са със затлъстяване.\r\nБългария е на пето място по детско затлъстяване в ЕС, като над 200 000 деца в училищна възраст са с наднормено тегло. Затова и \"Активни потребители\" конкретно искат да бъде въведено етикетиране на база хранителни профили, разработени от СЗО, като измерител за здравословност на рекламираните храни на деца.", "date": "2018.06.01", "title": "НПО иска забрана на реклама на нездравословни храни по време на детски предавания"}
{"url": "https://www.actualno.com/society/angelkova-ochakvame-syshtija-turistopotok-ot-rusija-kato-minalata-godina-news_677533.html", "text": "   Това каза министърът на туризма Николина Ангелкова пред журналисти в Народното събрание.  Ангелкова припомни, че . По думите ѝ за това лято с руските си колеги и с Олег Сафонов са се разбрали, да се запази устойчивостта и същия процент и ръст като миналата година. По думите ѝ това е било потвърдено по време на посещението в Москва.\r\nАнгелкова заяви, че това ще е голям успех, предвид агресивната ценова политика, която Турция води, за да върне изгубените си от преди две години позиции.      „Очакваме същите числа да получим като миналото лято. Към момента наблюдаваме един лек спад от около 3% до 4 %, което е в рамките на очакваното, предвид изключително агресивната ценова политика на Турция“, заяви Николина Ангелкова.\r\nПо думите ѝ фактът, че политически има подкрепа и сме в топ 5 за предпочитани пазари за руски туристи, както и че има заявени полети за редовни линии на летищата „Варна“ и „Бургас“ дава основания, че страната ни ще запази устойчивостта и цифрите от миналата година.    Успех след срещата в Москва е, че 2019 г. ще бъде обявена за година на туризма на Русия в България и обратно, допълни тя, цитирана от Фокус.   „Такава ще имаме за първи път. По принцип Руската федерация всяка година обявява дестинация, която е предпочитана за руските туристи и обявяват година на тази държава. Това е много отговорно за нас. Стартираме с подготовката на дейностите, които следва да извършваме през 2019 г., така че максимално интересът и погледът на руските туристи да бъде насочен към нашата страна“, заяви Ангелкова и посочи, че срещите в Москва са били важни.\r\n„Изключително съм благодарна на премиера за възможността да участвам в делегацията. Срещите протекоха в един изключително добронамерен тон, конструктивен, със желание да се решават всички въпроси от взаимен интерес. Това за мен е особено важно, когато говорим за туризма. Русия е един от основните пазари - Топ 5 е за миналата година“, каза Ангелкова.    Тя поясни, че от двете страни е подчертано колко важна е България по отношение на руските туристи и, че остава в челните пет места за предпочитани от руснаците дестинации за почивка.", "date": "2018.06.01", "title": "Ангелкова: Очакваме същия туристопоток от Русия като миналата година"}
{"url": "https://www.actualno.com/america/djasnata-ryka-na-kim-chen-un-se-sreshta-s-trymp-news_677601.html", "text": "  Ким Йон Чол, дясната ръка на Ким Чен Ун, пристигна в Белия дом, за да се срещне с президента на САЩ Доналд Тръмп, предаде AFP, цитирана от БГНЕС.  Очаква се по време на разговорите между тях да бъде предадено и дългоочакваното писмо-отговор от Ким Чен Ун.   Дипломатът от Северна Корея беше посрещнат от ръководителя на екипа на Белия дом Джон Кели, който го заведе до Овалния кабинет, където в момента се състои срещата между него, държавния секретар и президента на САЩ.   Ким Йон Чол пристигна във Вашингтон от Ню Йорк, където той се срещна с държавния секретар Майк Помпео. Двамата обсъдиха подготовката за предстоящата среща на върха между лидерите на Северна Корея и САЩ в Сингапур.", "date": "2018.06.01", "title": "Дясната ръка на Ким Чен Ун се среща с Тръмп"}
{"url": "https://www.actualno.com/europe/valensa-iska-ek-da-sydi-polsha-za-sydebnata-reforma-news_677543.html", "text": "  Лех Валенса призова Европейския съюз  да заведе дело срещу Полша за спорната съдебна реформа, в която Брюксел  вижда заплаха за демокрацията и върховенството на закона. \"Настойчиво призовавам  Европейската комисия да разгледа въпроса за закона на Върховния съд на  Полша пред Съда на Европейския съюз\", пише бившият президент и носител  на Нобелова награда за мир във в.\"Газета Виборча\". 74-годишният политик е много  критичен към управляващата консервативна партия \"Право и справедливост\"  (ПиС), която, наред с други промени, възнамерява да поеме правомощия да  освобождава съдиите от Върховния съд, преди да изтече мандатът им. Мярката, приета през декември,  която предстои да влезе в сила следващия месец, е част от пакет от  промени на ПиС, за които критиците казват, че ерозират демократичните  стандарти и върховенството на закона. \"Това нарушаване на  независимостта на полските съдилища заплашва да има негативни последици  не само за Полша, но и за останалите членове на ЕС\", пише Валенса, който  ръководеше движението \"Солидарност\", което доведе до мирно прекратяване  на комунизма в Полша, предаде БГНЕС. Полското правителство каза, че  промените са необходими за борбата срещу корупцията и промени в  съдебната система, белязана от комунизма. През декември Брюксел започна  процедура, която може да доведе до отнемане правото на глас на Полша в  ЕС, ако продължи с реформите, за които се смята, че представляват  „системна заплаха“ за върховенството на закона. Въпросът ще бъде обсъждан от външните министри на страните от ЕС на 26 юни преди срещата на върха на лидерите от ЕС.   ", "date": "2018.06.01", "title": "Валенса иска ЕК да съди Полша за съдебната реформа "}
{"url": "https://www.actualno.com/music/gorillaz-objaviha-nov-album-i-pusnaha-singyl-video-news_677537.html", "text": "     В албума участват редица гост звезди, а бандата се завръща към същността на творческия си екип: синекосият добродушен 2D (вокали), умното лошо момиче от Япония Noodle (китара), бруклинският философ Russel Hobbs (барабани). А с временното изключване на Murdoc Niccals, бас китарата в новия албум се поема от Ace.\r\nСлънчевото ново видео към първото парче от албума “Humility”, в което 2D кара кънки, е с участието на Jack Black. То е режисирано от Jamie Hewlett и е заснето изцяло във Венис, Калифорния миналия месец.   Gorillaz тръгват на път това лято за турнето си “The Now Now Tour”, с което ще посетят някои от най-големите фестивали в Европа, и ще направят единствения си концерт във Великобритания тази година на фестивала Boomtown Festival в Хемпшир на 11-ти август.     1. Humility – feat George Benson\r\n2. Tranz\r\n3. Hollywood – feat Snoop Dogg + Jamie Principle    4. Kansas\r\n5. Sorcererz\r\n6. Idaho\r\n7. Lake Zurich\r\n8. Magic City   9. Fire Flies   10. One Percent\r\n11. Souk Eye\r\nАлбумът The Now Now ще бъде наличен във формати на CD, плоча и дигитално, както и в колекционерско издание от делукс версия на бокс сет от винили от Орфей Мюзик, изключителен лицензиант на Warner Music International.", "date": "2018.06.01", "title": "Gorillaz обявиха нов албум и пуснаха сингъл (ВИДЕО)"}
{"url": "https://www.actualno.com/society/rumen-radev-velik-duh-samo-shepa-spodvijnici-i-tragichna-gibel-tova-e-istorijata-na-botev-news_677602.html", "text": "   . Това е и честа участ в българската история. Не куршумът, а безразличието, страхът и малодушието убиха поета. Те ни морят във всяка епоха. Тези три порока всеки човек носи в себе си, но не всеки успява да ги пребори. Това заяви държавният глава Румен Радев във Враца по време на тържествената заря проверка в навечерието на 2 юни - Деня Ботев и загиналите за свободата и независимостта на България.  Затова българският пантеон е пълен с герои, загинали в самота, бедност, неразбиране и забрава. И колкото по-безразлични сме и безучастни сме към борбите им приживе, толкова по-патетично ги славим след смъртта им“, каза Румен Радев.   „Празник като днешния не е време за патос, той е време за смирение и за размисъл. Още ли \"свестните у нас считат за луди\"? Още ли \"глупецът вредом всеки почита\"? Още ли народът го смучат \"наши и чужди гости\"? Още ли българи в чужбина тежка се \"скитат клети, немили, недраги\"? Отговорите ги знаем. Аз вярвам, че няма българска зла участ, че няма българска предопределеност, а има българска воля, българска дързост, български талант. Ботев е тяхното въплъщение, а всеки един от нас, днешните българи, носим един от тях в себе си“, допълни президентът.   „Всички вие, които тези дни извървяхте пътя на Ботевата чета, всеки един даде пример за сила, воля и доблест, в които всички трябва да повярваме. Преди 142 години шепа българи повярваха в себе си и промениха живота ни. Поклон пред паметта им. Вечна памет за всички, загинали за Отечеството. Нека техният кураж бъде наше вдъхновение. Да живее България!“, завърши тържественото си слово държавният глава.", "date": "2018.06.01", "title": "Румен Радев: Велик дух, само шепа сподвижници и трагична гибел - това е историята на Ботев "}
{"url": "https://www.actualno.com/haskovo/dimitrovgradsko-selo-kandidatstva-za-gines-s-naj-golemija-terlik-v-sveta-news_677545.html", "text": "   . Това съобщиха от пресцентъра на Община Димитровград.  Творението е дело на 5 жени от селото, които със сръчните си ръце в продължение на шест месеца са изработвали    Ретро автомобил Jaguar MK9 от 1961 г. ще допълва атрактивния празник, който ще се проведе на 9 юни 2018 г. от 10.00 часа в парка на село Крум. Събитието се организира за трета година от НЧ \"Просвета 1926\" и кметство с.Крум. Фестивалът съхранява старите техники на ръчно плетиво предавани от поколение на поколение. В програмата най-сръчните майсторки ще се включат в конкурс за плетиво, за да покажат своите умения. Наред с това ще се проведе и конкурс за стари градски песни, а ценителите на старите шлагери ще могат да слушат на живо и популярната вокална група \"Детелини\" от село Каравелово, община Карлово.   От 12.00 часа организаторите ще покажат атрактивно ревю на ретро костюми. Участва група \"Детелини\" от село Каравелово, Карловско. Всички гости на празника ще бъдат посрещнати с локум на клечка.", "date": "2018.06.01", "title": "Димитровградско село кандидатства за Гинес с най-големия терлик в света"}
{"url": "https://www.actualno.com/actualno/babchenko-dejstvitelno-umrja-veche-njama-koj-da-go-slusha-za-nishto-news_677485.html", "text": "  Журналистът Аркадий Бабченко мина по най-прекия път към световно внимание - инсценира, че е убит, а после възкръсна от мъртвите, за да се в добро настроение и цветущо здраве на пресконференция.  Там шефът на украинските спец служби разкри, че работата била нагласена, за да може да се залови руски агент - поръчител на убийството. Как по-точно инсцениране на смърт, в което Бабченко излъгал и жена си (политическите войни са разбира се по-важни от ужаса на близките) спомага за залавянето на престъпник, не стана докрай ясно. Но е ясно друго: че макабреното шоу имаше за цел да изстиска де-що има медийно внимание, за да може доволният Бабченко на следващия ден да напише в профила си във фейсбук, че щял да живее дълго и щастливо и накрая да танцува, , върху гроба на Путин.   \r\nДа танцува. Вероятно през това време ще му свирят Пуси Райът, а наоколо ще купонясват всички пишман бунтари, които така и не оспориха самодържавието на Путин по друг начин, освен чрез евтини сензации. Бабченко спечели 15-те си минути слава, но руското дисидентство загуби много. Заклеймиха го не само руснаците - които са съвсем доволни от бумеранговия ефект на целия театър - ами и структури, за които се предполага, че по дефиниция биха заели антируска позиция - \"Репортери без граници\" и ОССЕ.   Преди да изиграе смъртта си Бабченко беше автентичен критик на Путин и в много от нещата, които пишеше, имаше истина и замах. Сега обаче сам отне тежестта на думите си.  Правейки се на умрял, Бабченко всъщност направи изключителна услуга на Путин, който така или иначе отдавна обяснява на руснаците, че Европа се опитва да го изпързаля с евтини трикове. И не бива да се учудим, ако на руснаците им звучи убедително. В новата студена война Европа все повече започва да изглежда като безразборно хвърлящ недоказуеми обвинения играч, който просто механично задълбочава антагонизма си с Русия, без да може да обезпечи твърденията си с нещо друго освен с априорна, подразбираща се вражда с Изтока. Има нещо смущаващо в начина, по който се отправят обвинения: за Скрипал, за Бабченко, за сваления малайзийски самолет - човек още преди да отвори агенциите вече знае, че европейските лидери до един, внезапно, категорично, солидарно и с непогрешим тон ще отсекат, че цялата работа е работа на Русия. Презумпцията за невинност не само, че не работи, а е радикално преобърната. Да не говорим за параноята с руските хакери - тази тъмна секта от анархични славянски мозъци, които - незнайно как - превъзхождат самите разработчици на Facebook и разбиват ежедневно алгоритмите на мрежата, за да въдворят зловещ политически инженеринг в наивния и невинен развит свят. Оформи се разказа за събрани в пет гаража руснаци, които манипулират целия изборен процес и възцаряват фашизоидния Тръмп в либералния рай на САЩ, вадят Великобритания от ЕС, връщат носталгиите към комунизма и ден след ден сменят чипа на беззащитния европейски гражданин, превръщайки го в обезумял фанатик. Стига глупости. Европа трябва да смени стратегията си, ако не иска да изгуби войната (друг е въпросът въобще защо се води). A Бабченко наистина умря - вече никой няма да го слуша за нищо.      ", "date": "2018.06.01", "title": "Бабченко действително умря - вече няма кой да го слуша за нищо "}
{"url": "https://www.actualno.com/asenovgrad/kola-e-s-shteti-za-nad-2-000-lv-sled-propadane-v-shahta-news_677546.html", "text": "  \"Мерцедес\" е с щети за над 2 000 лева, след пропадане в счупена шахта на улица „Скалата” в Асеновград. Историята за инцидента, пред Actualno.com, разказа самият собственик на колата – Аспарух Атанасов, който по ирония на съдбата е регионален представител на застрахователна компания в града.  \"Карал съм с не повече от 10 км/ч., тъй като там и да искаш няма как да караш по-бързо. Автомобилът хлътна в шахтата и напред не можеше да излезе. Единственият начин беше назад... Шахтата се обърна и ефектът е налице\", обясни потърпевшият. Вследствие на пропадането, колата е със скъсан калник – там, където се захваща за бронята, а самата тя вече не става за ползване. По думите на Аспарух, ще трябва да се купи и нов подкалник, който като се свали не се знае какво ще изскочи още.   \"Не мисля, че е нормално, докато шофираш, да пропадаш в шахти или дупки, от които да се чудиш назад или напред да излизаш... Първоначалната реакция на асеновградчанина е била нормалната за всеки, на когото се случи подобно нещо, но след това, той обръща ситуацията в шега. „Не мога да кажа, че бях много положително настроен в първия момент. Но се радвам, че шахтата беше само една, а не бяха две, че да пропадна и с двете гуми\", смее се момчето. Веднага след случката Аспарух се е обадил на Спешен телефон 112. Полицейските служители са пристигнали на мястото на инцидента в рамките на 1-2 минути и са си свършили работата бързо, от което асеновградчанинът казва, че е „положително учуден”. Написан е протокол по случая и вече е заведена щета пред застрахователите.   По случая от Община Асеновград коментираха, че въпросната шахта е била ремонтирана два пъти, а капаците са били крадени след всеки ремонт. Служители на Администрацията в града отново ще извършат инспекция на мястото и ще бъдат предприети мерки за възстановяване на повърхността, обещаха от градската управа.", "date": "2018.06.01", "title": "Кола е с щети за над 2 000 лв. след пропадане в шахта"}
{"url": "https://www.actualno.com/cinema/film-za-velik-indianec-predstavjat-v-sofija-plovdiv-i-varna-news_677538.html", "text": "  Филм за един от последните индианци - Дейв Белоглавият орел, ще бъде представен в Пловдив на 8 юни от 19 ч. в Lucky Дом, в София на 10 юни от 19 ч. в Дом на киното и във Варна от 15.06 от 20 ч. във Фестивален и конгресен център към НДК. Лентата ще представи режисьорът Стивън Симпсън, който е живял около година в индиански резерват, за да заснеме историята.  Главният герой, Дейв Белоглавят орел, почина миналата година на достолепната възраст от 97 години. През дългия си живот той е имал десетки филмови роли, включително тази в носителя на \"Оскар\" “Танцуващият с вълци“ на Кевин Костнър. Белоглавият орел е внук на вожда Белия бик, който се е сражавал в прочутата битка при Литъл Бигхорн през 1876 г.   Дейв Белоглавият орел е роден през 1919г. в една индианска колиба, и докато не започва училище на дванадесет годишна възраст говори само езика на племето Лакота. През Втората световна война индианецът пристига в Европа като част от американския корпус. Участвал е в десантите в Италия и Нормандия, където е ранен. Носител е на Сребърна звезда за храброст. “Падахме като птици, направени от глина\", спомня си Дейв. ,,По-голямата част от униформата ми беше съсипана.’’ Надупчен от куршуми, преди да падне на земята, той е в безсъзнание. Първите медици, които го виждат, решават че е мъртъв и го оставят. Но един британски командос се приближил към него и разбрал, че Дейв още диша. Спасяват го.   По време на войната, Дейв се запознава с англичанка, която преподава уроци по танци. Двамата се женят, а след връщането си в Южна Дакота стават шампиони по бални танци. Но ги застига трагедия. Младата, бременна съпруга на Дейв, загива в автомобилна катастрофа през 1946 година. ,,Не ми пукаше дали съм жив или не. Идеше ми да сложа край на живота си.’’ - казва Дейв. А след това се заема с опасни начинания. Става състезател в надпревари с коли. Опитва скачане с парашут, играе в полупрофесионалната баскетболна лига, участва в родео. ,,Всичко, което може да ме убие.’’ - казва Дейв. Но въпреки това оцелява.\r\nБелоглавият орел участва в няколко филма от четиридесетте и петдесетте, сред които ,,Реката, от която никой не се завръща’’, партнирайки си с Мерилин Монро. По време на  една от почивките на снимачната площадка Дейв и Монро прекарват в танци. По време на едно пътуване до Европа, Дейв се запознава с младата белгийска актриса Джоузи Кестеман в Брюксел. ,,Когато се запознах с нея, животът ми отново се промени… Тя ме крепеше.’’       Филмът за него финансиран от публиката, заснет е за 18 дни в най-бедните части на Щатите, с много малък екип. Продуцентът и режисьор Стивън Симпсън премести компанията си от Лос Анджелис в България, а лентата е направена по едноименния бестселър на Кент Нърбърн. Писателят сам се обръща към Симпсън след празните обещания на продуценти от Холивуд. Лентата се радва на висока оценка в IMDB. Oтвежда публиката на едно прочувствено пътешествие към културата на племето Лакота.\r\nКогато индианецът Дейв почина миналата година, вестта за неговата смърт беше най-четената история на BBC в целия свят. Екипът на предаването All Things Considered, излъчвано по NPR, дискутираше Белоглавия орел като “най-интересният човек на света.”\r\nТрейлър може да видите .       ", "date": "2018.06.01", "title": "Филм за велик индианец представят в София, Пловдив и Варна"}
{"url": "https://www.actualno.com/europe/ognishte-na-morbili-v-portugalija-glavno-sred-vaksinirani-s-dve-dozi-news_677540.html", "text": "  В лечебно заведение в Португалия, в което работят 4400 души е било регистрирано огнище на , главно сред напълно ваксинирани (2 дози).  Първият случай е от 14 март. На 16 март са били забелязани някои атипични прояви на болестта при някои от болните.       Доклада по случая може да видите .\r\nТова не е първият и единствен случай на разпространение на болестта сред ваксинирани.       Проучвания показват, че морбили се разпространява успешно и (Gustafson et al., 1987; Chen et al., 1989; Boulianne et al., 1991), както и други високи проценти заболели, които са напълно ваксинирани (Faneye et al., 2015; Gupta et al., 2015; Vaidya et al., 2016; MMWR, Sept. 02,1988/37(34);527-31), включително при лица с предварително доказан ваксинален имунитет, солидни антитяло-отговори и явяващи се заразоносители, което подчертава необходимостта от задълбочени епидемиологични и лабораторни изследвания при съмнение за морбили, независимо от ваксинационния статус (Rosen et al., 2011).\r\nДруги автори проучват епидемичен взрив на морбили, настъпил в гимназия (Nkowane et al., 1987).", "date": "2018.06.01", "title": "Огнище на морбили в Португалия, главно сред ваксинирани с две дози"}
{"url": "https://www.actualno.com/blagoevgrad/preminavaneto-prez-gkpp-kulata-promahon-shte-byde-zatrudneno-okolo-mesec-news_677492.html", "text": "  От гръцка страна е затворено крайното дясно трасе на изход от България, за полагане на циментова настилка. Проверките на гранични екипи се извършват на 4 работни места, но поради изкопни работи в района на граничния мост, движението е изключително затруднено.  За временна организация са поставени пътни знаци и конуси.   По данни на гръцката полиция, ремонтът ще продължи около 1 месец.   От ГДГП съветват гражданите да използват и другите гранични пунктове с Гърция през този период. Там трафикът е нормален.", "date": "2018.06.01", "title": "Преминаването през ГКПП Кулата – Промахон ще бъде затруднено около месец"}
{"url": "https://www.actualno.com/balkani/vuchich-kosovskijat-vypros-shte-se-reshi-na-referendum-news_677509.html", "text": "  Решението на косовския въпрос ще  бъде поставено на референдум от сръбските власти. Това заяви по  националната телевизия сръбският президент Александър Вучич. „Ще се обърнем към народа.  Дали ще получим подкрепа или не, това ще е въпрос на нашата отговорност  пред бъдещето на страната“, каза той, цитиран от БГНЕС. На уточняващия въпрос, дали  референдумът е начинът за обръщане към хората, Вучич отговори: „Това е  един от начините, съвършено точно“. „Ако вие искате да промените  конституцията, а по пътя към Европа вие сте длъжни да го направите, е  необходим референдум, за да могат гражданите да изразят своето мнение“,  подчерта сръбският президент.  ", "date": "2018.06.01", "title": "Вучич: Косовският въпрос ще се реши на референдум "}
{"url": "https://www.actualno.com/society/sdi-e-zastrahovatelen-broker-na-godinata-news_677486.html", "text": "  На 30 май в “София Хотел Балкан“, зала “Роял”, се състоя церемония по връчване на престижните годишни награди \"Застрахователен брокер на годината”, \"Застраховател на годината\" и \"Пенсионноосигурително дружество на годината”.  На юбилейната, десета церемония SDI спечели първо място в категория „Застрахователен брокер - Общо застраховане“ за 2017 г., а наградата бе връчена на г-н Кольо Делев – управляващ съдружник в SDI брокер от г-жа Ралица Агайн - Заместник-председател на Комисията за финансов надзор.\r\nНай-висок начислен премиен приход по продукти от Общо застраховане и най-висок ръст в абсолютна стойност на начисления премиен приход по продукти от Общо застраховане за 2017 г. спрямо 2016 г. са само част от критериите, които отредиха на SDI първата позиция сред всички останали конкуренти за изминалата 2017-та година.   Наградите, които станаха известни като застрахователните \"Оскари”, се организират за десета поредна година от Българската асоциация на застрахователните брокери, Висшето училище по застраховане и финанси, Асоциацията на българските застрахователи, Българската асоциация на дружествата за допълнително пенсионно осигуряване и фондация \"Проф. д-р Велеслав Гаврийски”.    На тазгодишната церемония присъстваха повече от 250 гости сред които, вицепремиера г-н Валери Симеонов, г-жа Карина Караиванова - председател на Комисията за финансов надзор, представители на политическия елит, както и гости от  Европейския орган за застраховане и професионално пенсионно осигуряване (EIOPA) и представители на Европейската актюерска асоциация.\r\nВече 14 години SDI предоставя на своите клиенти възможността да направят информиран избор при сключване на застраховки. Благодарение на широката си мрежа от офиси, както и компетентните и услужливи служители, SDI брокер успява за поредна година да защити първата си позиция на пазара на застрахователните брокери.", "date": "2018.06.01", "title": "SDI е \"Застрахователен брокер на годината\""}
{"url": "https://www.actualno.com/curious/neshtata-koito-megan-markyl-njama-da-moje-da-pravi-sled-svatbata-news_677359.html", "text": "  Бившата звезда от телевизионния сериал „Костюмари“ Меган Маркъл ще трябва да свикне с някои сериозни промени в живота си, след като официално стана член на най-популярното кралско семейство в света. Новата Херцогиня на Съсекс вече няма да може да прави редица неща, като те варират от по-скоро забавни до сериозни.  Кралската светба бе на 19 май, когато принц Хари и холивудската актриса си казаха „да“.  Меган със сигурност се е подготвила да прекара живота си по правилата, създадени специално за британското кралско семейство. Тя вече отхвърли оферта за селфи след годежа си с принц Хари, но да казва „не“ ще трябва да се превърне в правило за нея от сега нататък, пише Mirror.\r\nВероятно най-трудното нещо, с което ще трябва да свикне, е да бъде обградена постоянно от охранители. Да може да излиза сама навън вече е в миналото й.         Маркъл определено се учи бързо. По време на първата й публична поява с принц Хари в Нотингам след техния годеж Маган се държа като професионалист пред множеството хора, но също така каза учтиво на една двойка \"нямаме право да правим селфита.\" Тя влезе в параклиса Сейнт Джордж сама, но като член на кралското семейство Херцогинята на Съсекс вече няма да може да се разхожда без охранители. Сега, след като вече е част от семейството, това да се появява сама на публични места остава в миналото й.    Меган ще трябва да бъде с охрана винаги когато е на публично място. Тя вече бе добре известна като актриса, но сега, след като се омъжи за принц Хари, се сдоби и със световна популярност.    Тя бе кралица на находчивата самореклама, допълвайки актьорската си кариера с добре поддържан профил в Instagram и с лайфстайл блог. Имаше много малко аспекти от живота на Маркъл, кото тя не споделяше със своите фенове - от деликатните й и интелигентни съобщeния в Twitter до мнението й за различни храни. Миналата събота обаче бе сложен краят на една ера. Меган бе изтрила профилите си в Instagram и Twitter още през януари, след като преди това спря да пише и за блога си. След сватбата обаче вече няма връщане назад. На сайта на британския парламент под въпроса 'Може ли кралицата да гласува?,' се казва: \"Въпреки че не е забранено по закон, се счита за противоконституционно монарх да гласува по време на избори.\" Като държавен глава кралицата трябва да остане неутрална по отношение на политическите въпроси и не може да гласува или да се кандидатира на избори. Въпреки че това се отнася единствено за кралицата, се смята, че всички членове на кралското семейство го спазват, според Sun.       Меган се облича със стил и консервативно, откакто започна да се появява на събития, свързани с кралското семейство, и се смята, че тази тенденция ще продължи. На членовете на кралското семейство им е забранено да дават автографи. Счита се, че това е така поради мерки за безопасност. Правилото е въведено, за да не се улеснява фалшифицирането на подписите на членовете на кралското семейство и всички те трябва да го спазват.", "date": "2018.06.01", "title": "Нещата, които Меган Маркъл няма да може да прави след сватбата"}
{"url": "https://www.actualno.com/interview/vesko-eshkenazi-dokato-sym-jiv-shte-sym-blagodaren-na-uchitelite-si-news_677506.html", "text": "      Цигулката е инструментът, на който всички са започвали да свирят в семейството благодарение на баба ми Виолета. Това беше нейно желание и мечта. Казваше ни, че цигулката има най-красивия глас от всички инструменти. За мен това е така и до ден днешен.    Не. При мен това беше предрешено донякъде от избора на моите родители да уча цигулка, но и от моя инат на всяка цена да направя нещата на над 100%     Не са използвали никакво насилие върху мен. Напротив. Единственото, което ме караше да свиря беше това, че ако не бях достатъчно добър трябваше да се разделя с цигулката, а това бе немислимо за мен.     Ако наистина обичате инструмента, на който свирите и музиката – продължавайте! Това не е професия, а призвание. Кауза. Това е начин на живот! Докато съм жив ще съм благодарен на учителите си - Ангелина Атанасова, проф. Петър Христосков и проф. Ифра Нийман. Всичко. Аз започнах и научих основите на това, което след това надграждах в София. В Музикалното училище и Консерваторията. Без тези първи и най-важни години нямаше да съм това, което съм сега. Все още в България има чудесни педагози и много талантливи деца. Друг е въпросът защо повечето от тях напускат страната ни в последствие.       Както учителите ми по цигулка, които споменах, така и много учители по образователни предмети в гимназията ще помня винаги. Григоров по история, Янакиева по биология, Тачева по литература... Напълно подкрепям колегите си. Изразих подкрепата си с видео в социалните мрежи. Има обаче друг голям проблем. Това, че обществото вече, като че ли няма нужда от субсидирана култура. Това е тенденция в цял свят и ние не можем да й обръщаме гръб и да се правим, че не я виждаме. Навсякъде се предлагат формули, в които държавното субсидиране върви рамо до рамо с частично собствено финансиране на колективите.    Обиколил съм многократно всички големи и по-малки зали по света. Искам да съм здрав, за да правя това, което обичам - музиката и да съм с хората, които обичам. Идваме за първи път в историята в пълен състав с главен диригент в София! Аз свиря като солист концерта от Менделсон. На сцената, в увертюрата от Моцарт към Операта Дон Жуан, в началото на концерта ще ни партнират младите музиканти от оркестъра в който съм почнал като 11 годишно хлапе под ръководството на проф. Влади Симеонов - “Пионер”! Великата 7-ма симфония от Бетовен ще звучи след паузата на събитието. Всичко това в един концерт! ", "date": "2018.06.01", "title": "Веско Ешкенази: Докато съм жив ще съм благодарен на учителите си!"}
{"url": "https://www.actualno.com/europe/arabskijat-e-vtorijat-po-razprostranenie-ezik-v-shvecija-news_677510.html", "text": "  Арабският език е станал вторият по  разпространени в Швеция след шведския поради притока на голямо  количество мигранти, пише във в. „Свенска дагбладет“ лингвистът Микаел  Парквал. „По отношение на езиците в  Швеция е отбелязано важно в исторически план събитие : сега арабският е  вторият най-разпространен роден език в Швеция“, отбелязва лингвистът.  При това арабският език е изместил от второто място френския. През последните години в  Швеция пристигнаха десетки хиляди мигранти от Близкия изток. През 2015  г. в страната пристигнаха 163 000 бежанци, през следващите две години –  съответно 29 000 и 26 000 души, предаде БГНЕС. Посочените от Парквал  заключения не са официални, доколкото на държавно ниво в Швеция не се  води такава статистика, тъй като властите смятат подобни оценки за  оскърбителни за етническите групи, населяващи страната.  ", "date": "2018.06.01", "title": "Арабският е вторият по разпространение език в Швеция "}
{"url": "https://www.actualno.com/society/majki-na-deca-s-uvrejdanija-razpyvat-voenna-palatka-pred-parlamenta-news_677512.html", "text": "      Една от протестиращите майки Ина Маринова обясни в интервю за БНР, че с присъствието си там ще напомнят на депутатите, че проблемите на децата с увреждания трябва да бъдат решени днес и сега, а не след пет, десет или 20 години:        До 30 юни Министерството на труда и социалната политика трябва да представи концепция за Закон за социалните услуги.     \"Те, така да се каже, работят за държавата, тъй като тя им плаща. И понеже това национално представителство съществува над 20 години – сами виждате, че няма никакъв смисъл от тях. Ние не се припознаваме с тях, защото нищо до момента не е променено за хората\".\r\nИскаме спешно Закон за личната помощ, но сме склонни промени да бъдат направени и с включването на нова глава „Лична помощ“ в Закона за хората с увреждания.         \"Раждането на дете с увреждания ни поставя вкъщи, а ние сме млади, способни хора, в добра работоспособна възраст и \", мотивира се Ина Маринова, според която това е омагьосан кръг:    В коментар по темата за неефективното разходване на парите за хората с увреждания Ина Маринова даде конкретен пример със своето дете:\r\n\"Сега в момента аз съм от щастливците, така да се каже, които взимат 930 лева. Тези 930 лева обаче са по член 8 д от Закона за семейните помощи за деца – , защото само децата с над 90 процента ги взимат. Да, обаче тези пари на мен не ми дават онова, което дискутирахме преди малко. Аз, като физическо лице, не мога да извикам трето лице да му плащам, да го осигурявам, да му се води трудов стаж, аз да отида да работя и също да имам осигуровка, трудов стаж и да се реализирам на пазара на труда. На практика тези 930 лева влизат в джоба ми, аз мога спокойно да ги изхарча за сирене, салам и туй-онуй, което е абсолютно порочно\".   \"Държавата е в дълг към децата с увреждания\", призна вицепремиерът Томислав Дончев и увери, че  правителството полага усилия за намиране на решение:\r\n\"Там, където държавата категорично е в дълг, е ситуацията, когато едно дете с увреждания става лице, навършило 18 години и е безспорен факт, че помощта пада, а нуждите му не се променят. Текат поредица от срещи с колеги, най-вече със социално министерство и искрено се надявам да бъде намерен моделът\".", "date": "2018.06.01", "title": "Майки на деца с увреждания разпъват военна палатка пред парламента"}
{"url": "https://www.actualno.com/politics/martin-karbovski-borisov-tova-ne-e-diplomacija-a-gushkane-sys-silnite-na-denja-news_677495.html", "text": "  Журналистът Мартин Карбовски попита премиера Борисов защо политическата му игра между Русия и Запада не води до ползи за страната, а вместо това прилича повече на гушкане със силните на деня. Ето какво написа Карбовски в текст в сайта .  \"Русия уби Маккейн. Той умира от рак, но днес вижда как опитите му да спре руския газ към Европа са били безполезни.\r\nМестопрестъплението на това убийство беше България.   Маккейн спря руския газ у нас с едно изречение. Орешарски трябва да ни каже какво му е казал Маккейн.\r\nА Борисов после дойде на власт само за да гарантира спирането на Южен поток и Белене.    Маккейн нямаше доверие на Орешарски и онази загубена наша левица. Заложи на Борисов и спечели време.\r\nДнес обаче метафорично кърваво Русия се връща в играта.\r\nТя е победителка, а ние съжаляваме, че си оцапахме дворчето с американски интереси, които някак не са наши.    България е местопрестъпление - изцапано, оградено с жълти ленти, на които пише “no business”.\r\nНие станахме нелепи съучастници в глупава игра. За която се искаше топки.\r\nКой беше хазяина на това местопрестъпление? Дивите русофоби и тяхната истерия. Борисов, Плевнелиев, всички наши външни министри идиоти, десните психопати комсомолци на Хилъри.\r\nНе можаха да разберат, че газ ни трябва, че ако ние не направим потока - друг ще го направи, че това е чист бизнес, който даваше транзитни такси и работни места.\r\nДнес се извиняваме на Путин, същите ние, които го прецакахме. И искаме газ, кранче, отбивка, чучурче. Позорно, твърде позорно.   Къде е Плевнелиев? Липсва ми.   Къде е един американски посланик, който пред моята камера обеща шистов газ на България, вместо руски?\r\nКъде е Маккейн, който плашеше Орешарски?\r\nКъде е и Орешарски, техните го търсят да го бият, кажете му...   Послушните получват презрение. Винаги е било така и ще бъде така. Кажете го на децата си.\r\nПозор и бедност за нас, а за Ердоган АЕЦ Акую и Турски поток.\r\nРусия тържествува. Тя победи заради вечния страх на русофобите че... Русия може да ни победи. Хак да ни е.\r\nРусия победи, защото това, което прави Борисов не е дипломация. То е гушкане със силните на деня. Търсене на лично приятелство и суета в голямата геополитическа игра. Но не и ползи.   Ние сме нацията, която твърде често няма ползи от собствените си правителства.\r\nНе е за вярване какъв позор. Не е за вярване каква истерия и как завърши.\r\nНе е за вярване и че не е завършила.\r\nНаправете от Русия партньор. Спрете истерията. Или се извинете, че въобще сте били на власт последните 20 години.\"", "date": "2018.06.01", "title": "Мартин Карбовски: Борисов, това не е дипломация, а гушкане със силните на деня! "}
{"url": "https://www.actualno.com/balkani/rama-ne-bil-chuval-za-velika-albanija-samo-za-velika-syrbija-i-velika-gyrcija-news_677517.html", "text": "  Албанският премиер Еди Рама каза на  представянето на автобиографията на косовския президент Хашим Тачи, че  Косово е станало „много сигурно място за сърбите и малцинствата“. В отговор на въпрос за Велика Албания, той каза, че е чувал „за Велика Сърбия и Велика Гърция, но не и за велика Албания“. „Ако влезете в Гугъл, ще  намерите изобилие от информации – на сръбски, на гръцки, но не и на  албански език, това е език, който не се използва толкова много“, каза  Рама. „Но трябва да ви кажа много  искрено - аз не виждам решение, аз казах, че ако албанците се оставят  без ясна перспектива и извън естествените пътеки - да бъдат част от  по-голяма Европа, и разбира се, че искаме в ЕС, защото искаме да бъдем  заедно повече от днес, но ако това избледнява“, добави той и не  завърши фразата си. Според него, това, което  албанците преживяват,  са \"повтарящи се разочароващи ситуации\", имайки  предвид въпроса за  натиска за границите  и неодобряването на визовата  либерализация за Косово, предаде БГНЕС. „Ние сме изолирани, нямаме  свобода на движение“, добави той и допълни,  че косовските албанци са  единствените хора, които \"не могат да се движат свободно\". Според Еди Рама въпросът за  Велика Албания е създаден, за да „оправдае етническото прочистване,  убийствата“ и че „не познава нито една историческа личност, която  да е споменала термина Велика Албания“. „Зная за Велика Сърбия, за  Велика Гърция, но не за Велика Албания.  И това е много опасно. Но  това е като когато викате \"вълк\". Викате \"вълк\", пък накрая може и да го  създадете. Има я и тази възможност. Въпросът е, че сега ЕС трябва  да бъде сериозен, защото той каза, че  е точното място и място на  правдата. Това, което изпитвам лично, е, че това е истинското място и  място на неправдата“, каза албанският премиер. „Хората не са идиоти,  особено албанците не са глупави.“  ", "date": "2018.06.01", "title": "Рама не бил чувал за Велика Албания, само за Велика Сърбия и Велика Гърция"}
{"url": "https://www.actualno.com/europe/ispanija-smeni-rahoj-socialist-shte-stane-premier-news_677499.html", "text": "  Очаквано с оглед на новините от последното денонощие, Испания вече е без правителство. Причината - успешен вот на недоверие срещу кабинета на Испанската народна партия, воден от Мариано Рахой.  176 гласа бяха необходими, за да падне сегашното правителство и те бяха постигнати без особена драма, показва справка във в. El Pais. Всъщност 180 бяха гласовете срещу кабинета на Рахой, 169 души го подкрепиха, а само 1 депутат се въздържа.\r\nМястото на Рахой ще бъде заето от 46-годишния лидер на испанските социалисти Педро Санчес. Причината се крие в процедурата по вота, която в случая е такава, че не налага провеждане на нови парламентарни избори моментално и може да има правителство в рамките на настоящия парламент. Все пак има една формалност - крал Фелипе VI трябва да одобри Санчес за нов премиер, но се очаква с това да няма проблем. Проблем обаче е конфигурацията в испанския парламент - Испанската социалистическа партия не може да управлява без подкрепата от каталунските сепаратисти, баските и \"Подемос\", а изобщо не е сигурно какво ще поискат тези три партии от Педро Санчес. Затова и призивите в испанските медии Санчес да назначи дата за избори са много силни. Социалистическият лидер публично каза преди вота, че ще насрочи дата \"за след няколко месеца\". А Алберт Ривера, лидерът на четвъртата по сила партия в Испания - \"Киудиданос\", предупреди, че внимателно ще следи отношенията между Санчес и новият каталунски премиер Ким Тора, когото Ривера нарече \"расист\".      До сегашната ситуация се стигна, след като испанският съд обяви по делото \"Гуртел\" за виновни бивши членове на партията на Рахой за създаване и използване на черна каса – резерв, който се е ползвал за незаконни дейности, най-вече за политически подкупи. Рахой не беше обвинен, но неговите показания бяха определени за \"неправдоподобни\" от съда. Точно затова испанските социалисти инициираха вот на недоверие срещу испанския премиер.\r\nОще преди да стане ясен крайният резултат, Рахой прие поражението си, като каза пред парламента, че вотът \"вероятно ще мине\".    ", "date": "2018.06.01", "title": "Испания смени Рахой, социалист ще стане премиер"}
{"url": "https://www.actualno.com/analysis/nakyde-shte-povede-italija-novoto-pravitelstvo-news_677470.html", "text": "          Въпреки откритата критика към Европейския съюз от двете партии и присъствието в кабинета на евроскептика Паоло Савона, правителствената програма на Д5З и Лигата не призовава за едностранно напускане на еврозоната. Д5З публично изостави идеята за референдум за еврото и докато Лигата подписа програмата и следователно се ангажира да остане в единната валута, макар в миналото тя да нарича еврото \"неуспешен икономически и социален експеримент\". В същото време тя предлага реформи, както и евентуален координиран изход заедно с редица други държави в дългосрочен план.\r\nПоследните проучвания показват, че 60-70% от италианците се противопоставят на изтеглянето.        Бурна кампания, неубедителни резултати от изборите, политическа безизходица и страхове от нови избори поставиха пазарите в неясно положение. Перспективата за споразумение между Д5З И Лигата първоначално беше посрещнато с известно облекчение - докато коалицията не разкри правителствената си програма. В отговор на струващите много мерки и евроскептичния тон ключовите финансови показатели сочат намаляване на доверието на инвеститорите в Италия.\r\nРазминаването или разликата в доходността между италианските и германските десетгодишни държавни облигации надхвърли 300 пункта в началото на седмицата, в сравнение със 130 преди три седмици. Въпреки това тя се е увеличила до близо 600 пункта през 2011 г., което помогна Берлускони да бъде изгонен.        Както Луиджи Ди Майо от Д5З, така и лидерът на Лигата Матео Салвини настояват, че имат намерението да запазят курса си за пълен петгодишен мандат и да изпълняват своята програма. Но техните партии имат мнозинство от само 32 гласа в Камарата на депутатите и те са с почти уязвими в Сената. И те ще трябва да държат под строг контрол своите депутати - особено тези, които гледат на новия съюз със скептицизъм. Д5З има повече влияние в новата коалиция, след като спечели почти 33% на изборите през март, в сравнение със 17% на Лигата. Салвини обаче е изгряваща звезда, която тежи на позицията си и твърди, че представлява 37 процента от тези, които са гласували за дясната коалиция, в която е участвал в кампанията.\r\nМеждувременно влиянието на основателя на Д5З Бепе Грило, един открит бивш комедиант, все още е голямо в партията на Ди Майо. Въпросителният знак виси също над съдбата на очарователния бивш премиер Силвио Берлускони. Част от десния алианс със Салвини Берлускони неохотно даде зелена светлина на Лигата и на Д5З да сключат сделка без неговата партия \"Форца Италия\".   Но застаряващият медиен магнат не одобрява новата правителствена програма. След като неотдавнашното съдебно решение отмени забраната му да заема обществена длъжност, той отново би могъл да окаже влияние и обеща \"разумна и критична опозиция\".   Отказът на президента Серджо Матарела да приеме Савона като министър на икономиката принуди коалицията да назначи екип, който може да предложи по-голяма увереност в Брюксел. Избран от ляво-центристкия парламент, Матарела посочи, че не само има правомощието да налага вето на министри, но и може да отхвърли всеки закон, считан за финансово нежизнеспособен.\r\nТой е и гарант на международните ангажименти на Италия и възнамерява да следи внимателно каквито и да било стъпки за промяна на ролята на Италия на световната сцена, особено предвид коварните коментари на Салвини към ЕС и похвалите за руския президент Владимир Путин.", "date": "2018.06.01", "title": "Накъде ще поведе Италия новото правителство?"}
{"url": "https://www.actualno.com/society/nad-20-hil-obajdanija-sa-polucheni-na-ta-do-kraja-na-mesec-april-sa-prieti-20-100-obajdanija-na-nacionalnata-telefonna-linija-za-deca-116-111-ot-nachaloto-na-godinata-news_677522.html", "text": "  От началото на годината до края на месец април са приети 20 100 обаждания на Националната телефонна линия за деца 116 111. Това каза в интервю за Агенция „Фокус“ д-р Елеонора Лилова, председател на Държавната агенция за закрила на детето.  \"Запазва се негативната тенденция, голяма част от сигналите да са за насилие в семейна среда. Много често децата се обаждат на линията за да споделят проблеми във взаимоотношенията между връстниците, търсят консултации по въпроси свързани с тяхното съзряване\", заяви тя.   \"На линията всяко дете има възможност да разговаря със специално подбрани и обучени специалисти (детски и клинични психолози, социални педагози, социални работници) за своите проблеми и да получи емоционална подкрепа, както и да обсъди възможни решения за своите затруднения\", посочи Елеонора Лилова.   \"В случаите, при които се установява риск за дете, целта на екипа на линията е да събере информация и да се сезират службите, които могат да се намесят на място, за да променят ситуацията на детето и неговото семейство. Освен за деца, линията е на разположение и за родители, както и за други пълнолетни лица, които желаят да споделят за проблем, свързан с дете, или да подадат сигнал за дете в риск\", допълни председателят на ДАЗД.", "date": "2018.06.01", "title": "Над 20 хил. обаждания са получени на та до края на месец април са приети 20 100 обаждания на Националната телефонна линия за деца 116 111 от началото на годината"}
{"url": "https://www.actualno.com/curious/deca-pishat-pisma-na-bog-news_677446.html", "text": "          Това са трите въпроса,  с които латвийският писател Михаил Димов, стартира своята уникална анкета сред деца на възраст между 7 и 12 годишна възраст. Отговорите са поразителни, любопитни, вълнуващи. Ето част от тях:                                                                                  ", "date": "2018.06.01", "title": "Деца пишат писма на Бог"}
{"url": "https://www.actualno.com/viewpoint/jadrena-shizofrenija-made-in-bulgaria-dps-da-e-naj-otgovorna-news_677451.html", "text": "  Вихърът от събития в България пак се превърна в буря. И пак, изглежда, всичко ще излезе през носа на обикновените българи – защото вятърът задуха прекалено силно от една посока.  Вероятно за мнозина е особено досадна темата „Белене”, но едва ли тя би им била толкова досадна, ако осъзнаят какъв удар по джоба им би била. Особено след вчерашното заседание на Комисията по енергетика в Народното събрание, на което много ясно пролича как ГЕРБ и БСП т.е. Бойко Борисов и Корнелия Нинова действат език в език в гьола!   Проектът \"Белене\" вече е нов – това обяви сегашният енергиен министър Теменужка Петкова. И беше подкрепена от Румен Овчаров! Това е все едно Саурон да се прегърне с Фродо, Аря Старк да се омъжи по любов за Джофри Баратеон, Зинедин Зидан да кани всяка вечер на приятелска раздумка Марко Матераци, а Палестина да признае Йерусалим за столица на Израел! И за да е пълен фарсът, Рамадан Аталай от ДПС каза на влюбените птички, че \"очернен от ГЕРБ проект сега го пробутвате на инвеститори\"! ДПС да ти казва очевидното за топ 3 пример за корупцията в България – по-жалко от това няма накъде.   Изключително показателно е и как Теменужка Петкова почна да плаши, че НЕК ще фалира, ако го няма \"Белене\". Ще фалира, защото вече плаща на руснаците за оборудването ли, г-жо Петкова? Или защото не осигурихте достатъчно добра юридическа защита в арбитража – наехте кантората White § Case, която в същия момент защитаваше руската държава срещу иск от ЮКОС на Михаил Ходорковски за 50 млрд. долара. Дори да няма конфликт на интереси, а в това трудно може да бъде убеден всеки с капка мозък в главата, White § Case със сигурност хвърляше повече усилия по делото за 50 млрд. долара, а не за 620 млн. евро. Тази кантора посъветва държавата да няма дело в български съд, не обжалва навреме пред Швейцарския върховен съд, а по времето на Орешарски самият как нещата се бавят, но когато той беше премиер, неговото правителство избра американците да ни защитават по арбитража.\r\nДругата смешка, която беше развита в Комисията по енергетика вчера от стари енергетици като Иван Генов, беше как държавата трябва да гарантира заема за \"Белене\" – 10 млрд. евро, защото така лихвите ще са по-ниски и токът от централата ще е по-евтин. Да, лихвите ще са по-ниски – вместо 7-8%, ще са 5-6%. Това как точно ще свали цената на тока от „Белене” от близо 80 евро на мегаватчас, колкото прогнозират дори и БАН, до 25 евро, за колкото бълнува г-н Генов? Като прибавим и как БСП иска модел \"Пакш\" - т.е. както в Унгария, Русия да даде заем и България да го гарантира, картинката е болезнено, отвратително ясна!       Между другото по отношение на истерията, особено в \"Пеевски медия груп\", как Борисов вече убедил Путин \"Турски поток\" да завие към България, най-добре коментира финансовият министър (този, дето го сочат човек на Пеевски) – нереалистично е, тръбите за \"Турски поток\" стигнаха Турция. Имало значи накъде да е по-жалко за Борисовата България ...  ", "date": "2018.06.01", "title": "Ядрена шизофрения Made in Bulgaria – ДПС да е най-отговорна"}
{"url": "https://www.actualno.com/analysis/sasht-moje-da-priznajat-golanskite-vyzvishenija-kato-chast-ot-izrael-news_677449.html", "text": "     Първо Ерусалим, а после и Голан? Според някои непотвърдени  информации, САЩ биха могли да признаят суверенитета на израелската  държава над Голанските възвишения, които през 1967 бяха окупирани от  Израел, а през 1981 - и анексирани. Това обяви израелският министър на  разузнаването Израел Кац в интервю за Ройтерс през миналата седмица.  Вероятността това да се случи, според него, била голяма. Решението на  САЩ можело да бъде взето в обозримо време - \"след повече или по-малко  месеци\".\r\nБъдещето на окупираните Голански възвишения действително  е било споменато в американския Конгрес. Според израелското радио \"Аруц  Шева\", в средата на май републиканският депутат Рон де Сантис е заявил,  че Голанските възвишения били \"неотменима съставна част\" от Израел.  Поради тази причина за Израел било от решаващо значение да задържи тази  стратегически важна област, намираща се северно от Галилейско море.   \"Аруц  Шева\" цитира и тези думи на републиканския конгресмен: \"С оглед на  гражданската война в Сирия и разширяването на иранското влияние в Сирия  САЩ трябва да признаят и израелския суверенитет над Голанските  възвишения.\" \r\nПодобна стъпка от страна на САЩ би означавала  коренна промяна на досегашната позиция на Вашингтон по този въпрос. До  момента американците не признаваха Голанските възвишения за съставна  част на Израел. Същата позиция заема и германското правителство. \"Никоя  държава няма правото да си присвоява чужда територия против волята на  засегнатите държави – това гласи един от основните принципи в  международното право и особено в Хартата на ООН\", заяви през 2016  говорител на германското външно министерство.    Още през 1981  година Съветът за сигурност на ООН обяви в своя резолюция израелската  анексия на част от Голанските възвишения за незаконна от гледна точка на  международното право. Израел пое контрола над  част от Голанските възвишения по време на т.нар. Шестдневната война от  1967. Тогава се стигна до ескалация на напрежението между Израел и  неговите съседи. Още в предходните години съществуваха спорове между  Израел и Йордания за ползването на водата от река Йордан; а създадената  през 1959 година Организация за освобождение на Палестина (ООП) започна  да атакува Израел с оръжие от територията на съседните Йордания, Сирия и  от ивицата Газа.    През пролетта на 1967 египетският президент  Гамал Абдел Насър нахлу с войски на Синайския полуостров и блокира  Залива Акаба – единствения излаз на Израел на Червено море. Реакцията на  Израел не закъсня – той атакува Египет, Сирия и Йордания и само за  броени дни превзе ивицата Газа, Синайския полуостров, Западния бряг на  река Йордан с Източен Ерусалим и Голанските възвишения. Още по време на  бойните действия Израел започна да прогонва живеещите в региона на  Голанските възвишения араби.\r\nИзраелският писател Амос Ос, който  по онова време участва в сраженията като войник, пише, че е бил  изненадан от готовността на много от неговите сънародници да анексират  превзетите земи. \"Дали наистина вярваха, че во веки веков ще можем да  властваме над повече от един милион палестинци и че те ще се примирят с  нашето господство? Нима бяха забравени поуките от британското  владичество, когато ние, израелците, се надигнахме срещу чуждото  господство? Историята ни учи, че няма окупация без огън и меч.\"\r\nОчакванията  на Ос се оказаха оправдани: след окупацията конфликтът със съседните  държави се задълбочи още повече. През 1981 година Израел анексира  въпросната област. Еврейската държава оправдава тази стъпка с  военно-стратегическото значение на областта. От високите над 2000 метра  планински върхове лесно може да се наблюдава и контролира Югоизточен  Ливан, както и Югозападна Сирия – т.е. тъкмо онези територии, от които  по времето на Шестдневната война Израел е бил постоянно атакуван.  Контролът над река Йордан също играе важна роля за еврейската държава.   Сирия  пък същевременно продължава да гледа на анексираните Голански  възвишения като на законна част от своята територия. Обединените нации  контролират един отрязък земя между окупираната от Израел част от  Голанските възвишения и другата част, която се владее от Сирия. В  началото на новото хилядолетие Израел изяви готовност да върне на Сирия  Голанските възвишения. Но когато през 2011 там избухна въстание, което  постепенно прерасна в открита война, Израел промени решението си.   В  хода на войната правителството в Дамаск загуби контрола над обширни  части от сирийската територия. В Голан първоначално нахлуха джихадистки  групировки. През август 2014 те задържаха редица войници от  разположените по тези места мироопазващи сили на ООН, които няколко дни  по-късно все пак бяха пуснати на свобода.   През последните месеци  обаче по същите места нахлуха бойци на ливанската Хизбула. Твърди се, че  те многократно са пресичали и границата към анексираните от Израел  територии. Ако подкрепяните с милионни суми и оръжия от Иран милиции  успеят да се задържат в региона на Голанските възвишения, това би  представлявало огромна заплаха за Израел.\r\nИзраелски експерти по  въпросите на националната отбрана смятат, че присъствието на Хизбула и в  останалата част от сирийската държавна територия също представлява  огромна заплаха за еврейската държава. През последните седмици и месеци  Израел многократно атакува военни укрепления на Хизбула и се опита да  блокира пратки на оръжия, които по всяка вероятност са били  предназначени за нейните бойци в Сирия.\r\nАко САЩ действително  признаят анексираните от Израел части от Голанските възвишения като  израелска територия, това несъмнено ще предизвика огромно недоволство  сред част от арабския свят – сравнимо с онова недоволство, което  предизвика решението на Белия дом да признае Ерусалим за израелска  столица.\r\nИзточник: ", "date": "2018.06.01", "title": "САЩ може да признаят Голанските възвишения като част от Израел?"}
{"url": "https://www.actualno.com/education/vylchev-obeshta-cjalosten-pregled-na-uchebnicite-i-pomagalata-za-da-se-otstranjat-nerednostite-news_677519.html", "text": "   Това обеща образователният министър Красимир Вълчев.  Той съобщи също, че ще бъде направен цялостен преглед на учебниците и помагалата, за да отстранят нередности. Това, обаче, ще стане след година, тъй като учебниците за следващата учебна година вече били отпечатани.   \"Да, приемаме предложението на доц. Михов и ще сформираме такава комисия. Ще направим цялостен преглед на всички учебни програми! Всички неща, които са дискусионни, всички грешки надявам се да отстраним, защото има и грешки, въпреки че ние това го правим текущо. Постоянно биваме сигнализирани. Има множество текстове, които могат да бъдат подобрени\".   Ревизията на учебното съдържание бе поискана от депутата от \"Обединени патриоти\" Милен Михов.", "date": "2018.06.01", "title": "Вълчев обеща цялостен преглед на учебниците и помагалата, за да се отстранят нередностите"}
{"url": "https://www.actualno.com/curious/denjat-na-deteto-prez-detskite-ochi-video-news_677454.html", "text": "   e казал великия Антоан дьо Сент Екзюпери.  Ние ще се съгласим без да се замисляме и ще си вземем по един сладолед, без изобщо да е нужно някой да ни обяснява и обяснява за необходимостта му, за да отпразнуваме подобаващо Деня на детето.\r\nПреди да се подсладим, обаче, ще ви запознаем с Моника - нашият гост днес. По традиция на 1-ви юни ви поднася нестандартно предложение за интервю - с дете, защото дори и да не искаме да си признаем - понякога в детските очи и думи има много повече мъдрост, отколкото някога сме предполагали.        ", "date": "2018.06.01", "title": "Денят на детето през детските очи (ВИДЕО)"}
{"url": "https://www.actualno.com/healthy/ananiev-njama-naprejenie-pri-po-goljamata-chast-ot-zdravnoosiguritelnite-plashtanija-news_677455.html", "text": "  Общият размер на приходите и  трансферите, утвърдени по бюджета на НЗОК за 2018 г., са в размер на 3  860,0 млн. лв., от които здравноосигурителни вноски - 2 556,3 млн. лв.,  трансфери за здравно осигуряване - 1 262,2 млн. лв., неданъчни приходи —  17,5 млн. лв. Това заявява здравният министър Кирил Ананиев в отговор  на депутатско питане за изпълнението на бюджета на Националната здравна  каса за първото тримесечие на 2018 г.. От получени трансфери от МЗ за  финансиране на разходите за лекарствени продукти - ваксини и дейности  по прилагането им за здравните дейности; за дейности за  здравнонеосигурени лица, включващи: комплексно диспансерно (амбулаторно)  наблюдение при пациенти с кожно-венерически и психиатрични заболявания;  интензивно лечение; дейности по чл. 82, ал. 1, т. 2 от 33 и за сумите  по чл. 37, ал. 6 от Закона за здравното осигуряване (330) – приходите са  24 млн. лв., допълва министърът. По отчетни данни към  31.03.2018 г. общо реализираните приходи и получени трансфери възлизат  на 958,8 млн. лв., което представлява 24,8 % от заложените със ЗБНЗОК.  Постъпленията от здравноосигурителни вноски (данъчни приходи) са в  размер на 626,2 млн. лв., или 24,5 % изпълнение спрямо утвърдените със  закона. Събраните през периода неданъчни приходи са 5,4 млн. лв., което представлява 30,9 % от заложените със закона. Трансферите за здравно осигуряване от централния бюджет за периода са 315,5 млн. лв. Със Закона за бюджета на НЗОК  за 2018 година са утвърдени общо разходи и трансфери в размер на 3 860,0  млн. лв., от които разходите са 3 855,4 млн. лв. Към 31 март 2018 г.  отчетените разходи и трансфери по бюджета на НЗОК са в размер на 1 000,0  млн. лв., или 25,9 % изпълнение спрямо годишния размер. С най-голям дял от 97,7 на сто  в структурата на общите разходи са разходите за здравноосигурителни  плащания. Към 31.03.2018 г. са отчетени 976,1 млн. лв. за  здравноосигурителни плащания, което представлява 26,7 % спрямо  предвидените със ЗБНЗОК за 2018 г., информира Ананиев. Той добавя, че по бюджета на  НЗОК за 2018 година са утвърдени 49,7 млн. лв. за административни  разходи на институцията, които включват разходите за персонал и за  текуща издръжка. За периода са отчетени 11,7 млн. лв., или изпълнението е  23,5 % спрямо годишния разчет на разходите. Относителният дял на  усвоените средства за административни разходи е 1,2 на сто от отчетените  общи разходи за периода. Съгласно Закона за бюджета на НЗОК за 2018 година, здравноосигурителните плащания са в размер на 3 662,1 млн. лв. Към 31.03.2018 г. на  изпълнителите на медицинска помощ са изплатени 976,1 млн. лв., или 26, 7  на сто изпълнение спрямо годишния план. В отчета за изпълнението са  включени и преведените 22,3 млн. лв. трансфери по договори за извършване  на медицински услуги към бюджетни предприятия, в структурата на които  има лечебни заведения по чл.5 от Закона за лечебните заведения, които по  същество също са здравноосигурителни плащания, уточнява министърът. Разпределението по отделни  видове здравноосигурителни плащания е както следва: за първична  извънболнична медицинска помощ - 48,4 млн. лв.; за специализирана  извънболнична медицинска помощ - 35,7 млн. лв.; за дентална помощ т 44,1  млн. лв.; за медико-диагностична дейност - 18,9 млн. лв.; за  лекарствени продукти, медицински изделия И диетични храни за домашно  лечение на територията на страната. - 244,3 млн. лв.; за лекарствени  продукти за лечение на злокачествени заболявания в условията на болнична  медицинска помощ - 97,4 млн. лв. за медицински изделия, прилагани в  болничната помощ - 26,6 млн. лв.; за болнична медицинска помощ - 449,2  млн. лв.; други здравноосигурителни плащания - 11,5 млн. лв. За периода са отчетени  плащания в размер на 10,3 млн. лв. от преведения трансфер от МЗ за  дейности за здравнонеосигурени лица, лекарствени продукти и за  потребителска такса. Отчетът за текущото изпълнение  на бюджета на НЗОК към 31.03.2018 г. дава основание да се направи  извода, че на този етап изпълнението е в рамките на очакваното и няма  индикации за напрежение при по-голямата част от здравноосигурителните  плащания. Макар и на ранен етап, съществува риск от евентуален дефицит  при скъпоструващите лекарства за онкологично лечение . Това е възможно  поради факта, че все още не е ясен размерът на заплащането на новите  лекарствени продукти, които ще бъдат изписвани на нуждаещите се пациенти  за първи път през тази година, както и че не биха могли да се направят  точни разчети за мащаба на потреблението. Дали ще има трайна тенденция  за преразход ще стане ясно след първото полугодие, добавя министърът.  но след анализ на изпълнението за бюджета на  НЗОК за деветмесечието, се казва още в отговора на министър Ананиев.  ", "date": "2018.06.01", "title": "Ананиев: Няма напрежение при по-голямата част от здравноосигурителните плащания "}
{"url": "https://www.actualno.com/business/proverkite-na-nap-namaliha-s-5-mlrd-lv-parite-v-kasite-na-firmite-news_677515.html", "text": "  Близо 5 млрд. лв. вече не са налични  в касите на фирмите след контролната кампания на НАП спрямо компании,  които бяха посочили във финансовите си отчети значителни суми в брой. По предварителни статистически  данни наличните суми в брой към края на 2017 г. са малко над 8 млрд. и  100 млн. лв., като година по-рано в каси счетоводно са отчетени над 13  млрд лв., информират от приходната администрация. През 2017 г. НАП започна  множество проверки и ревизии, а хиляди дружества получиха  предупредителни писма от приходната агенция. В резултат на това  значителна част от компаниите коригираха финансовите си резултати за  миналата година или декларираха, че са изплатили дивиденти. Проверките  на НАП потвърдиха първоначалното допускане, че  главната причина за  нереално високите касови наличности са лични разходи на собствениците и  управителите на фирмите, за които не са представяни документи. Като  резултат от масовите мерки на НАП в бюджета постъпиха и над 130 млн. лв.  повече от данък върху дивидентите, като на компаниите беше дадена  възможност доброволно да коригират данъчните си декларации, без да им  бъдат възлагани проверки. От приходната агенция  допълват, че и занапред ще продължат да наблюдават  наличностите в брой във финансовите отчети на дружествата. От НАП съобщават още, че са формирали списък с над 13 500 компании с декларирани над 100 000 лв. в  каса (общо 4,3 млрд лв.) към края на 2017 г., чието данъчно поведение ще  са наблюдава през 2018 г. и при необходимост ще бъдат възложени  проверки. „Кампанията на НАП даде  отлични дисциплиниращи резултати – от една страна по отношение на ръста  на данъка върху дивидентите и, от друга страна, че насърчаването на  доброволното спазване на данъчното и осигурително законодателство е  каузата, за която ще продължаваме да работим.“ каза  заместник-изпълнителният директор на НАП Пламен Димитров.  ", "date": "2018.06.01", "title": "Проверките на НАП намалиха с 5 млрд. лв. парите в касите на фирмите"}
{"url": "https://www.actualno.com/crime/policaj-e-prostreljal-myj-i-e-ranil-sebe-si-pri-svada-na-pytja-news_677523.html", "text": "  Полицай е прострелял мъж и е ранил себе си при свада на пътя. Това съобщиха от пресценъра на МВР. Около 2.30 часа тази сутрин на столичния булевард \"Иван Гешов\" възникнал скандал между шофьорите на два леки автомобила. От едната кола слезли трима мъже и започнали саморазправа с другия шофьор. За да се защити, той извадил оръжие. Ранил един от нападателите, но и се самонаранил.  Двамата пострадали са транспортирани в болнични заведения с огнестрелни рани по ръцете. Настанени са за лечение без опасност за живота. Произвелият изстрелите е полицейски служител, който по време на инцидента не е бил на работа. Незабавно за случая е бил уведомен следовател. Образувано е следствено дело.   ", "date": "2018.06.01", "title": "Полицай е прострелял мъж и е ранил себе си при свада на пътя"}
{"url": "https://www.actualno.com/europe/eksperti-horata-trjabva-da-bydat-preduprejdavani-za-pravilata-za-deca-v-norvegija-news_677445.html", "text": "  \"Философията за закрила на детето в България и Норвегия е много различна и българите, които пътуват, трябва да са наясно с това\". Това обясни заместникът на националния омбудсман Диана Ковачева след разследването за български семейства в скандинавската страна, за чиито деца са получени сигнали за насилие.  \"При нас традиционно при живи родители най-добрата грижа е в семейството, при родителите, такива са нашите традиции, ние сме много привързани към децата си. Докато в Норвегия се смята, че децата не са собственост на своите родители, а на държавата и тя решава най-добре каква е грижата към тях\", поясни Ковачева в интервю за bTV.\r\n\" Ситуация, в която вие си позволите да ударите шамар или да издърпате ухо на детето, особено на публично място, моментално ще доведе до реакция от страна на норвежката държава и отнемане на детето\", предупреди Ковачева. Тя препоръча хората да се информират, защото могат да изпаднат в много неприятна ситуация.   Милена Дянкова, експерт по международна закрила в ДАЗД, също отбеляза, че има културологични различия в сравнение с нашата система и начина, по който отглеждаме децата си в България.\r\n\"Ще инициираме консулски консултации, защото за нас е важно да получим информацията и от отсрещната страна. \", обяви зам.-министърът на външните работи Георг Георгиев.    Той също подчерта, че Норвегия има много специфични закони за закрила на детето. „Имаме около 10 отворени случая, по които в момента нашето посолство работи. Проблемът идва обаче тогава, когато сме много късно информирани.  За съжаление, често гражданите се обръщат към посолството тогава, когато е много късно и възможностите за реакция от наша страна са силно намалени”, подчерта той.\r\n\"Когато съдът се е намесил в която и да е държава, все пак съдът е независим, вече е много трудно да се въздейства. Затова е важно много по-рано да се реагира\", отбеляза и Диана Ковачева.     Преди 6 години съседи подават сигнал, че 2-годишният син Миран на Емилия Арсенян е жертва на домашно насилие.\r\n\"На 6 ноември 2012 г. дойдоха три полицейски коли в къщата, където живеем. Той тъкмо беше станал от сън. Грабнах детето си. Обаче като го грабнах, му казах: „Ще те вземат, майко”. Той ме прегърна. Двама полицаи ме дръпнаха, взеха ми детето от ръцете и ме хвърлиха на земята”, разказа майката. Три месеца Емилия и съпругът ѝ Торник Арсенян нямат право да виждат детето си и не знаят къде се намира.\r\nПървата им среща с детето след раздялата е за кратко и в присъствието на социалните. Тя е и последната за следващата една година.\r\n\"След тази среща те ми забраниха да си виждам детето, една година не си виждах детето. И след 6 месеца получих инфаркт и инсулт наведнъж\", каза Емилия.\r\n\"Постоянна грижа за децата, но в един момент ти отнемат децата – това е най-най-големият удар\", допълни и бащата Торник Арсенян.\r\nИсторията на Емилия и Торник научаваме от Валентин Желев. Той е администратор на онлайн групата на нашите сънародници в Норвегия. Живее там от 10 години и дава гласност на случаи като този.   \"Отношението на властите е брутално. Просто идват ненадейно, отварят, влизат в дома ти и започват. Показват си баджовете и започват да разглеждат какво имаш в хладилника си, как се грижиш за децата, какво ядат. И това може да продължи с месеци. В големите медии де факто не излизат много неща. Повечето излизат в свободните, по-малки медии\",  посочи Желев.\r\nРуне Фардал е разследващ журналист. Телевизионният му канал се излъчва в интернет. Фардал разследва действията на държавата срещу семействата и съдбата на децата, след като попаднат в домове или при приемни родители. Обяснява защо критиците на системата за закрила на детето определят действията на служителите ѝ като „законно отвличане на деца”.\r\n\"Наричат го законно, защото държавата стои зад тях, законът е на тяхна страна и те го спазват. Но детето все едно е отвлечено. Но не като от престъпник, който влиза у вас и го краде. И това е разликата с „легалното отвличане\". Те използват закона да отвлекат детето ви”, смята Руне Фардал.    \"Системата е развалена, а зад всичко стоят парите. Когато общината или службата за закрила на детето взимат деца, те могат да направят 2 неща – да се опитат да помогнат на семейството – за което общината трябва да плати. Но ако пратят детето в дом – плаща държавата. Тогава те взимат парите от държавата, дават част от тях на приемното семейство или дома и запазват останалите пари. Така те могат да балансират бюджета си, като пращат много деца в домове и от това печелят пари\", изтъкна Фардал.\r\nСъдебният лекар, който изследва детето на Емилия Арсенян, е категоричен, че то не е жертва на насилие. \"Лекарят каза: Това не е насилие\", твърди майката. Тя показва на снимка малка синина на крачето на детето, когато то е на 2 години и половина. \"Може да се удари къде ли не. Това може ли да насилие според вас\", попита тя. Емилия е категорична, че никога не е удряла детето.\r\nБащата и майката на Миран сега живеят и работят в Германия, защото Торник е задължен от норвежките власти да напусне страната за 5 години. Емилия се връща в Норвегия сама 3 пъти годишно, за да се вижда със сина си за по 4 часа всеки път. И така вече 6 години. Такъв режим на свиждане е определил съдът с аргумента, че не може да върне детето на майката, която е българска туркиня и на бащата арменец, защото 8-годишният вече Миран говори единствено норвежки език.   На срещите майката общува със сина си с преводач. И междувременно води битка за детето си в съда в Страсбург. Същото правят още много семейства, загубили децата си по различни причини.\r\n\"Най-честата причина е, че обвиняват родителите, че не са достатъчно добри родители. Естествено, вие бихте помислили, че отнемането на дете е свързано с насилие, наркотици или психични проблеми на родителите. Но това не са основните причини. . Например няма достатъчно зрителен контакт, панталоните на децата са изпокъсани, филиите хляб са прекалено дебели – причини, които не са основани нито на научна, нито на експертна оценка\", коментира Руне Фардал.\r\nЕмилия разказва, че след като взимат детето ѝ, държавата и приемните родители решават изцяло вместо нея.\r\n\"Детето не било спокойно. То легнало на земята и плачело и са му дали успокоително. Как може ти без моето разрешение да му дадеш успокоително?! Отишли и са оперирали ушите на детето\", обясни Емилия.   След година изтича забраната на бащата Торник да влиза в Норвегия. Тогава той ще се върне там за детето си. Семейството чака Миран вкъщи, а над 24 000 души – норвежци и чужденци, засегнати от действията на службата за закрила на детето събират подписи и средства, за да заведат дело в съда по престъпления срещу човечеството в Хага.\r\nДиана Ковачева заяви, че се е запознала лично с Цветелина Уланд, чиито две деца са настанени в отделни приемни семейства след раздялата със съпруга ѝ. В понеделник предстои да се проведе среща с различни институции, на която Уланд да да даде конкретни документи, за да може българската държава да поиска официално информация във връзка с този казус. \r\nКовачева определи като смущаваща информацията за разделянето на двете деца. \"Най-добрият интерес на детето по всички световни и европейски стандарти е братя и сестри да не се разделят. Трябва би следвало да бъде изяснено дали е най-добрият интерес на двете деца да бъдат по този начин травмирани\", отбеляза тя. По думите ѝ трябва да се провери и информацията, че българските паспорти на децата са отнети. \", категорична е Диана Ковачева.", "date": "2018.06.01", "title": "Експерти: Хората трябва да бъдат предупреждавани за правилата за деца в Норвегия "}
{"url": "https://www.actualno.com/burgas/podvodna-arheologija-razkriva-tajnite-na-cherno-more-news_677516.html", "text": "  \"Тайните на Черно море\" е изложба, която отваря врата директно към дълбините на подводния свят и показва неговото непознато лице. Експозицията беше открита в КЦ \"Морско казино\" със специална церемония и празничен концерт, изнесен от оркестъра на Държавна опера - Бургас. Тя е част от събитията за отбелязването на Европейския морски ден. В изложбата са представени любопитни артефакти от морската ни история и 7 3D макети на потънали кораби. Плавателните съдове са пресъздадени във вида, в който са открити при последните проучвания на морското дъно по време на мащабния проект Black Sea Map.  Предмети от бита на хората от Античността и Средновековието, както и макети на кораби, обогатяват представата на посетителите за историята. На церемонията по откриването на изложбата участваха зам.-министърът на културата Амелия Гешева, директорът на Националния археологически институт с музей при БАН доц. д-р Людмил Вагалински, кметът Димитър Николов и директорът на Центъра за подводна археология в Созопол Калин Димитров. \"Община Бургас показва, че има отношение към културното наследство и работи по идеята да го превърне в ресурс за развитие на града. Затова благодаря на господин Николов не само за подкрепата за тази изложба, а за всичко, което Община Бургас прави, за да популяризира българската култура и да пази българското културно наследство\", каза зам.-министър Гешева.   \"Благодарение на усилията на археолозите и работата им в миналогодишната експедиция Black Sea Map може да видим това, което досега ни е липсвало. Чрез съвременните технологии е изградена една реална картина на това, което се е случвало в Черно море и региона в древността. Това е нещо уникално и приканвам повече хора да посетят тази изложба, за да се докоснат до съкровищата на Черно море\", каза кметът Николов.   \"Радвам се, че тази изложба са случва именно в Бургас. Тя е един реверанс към българската подводна археология, която се разви много през последните години и получава международно признание\", заяви доц. д-р Вагалински. Световно известни учени в областта на подводната археология също уважиха с присъствието си откриването на изложбата.\r\nПроф. Джон Адамс от Центъра за морска археология в университета в Саутхемптън, Великобритания - даде висока оценка за изпълнението на проекта Black Sea Map. Адмирации към добрата работа на археолозите и сътрудничеството с Община Бургас изказа и д-р Крум Бъчваров, който е преподавател по подводна археология и специалист по средновековни кораби в университета в Кънектикът - САЩ. Експозицията ще бъде отворена за посетители до 30 юли от 10.00 до 20.00, без почивен ден. Входът за изложбата е безплатен. Проектът \"Скритите тайни на Черно море\" се осъществява с финансовата подкрепа на \"Културна програма за Българското председателство на Съвета на Европейския съюз 2018 г.\" на Национален фонд \"Култура\".       ", "date": "2018.06.01", "title": "Подводна археология разкрива тайните на Черно море "}
{"url": "https://www.actualno.com/balkani/izsledvane-vuchich-lyje-v-90-ot-izjavlenijata-si-news_677452.html", "text": "  Само в 9 на сто от своите изявления сръбският президент Александър Вучич е казвал истината, в останалите 91% от случаите многократно е нарушавал конституционните си правомощия. Това сочат резултатите от изследването на портала \"Вистиномер\", цитирани от БГНЕС.  В над 90 на сто от изявленията на Вучич става въпрос за откровени лъжи. По време на първата година от президентския мандат Вучич е изпълнил само едно от 6-те си обещания.\r\nЛъжите на Вучич:   - През 2017г. Вучич обеща в Сърбия да има повече автомагистрали от Хърватия. В момента тя има 550 км по-малко;   - Миналата година Вучич твърдеше, че Сърбия има два пъти по-голям икономически ръст от страните в ЕС. Истината е, че той е два пъти по-малък.    - Вучич твърди, че когато е станал премиер публичният дълъг в Сърбия е бил 77% от БВП. Истината е, че той тогава е бил 62.5%, а в момента е 70%;\r\n- Вучич твърдеше и че кметът на Белград Синиша Мали ще подаде оставка до края на лятото на 2017 г. Оставката му бе поискана от мнозинството граждани на столицата. Мали остана на кметския пост до този месец, когато бе избран за финансов министър.", "date": "2018.06.01", "title": "Изследване: Вучич лъже в 90% от изявленията си"}
{"url": "https://www.actualno.com/society/npo-predloji-promjana-v-zakona-zaradi-stihotvorenieto-na-vapcarov-news_677471.html", "text": "  Общинският съвет по наркотични вещества Благоевград се обърна към министъра на културата Боил Банов с предложение   Повод за това е безвкусната употреба настихотворението на Никола Вапцаров \"Прощално\" в чалга клип.   От общинския съвет дават за пример за достойно представяне на произведения на класици песните на група \"Епизод\".   \"Надяваме се, че имате възможност, дори в нашата грешна страна, да промените закона, за да се защити достойнството на гениалните ни творци и да се запази истинската емоционалност и възпитателен ефект от творбите им. Надяваме се да използвате всички позволени Ви възможности и да спрете унизителното отношение към незабравимия Вапцаров. Познаваме и помним  не малко негови стихотворения.\", казват още в писмото си до министъра на културата от Общинският съвет по наркотични вещества Благоевград.", "date": "2018.06.01", "title": "НПО предложи промяна в Закона заради стихотворението на Вапцаров"}
{"url": "https://www.actualno.com/cars/sasht-ostava-bez-luksoznite-modeli-na-mercedes-i-bmw-news_677467.html", "text": "  Американският президент Доналд Тръмп смята сериозно да вгорчи живота на германските производители на луксозни автомобили. Това съобщава немското изданието Wirtschaftswoche, според чиято информация още на срещата с френския си колела Еманеул Макрон през април Тръмп е обявил, че ще спре достъпа на производители като Daimler AG и BMW AG до американския пазар.  Държавният глава на САЩ, които нееднократно заплашваше западноевропейските автомобилни производители, е казал пред Макрон, че ще продължи да поддържа подобна политика, докато нито един модел на Mercedes-Benz не престане да се движи по 5-о авеню в Ню Йорк.   Тръмп вече е поръчал на своята администрация да провери дали вноса на леки автомобили не застрашава националната сигурност на САЩ. Една от обсъжданите мерки е въвеждане на мито в размер на 25% върху европейските коли, предназначени за американския пазар.   Големите автомобилни производители вече на няколко пъти си навлякоха гнева на американския президент, който ги критикува заради това, че предпочитат да произвеждат колите си в съседно Мексико вместо в Щатите. Тръмп е недоволен, че в Ню Йорк се срещат повече модели на BMW и Mercedes отколкото американски автомобили в Германия.\r\nВ момента немските марки заемат около 90% от пазара на премиум-моделите в САЩ. При това само 30% от тях се произвеждат в Щатите, останалите се внасят от други държави.       ", "date": "2018.06.01", "title": "САЩ остава без луксозните модели на Mercedes и BMW"}
{"url": "https://www.actualno.com/europe/abramovich-se-otkaza-ot-britanskata-si-viza-news_677425.html", "text": "  Руският олигарх Роман Абрамович изтегли заявлението си за продължаване на инвестиционната си виза за Великобритания. За тази информация британският вестник The Sun, който я публикува, се позова на близки до обкръжението на Абрамович.  Един от най-богатите руснаци няма нужда повече от британска виза, след като е получил израелско гражданство, тъй като то му дава възможност да остава на територията на Обединеното кралство до 6 месеца, твърди The Sun, цитиран от БГНЕС.   В средата на май медиите във Великобритания обявиха, че удължаването на изтеклата през април британска виза се забавя по неизвестни причини.   На 28 май Абрамович пристигна в Израел и премина процедура за получаване на гражданство. с израелския паспорт Абрамович има право да се намира на територията на Великобритания в продължение на 6 месеца.", "date": "2018.06.01", "title": "Абрамович се отказа от британската си виза"}
{"url": "https://www.actualno.com/europe/vot-na-nedoverie-moje-da-svali-rahoj-ot-premierskija-post-news_677421.html", "text": "  Педро Санчес почти сигурно ще се превърне в новия министър-председател на Испания, след като неговата Социалистическа партия си осигури повече от достатъчно гласове, за да свали от власт настоящия премиер Мариано Рахой, ако вотът на недоверие бъде проведен по план, пише британският вестник The Daily Express.  Санчес получи подкрепата на шест партии в испанския парламент, събирайки общо 180 гласа, което е повече от нужните 176 гласа за вземане на властта – въпреки че все още зависи от провеждането на вот на недоверие. Предстоящият изход за Мариано Рахой маркира втората значителна политическа бомба в Европейския съюз през тази седмица, след като Италия може би най-накрая ще формира правителство след месеци на застой.   Рахой, който не присъства на следобедната сесия на дебата в парламента вчера (31 май), е под сериозен натиск след , отбелязва още агенция \"Фокус\".   Припомняме, че .\r\nПедро Санчес беше инициаторът на вота на недоверие, който се очаква да се проведе в петък, 1 юни. По-рано в четвъртък Рахой отправи предупреждение, че Испания ще попадне в хаос, ако вотът на недоверие срещу него бъде успешен.       ", "date": "2018.06.01", "title": "Вот на недоверие може да свали Рахой от премиерския пост"}
{"url": "https://www.actualno.com/society/bulstrad-zastrahovatel-na-godinata-obshto-zastrahovane-2017-news_677458.html", "text": "  ЗАД „БУЛСТРАД ВИЕНА ИНШУРЪНС ГРУП“ получи най-високото отличие на застрахователния пазар в България - Наградата беше присъдена по време на десетото юбилейно издание на престижния конкурс, организиран от Висшето училище по застраховане и финанси, Асоциацията на българските застрахователи, Българската асоциация на дружествата за допълнително пенсионно осигуряване, Фондация „Проф. д-р Велеслав Гаврийски“ и Българската асоциация на застрахователните брокери.  Призът „Застраховател на годината“ бе връчен на г-н на ЗАД „БУЛСТРАД ВИЕНА ИНШУРЪНС ГРУП“.  При получаването на наградата от г-жа Карина Караиванова, председател на Комисията за финансов надзор, г-н Чандъров благодари за високото отличие и допълни: „Това признание е резултат от екипната работа на моите колеги от УС Кристоф Рат, Иво Груев, Пламен Шинов, Иван Иванов и Светла Несторова, както и на всички служители на БУЛСТРАД“.\r\nНа тазгодишното издание присъстваха редица високопоставени гости, сред които ръководители на държавни институции и регулаторни органи, представители на академичните среди и бизнеса. Официалната церемония бе уважена и от представители на Европейската комисия, Европейския орган за застраховане и професионално пенсионно осигуряване (ЕIOPA), Европейската актюерска асоциация, Европейската асоциация за управление на фондове и активи (EFAMA) и др.   С това отличие БУЛСТРАД за пореден път затвърди , в която освен признанието на застрахователния бранш, извоюва и първо място на пазара в общото застраховане по премиен приход.    ", "date": "2018.06.01", "title": "Булстрад - \"Застраховател на годината общо застраховане\" 2017"}
{"url": "https://www.actualno.com/business/bnb-obeshta-che-njama-da-ima-promeni-v-lihvite-po-kreditite-sled-premahvaneto-na-sofibor-news_677412.html", "text": "   Това увери подуправителят на БНБ Нина Стоянова вчера при второто четене на законопроекта за кредитните институции в бюджетната комисия в парламента.  До момента в централната банка не е постъпило искане за издаване на лиценз на администратор на СОФИБОР, след като БНБ обяви, че от 1 юли спира да го изчислява. Преди време шефът на бюджетната комисия в парламента Менда Стоянова съобщи, че банките водят преговори с агенция Ройтерс, която евентуално можела да поеме изчисляването на индекса. Явно преговорите не са дали резултат.   Вместо това ще се приложат одобрените вчера на второ четене в бюджетната комисия нови разпоредби на закона за кредитните институции и в още други два закона - всяка банка да представи план пред БНБ за замяна на СОФИБОР с друг референтен лихвен процент, който обаче не трябва да води до оскъпяване на кредитите. \"Всички банки вече са представили такива планове. Повечето предлагат да преминат на ЮРИБОР, има заявки и за основния лихвен процент, както и лихвената статистика на БНБ\", обясни Нина Стоянова.   Замяната на СОФИБОР с друг референтен индекс ще засегне повечето от левовите кредити - потребителски и ипотечни, сключени в последните няколко години. \"Промяната обаче не изисква преподписване на вече сключени договори. Всеки кредитополучател ще бъде уведомен до 1 юли от банката си за новата референтна база за определяне на лихвата. Ако клиентите не са доволни, те ще могат да сменят банката с друга, без да дължат наказателна такса\", обясни Стоянова, цитирана от .\r\nВ закона за кредитите за недвижими имоти изрично е записано, че когато потребителят предсрочно погаси задълженията си заради промени в договора, свързана с новото изчисляване на лихвите, той не дължи обезщетение.       Решението на БНБ да преустанови изчисляването и публикуването на индекса СОФИБОР е следствие от затегнатите правила от Евросъюза след финансовата криза. Тогава стана ясно, че големи европейски банки са правили пазарни манипулации с индексите ЮРИБОР и ЛИБОР. Затова нов еврорегламент въведе изискването базата за смятане на лихвите да се изчислява само от лицензирани администратори.", "date": "2018.06.01", "title": "БНБ обеща, че няма да има промени в лихвите по кредитите след премахването на СОФИБОР"}
{"url": "https://www.actualno.com/curious/mesechen-horoskop-za-uni-2018-g-news_677413.html", "text": "     Юни ще бъде пълен с предизвикателства, за които отдавна мечтаете. Сега ви е паднало да наваксвате пропуснати моменти, така че не се помайвайте. През първата половина на месеца се заемете с лични въпроси, за да сте спокойни, че никой няма да ви изненада с претенции. Периодът е подходящ за сделки с недвижимо имущество. В края на периода може да получите неочакван доход, който ще ви позволи да направите една по-дълга лятна почивка. Месецът, макар и летен е подходящ за образование - може да запишете опреснителен курс по чужд език или да се опитате да превземете нов такъв.    През този месец не се колебайте да пуснете това, което се опитва да избяга от вас. Направете съответните крачки с усмивка. Много скоро ще ви олекне и ще се чудите защо не сте го направил по-рано. Това е месец, в който ще оцените свободата си. В кратките моменти на меланхолия не бързайте да правите крачки от страх от самотата. Чувството за несигурност ще изчезне изключително бързо. Периодът е подходящ за установяване на нови бизнес контакти. За стартирането на нови проекти е малко късно, но нищо не пречи да набележите първите стъпки, източници на доход и всичко, което ще ви е необходимо, за да започнете реализирането на идеята ви.     Това е месец за намаляване на темпото. Бъдете сигурни,че кратко пребиваване извън епицентъра на събитията ще ви донесе само и единствено ползи. Повече от всякога имате нужда от спокойствие. Ако ви липсва комуникацията сега е моментът да започнете да си водите дневник. Идеята може да ви донесе повече ползи, отколкото предполагате. Винаги е интересно и приятно да се види нивото на развитие след време. През втората част от месеца бъдете внимателни със здравето си, като внимавате за неща, които са характерни за лятото. След разходка се проверявайте за кърлежи, пазете от слънцето и приемайте достатъчно течности. В личен план в края на месеца може да получите предложение, на което ще ви е трудно да устоите, но все пак помислете каква цена сте склонни да платите. Това е месец за отдалечаване от реалността. Всеки има нужда от своите момент на усамотение, а вие повече от другите. Хубаво е да предупредите за тези ви намерения, за да няма обидени. Много вероятно е да се срещнете с някои свои страхове в средата на периода. Направете така, че това да е последната ви среща. По-лесно ще е ако бъдете гостоприемни с тях. В края на месеца може да бъдете изненадани от служебно предложение. Не се колебайте да опитате силите си и да се докажете като важен специалист във вашата област. В здравословно отношение не отлагайте посещението при зъболекаря.     Това е вашият месец за почивка. Как ще се разберат колегите в офиса  - не е ваш проблем или е крайно време да престане да бъде. Имате право на своя отдих, особено ако здравето ви не е на ниво в последно време. Добре е да си направите цялостен преглед, за да сте спокойни, че всичко е наред и да не страдате от излишни страхове. Ако имате възможност да посетите място с минерална вода и масажи - това ще е перфектния вариант за вас. В личен план периодът е подходящ за стъпки, насочени към поемането на повече отговорности във връзката ви. Не се страхувайте да поемете щастието в свои ръце. Това е месец за пътешествия. Възможно е да получите покана от ваши близки да ги посетите в чужбина. Нещо, което отлагате отдавна. Ако продължавате така може никога да не се наканите, така че сега е моментът да действате. През периода заложете на повече непланирани действия, свързани със свободата ви. Имате нужда да си отдъхнете и да създадете нови спомени. Стара връзка може да напомни за себе си. Не се подавайте на меланхолията и болезнените спомени. Ако все пак решите да дадете шанс оставете нещата да се развиват от само себе си. Ако са истински - ще се случат без особени усилия.    Това е месец за покоряването на нови върхове. Докато другите мислят за почивка вие имате шанса да натрупате сериозно предимство в служебно отношение. Възможни са препятствия, но те ще имат единствено положително влияние за вас. В напрегната ситуация ще демонстрирате неповторимите си качества на организатор. Успехът ще ви преследва по петите. В личен план е добре да не се фокусирате прекалено върху отношенията ви. Така рискувате да превърнете някоя безобидна муха в слон. Месецът е подходящ за разкрасителни процедури.   Ще ви споходят някои неочаквани резултати от дейността ви през последните седмици. Всичко ще е във ваша полза, макар в началото да не изглежда по този начин. Единственото печелившо поведение ще бъде да запазите спокойствие и достойнство. Придружено с усмивка - няма защо да има да се притеснявате от съперниците си. В средата на периода е добре да се погрижите за личния ви живот. Излизайте повече и се забавлявайте. Не си отказвайте удоволствия, особено ако през последните месеци сте си налагали ограничения. Нека този месец се превърне в празник за душата и тялото ви.    Това е месец, в който късметът ще ви следва на всяка крачка. Няма да имате време да приемате поздравления и не се подлъгвайте по нечии топли думи. Имате набелязана цел и сега не е моментът да се отклонявате от нея заради суета. Вероятно ще ви се наложи да избирате между няколко възможности. Следвайте само своите желания, а не насоките и съветите на роднини и приятели. В личен план ще преживеете буря от емоции. Любовта е хубаво нещо, но спазвайте здравословния баланс. Ако отношенията ви са от скоро не бързайте да давате обещания. През юни няма да имате много време за почивка, но може да \"откраднете\" няколко дни в края на месеца, така че го имайте предвид и заделете средства, за да сте подготвени. Този месец ви очакват неочаквани очаквани промени. Дълго време сте мислели, че няма да се стигне до някои събития, но за добро или за зло те ще се случат. Имате шанса да ги възприемете като положителна промяна и действително ще може да спечелите от ситуацията повече, отколкото сте си представяли. Активността на събитията няма да ви остави време за вайкане и ще ви спести някои погрешни стъпки. Все пак за по-сериозните казуси не се колебайте да се посъветвате с експерт. Не жалете средства за професионална консултация. В края на периода може да се наложи да направите малки ремонтни дейности, които да повлекат след себе си истинска промяна на дома ви.    Това е месец, в който ще станат ясни много резултати от дейността ви през цялата година. Каквото било-било, сега е важно да вземете най-доброто от случилото се и да си дадете реална сметка за ресурсите, с които разполагате. Най-ценното ще бъдат контактите, които се установили до момента.  Може да се каже, че успехът ви ще зависи от благосклонността на служебните ви партньори. Периодът е подходящ за смяна на имиджа. В здравословно отношение не отлагайте посещението при зъболекаря. Това е месец, в който ще ви се случат най-неочакваните събития. Няма нужда да сте подготвени, защото именно в непредвидимостта ще е тяхното очарование. Имайте самочувствието, че заслужавате най-доброто и не правете компромиси с качеството на приятелствата и отношенията. В същото време е много важно да запазите толерантността си. Месецът ви е даден, за да намерите баланса между даването и взимането. Крайно време е да се научите да действате така че да не сте ощетени и да мислите за своята полза. В здравословно отношение всичко, свързано с промяна на храненето ще е успешно.  Това ще се отрази и благоприятно на външния ви вид, така че може да очаквате море от поклонници.", "date": "2018.06.01", "title": "Месечен хороскоп за юни 2018 г."}
{"url": "https://www.actualno.com/america/izvynredno-polojenie-v-meksiko-zaradi-ekstremni-jegi-news_677423.html", "text": "  Мексиканските власти въведоха режим на извънредно положение на част от територията на страната едновременно за 22 от 31 щата заради аномално високите температури. Това съобщи Националната служба за гражданска защита, цитирана от РИА Новости.  Извънредна е ситуацията в 573 общини. Те са разположени в щатите Долна Калифорния, Южна Долна Калифорния, Сонора, Наярит, Оахака, Чихуахуа, Коаилуа, Дуранго, Сан Луис Потоси, Нуево Леон, Тамаулипас, Веракрус, Гереро, Табаско, Кампече, Кинтана Рио, Юкатан, Чиапас, Колима, Синалоа, Мичоакан, и Пуебла. В някои места на тези щати температурата на въздуха достига 45-50 градуса по Целзий.   На 30 май в мексиканската столица бе отбелязана най-високата температура за деня от почти 100 години - 31,7 градуса.   Медиците препоръчват повече вода и сянка.", "date": "2018.06.01", "title": "Извънредно положение в Мексико заради екстремни жеги"}
{"url": "https://www.actualno.com/sciencelogy/ibm-rabotjat-vyrhu-blockchain-sistema-kojato-da-sledi-vyglerodnite-emisii-news_677311.html", "text": "  След като през последните месеци се появиха редица проекти, целящи внедряването на в различни сфери на икономиката (за проследяване и гарантиране на произхода на храни, скъпоценни камъни и други бижутерийни изделия и дори защита на лични данни), днес технологията намира приложение и в още една сфера – тази на екологията.  IBM обединяват сили с Veridium в сферата на Blockchain, за да изградят система, която ще позволи на различни индустриални предприятия да следят въглеродните си емисии и дали те превишават международните договорености. Veridium са разработили начин за проследяване на въглеродните емисии чрез Blockchain система и прилежащите ѝ токени, като по този начин отделения въглерод ще може да се закупува и продава. От Veridium не обясняват как ще се извършва закупуването и продаването на въглеродните емисии. За сега е ясно, че системата ще използва Blockchain протокола Stellar, който IBM разработват от октомври насам.   IBM влагат изключително много усилия за да са на гребена на вълната по отношение на Blockchain технологиите. Към момента компанията е партньор и инициатор на няколко по-големи проекта, свързани с децентрализираната, иновативна технология.     ", "date": "2018.06.01", "title": "IBM работят върху Blockchain система, която да следи въглеродните емисии"}
{"url": "https://www.actualno.com/business/goranov-ne-mislja-che-njakoj-e-faliral-kato-e-iztyrkal-dve-biletcheta-news_677463.html", "text": "  Интересна позиция по отношение на горещо дискутираните предложения за промени в Закона за хазарта изрази финансовият министър Владислав Горанов в ефира на bTV.  \"Не мисля, че някой е фалирал, като е изтъркал две билетчета, но и не отивам в другата крайност - за прекомерна реклама. Тази реклама е възможността да сте в ефир и да обучавате обществото (бел. ред. - ). Ако нямате реклама, а се финансирате от нещо друго, зависимостите на медиите много ще се проявят\", каза Горанов.   Според финансовия министър е важно да се ограничи \"този тип битов хазарт\", който се развивал по игралните зали и казина и правел хората зависими. Владислав Горанов сложи в тази категория и хазарта \"в близост до училищата\", като описа всичко това като \"социален проблем\".   Дебатът още се води, преувеличават се рисковете и темата се преекспонира. Истеризирането е непропорционално, изчакваме как ще се развият нещата в парламента, заключи Горанов.", "date": "2018.06.01", "title": "Горанов: Не мисля, че някой е фалирал, като е изтъркал две билетчета"}
{"url": "https://www.actualno.com/america/pryv-otgovor-na-mitata-na-sasht-ot-kanada-trymp-otvyrna-s-tvyrd-ton-news_677422.html", "text": "  Министерството на финансите на Канада публикува списък със стоки от САЩ, които ще получат от 1 юли значително по-високи мита заради решението на Вашингтон да увеличи митата на стоманата и алуминия.  Канада публикува две таблици със стоки. Тези, които са в първия, ще получат с 25% по-високо мито, а стоките от втората таблица - с 10%.   В първия списък са различни изделия от метал, включително за железопътния транспорт, тръби и тръбопроводи. Втората таблица включва главно хранителни продукти и напитки. Там са стоки като уиски, кисели млека, кленов сироп, бонбони, сок от портокал, кафе, перилни препарати, тоалетна хартия, спални чували, карти за игра, фолио.   \"Контрамерките ще се прилагат само за стоки, произведени в САЩ. Мерките влизат в сила от 1 юли 2018 и ще действат докато САЩ не отменят търговските си рестрикции по отношение на Канада\", се казва в обяснението. Митата ще струват на американските компании около 13 млрд. долара.\r\nДо 15 юни всички заинтересовани организации могат да предоставят доводите си за една или друга стока, оказала се в списъците.    Междувременно Доналд Тръмп обяви, че САЩ ще се съгласят само на честна, от тяхна гледна точка, сделка за новите условия по Договора за северноамериканска зона за свободна търговия (НАФТА) - в противен случай няма да има никаква сделка. Тръмп направи официално заявление специално за канадския премиер Джъстин Трюдо.   \"За сметка на САЩ в продължение на много десетилетия в областта на търговията (другите страни) получаваха изгоди. Дойде краят на това. По-рано днес това съобщение бе предадено на министър-председателя на Канада Джъстин Трюдо: Съединените щати ще се съгласят на честна сделка или няма да има изобщо никаква сделка\", каза американският президент.\r\nСъщевременно председателят на Мексиканската камара на алуминевата промишленост Рамон Белтран Арелияно обяви, че \"мексиканският пазар няма да бъде ощетен (от американските мита върху стоманата и алуминия). Не трябва да се страхуваме, когато въвеждат мита върху стоманата и алуминия\".    Според него решението на САЩ ще доведе до поскъпване за американските купувачи на над 150 стоки с 10%. Става въпрос за стоки, които се произвеждат в Мексико от алуминия: кутии, стълби, джанти, алуминиеви профили за врати и прозорци. \"Компаниите от САЩ, които днес купуват от нас (тази продукция), ще продължат да го правят, защото сме им необходими заради качеството на нашата работа\", добавя Арелияно.    Търговските войни носят загуби на всички страни, водещите световни държави не трябва да се отказват от курса за намаляване на тарифите, заяви официалният представител на МВФ Джери Райс. Той предупреди големите играчи да не въвеждат \"изключителни мерки\" и посочи необходимостта да се води диалог по най-важните въпроси.\r\n\"Много жалко е, че напрежението в търговията се повишава, когато търговията подкрепя световната икономика. За първи път от много време търговията расте по-бързо от световния БВП, което допринася за възстановяване на икономиката по целия свят\", добави Райс.\r\nНа свой ред изпълнителният директор на МВФ Кристин Лагард обяви в Twitter, че от проблемите в световната търговия ще пострадат най-бедните слоеве от населението.", "date": "2018.06.01", "title": "Пръв отговор на митата на САЩ - от Канада, Тръмп отвърна с твърд тон"}
{"url": "https://www.actualno.com/europe/rusija-vdiga-mitata-za-iznos-na-petrol-i-goriva-news_677426.html", "text": "  Износните мита за петрола от Русия се вдигат с 13,3 долара за барел от 1 юни. Те ще достигнат 131,8 долара за тон, след като през май бяха 118,5 долара за тон, съобщи руското министерство на икономическото развитие, предаде БГНЕС.  Митата върху износа на бензин от Русия от 1 юни се повишиват до 39,5 долара, на дизела - до 72,4 долара от 65.1 долара на тон.   Средната цена на суровия петрол за руския еталонен барел Urals за времето, в което е наблюдавана - от 15 април до 14 май 2018 година, е 71,87 долара за барел или 524,7 долара за тон.   ", "date": "2018.06.01", "title": "Русия вдига митата за износ на петрол и горива"}
{"url": "https://www.actualno.com/asia/gruzinskijat-premier-njama-da-podava-ostavka-vypreki-nestihvashtite-protesti-news_677429.html", "text": "  Премиерът на Грузия Гиорги Квирикашвили заяви на специална пресконференция в четвъртък вечерта, че не планира да подаде оставката си, за да задоволи протестите в столицата Тбилиси, предаде ТАСС, цитирана от агенция \"Фокус\".  „В момента, в който съм убеден че оставката ми ще е в полза на страната, че ще може дори малко да подобри ситуацията или да намали напреженията, няма да се замислям дори за секунда в предприемането на тази стъпка. Днес обаче това не е ситуацията“, заяви министър-председателят.   Припомняме, че протестът беше разпален от убийството на двама тийнейджъри в Тбилиси на 1 декември 2017 година. Протестиращите обвиниха правоприлагащите институции на страната в провал да направят качествено разследване на трагедията. Първоначално, протестиращите желаеха оставката на главния прокурор на страната Иракли Шотадзе. Въпреки това, след като искането им беше удовлетворено, тълпата започна да иска оставката на целия кабинет, включително на Квирикашвили.   „Утре ( ) делото ще бъде върнато за разследване във вътрешното министерство на Грузия. Вицепремиерът и министър на вътрешните работи Гиорги Гахария ще се занимае с процеса. Той ще го ръководи и разбира се, аз ще следва всяка стъпка и ще контролирам процеса“, заяви Квирикашвили. „По време на разследването, родителите на загиналите тийнейджъри ще могат да получават информация по случая ежедневно“, допълни той.\r\nКъм момента тълпа от няколко хиляди души все още се намира пред парламента на страната. Протестиращите заявиха, че ще стоят там, докато исканията им не бъдат изпълнени.       ", "date": "2018.06.01", "title": "Грузинският премиер няма да подава оставка въпреки нестихващите протести"}
{"url": "https://www.actualno.com/cite/tja-milata-oshte-strada-za-gradinkite-hrastite-i-dyrvetata-v-mladost-news_677430.html", "text": "  С този емблематичен цитат адвокат Марин Марковски охарактеризира положението с Десислава Иванчева.  Нарушенията на правата на моя клиент са изконни. Срещу г-жа Иванчева е повдигнато обвинение без достатъчно законни основания. Заради това идват нарушенията при последващите действия. Това обяви адвокат Марин Марковски, който защитава арестуваната за получаване на подкуп кметица на район „Младост” Десислава Иванчева.   Марковски обаче не видя проблем в процедурата за назначаване на заместник на Иванчева, но подчерта, че арестуваната кметица е могла да разписва документи от ареста, защото ѝ влиза в задълженията. Никой в администрацията на район „Младост” няма отношение към обвинението, добави юристът пред Нова телевизия, който напомни, че каквото не е забранено, е разрешено.   Същевременно адвокатът разкри и, че имало запис на разговор между Десислава Иванчева, също арестуваната ѝ заместничка Биляна Петрова и бившия кмет на „Младост” Петко Дюгеров. В него те говорили коя секретарка какво кафе прави и кой с кого спи в общината – нормални общински клюки, според юриста. Тя, милата, още страда за градинките, храстите и дърветата в „Младост”, описа състоянието на клиентката си Марковски. На единия път си загуби главата, на другия ще намери справедливостта – надявам се с мен да поеме по другия път, добави адвокатът.\r\nМарин Марковски прогнозира, че 9 месеца ще трае следствието и, че няма да бъдат събрани други доказателства. Напоследък, за съжаление, се получават съдебни грешки – и с делото на г-н Борисов, заведено от г-жа Йончева, се получи такава (бел. ред. – Марковски защитава Бойко Борисов по делото за клевета, което Елена Йончева води срещу настоящия премиер). На първа инстанция не бяха допуснати свидетели – на Йончева допуснаха четирима свидетели, на нас – двама. Адвокатът изрази увереност, че на втора инстанция ще има промяна на „това погрешно решение”. Доказахме, че Йончева е взела 7-800 000 лева от БНТ чрез фирми и това не беше оспорено от самата нея – по времето, когато беше заедно с премиера Сергей Станишев, каза Марковски. Грозно, грубо, невярно, опасно – така адвокатът коментира и, че Йончева била казала в ефир, че Борисов бил лъжец. Не може в прав текст да се говорят обиди и да казва, че те са записани в мотивите на съдебно решение, подчерта Марковски.       ", "date": "2018.06.01", "title": "Тя, милата, още страда за градинките, храстите и дърветата в \"Младост\""}
{"url": "https://www.actualno.com/politics/spored-donchev-njama-kak-bylgarija-da-se-hvane-oshte-sega-samo-s-edin-investitor-za-belene-news_677432.html", "text": "  Информирали сме руската страна за това какви са амбициите и вижданията ни да стартираме проекта \"Белене\" като пазарен. . . Това заяви вицепремиерът Томислав Дончев в ефира на БНТ по темата с евентуалния рестарт на проекта АЕЦ \"Белене\".  По повод посещението на министър-председателя Бойко Борисов в Русия и това дали страната ни завива на Изток, Дончев бе категоричен, че . Това, разбира се, не означава, че не можем да си говорим, да търгуваме и да правим бизнес с други държави, включително и с Русия, поясни още вицепремиерът.   Възстановяването на диалога ( ) е много добър резултат. Не може да очаквате при разговори на такова високо ниво президент и премиер да пишат договори в аванс. Оттук-нататък има да се свърши наистина много работа. Има да се изчистят куп неща, включително и с Европейската комисия.    Считам, че на срещата преди два дни бяха изчистени част от политическите въпроси, поясни Дончев по отношение на визитата от страна на българската делегация в Русия.       Самият факт, че беше изразена принципна позиция, че е добре в континенталната си част газопроводът ( ) да мине през България, е много добро начало. Нашата основна цел са абсолютна сигурност на доставките на газ. Една държава, която стои на газовата карта на Европа, е държава от друга категория, смята вицепремиерът. По думите му основното, което трябва да следваме, са изискванията на европейското законодателство.", "date": "2018.06.01", "title": "Според Дончев няма как България да се хване още сега само с един инвеститор за \"Белене\""}
{"url": "https://www.actualno.com/business/direktoryt-na-holding-bdj-nastoja-za-dyrjavna-pomosht-news_677428.html", "text": "  Има изтеглени 20 млн. лева от сметките на БДЖ, под запор са 40 млн. лева. В краткосрочен план това не ни блокира работата, защото успяхме да платим заплатите за юни, но в средносрочен план ще попречи. Следващият месец ще е много голям проблем, ако не се намери решение – не само за заплатите, а и заради доставчиците. Това заяви изпълнителният директор на „Холдинг БДЖ” Владимир Владимиров.  Той потвърди, че на БДЖ му остават да върне около 100 млн. лева по втория облигационен заем. И добави, че трябва парите да бъдат платени тази година, защото „кредиторите са нетърпеливи”. Бизнесът планът и логиката са така направени, че да има помощ от държавата и да бъдат изплатени задълженията, каза директорът на „Холдинг БДЖ”.   Владимиров смята, че е необходима държавна намеса, но не пожела да каже как точно, прехвърляйки отговорността на транспортния министър Ивайло Московски и финансовия Владислав Горанов. Директорът на  „Холдинг БДЖ” добави пред bTV, че не смята, че трябва да се разпродава каквато и да е собственост на БДЖ, най-малкото вагони.   Изпълнителният директор на жп холдинга отказа да коментира други казуси – например за нова обществена поръчка за ремонт на локомотиви. Тя е пусната от „БДЖ – Пътнически превози” е за ремонт на 30 локомотива, за 58 млн. лева и то без обособени позиции, което е съмнително много.", "date": "2018.06.01", "title": "Директорът на \"Холдинг БДЖ\" настоя за държавна помощ"}
{"url": "https://www.actualno.com/curious/8-te-naj-populjarni-podpravki-v-bylgarija-news_677438.html", "text": "  Подправките придават свеж и пълен вкус, специфичен аромат и уникалност на всяко ястие. Пресни или сушени, те подпомагат усвояването на храната и доброто храносмилане, но правилното им съчетание изисква добра обща култура, кулинарни знания и значителен опит.  Използваните в България подправки са много и най-различни, но най-популярните сред домакините според са няколко. Нека видим кои са те.    Магданозът е сред най-популярните и широко използвани подправки в България, тъй като може да овкуси редица ястия. Може да се ползва пресен или изсушен, като се поделя на къдрав за гарнитури и украси и плосък за готвене. Магданозът съдържа в себе си калций и калии, фосфор и желязо, витамин В и С.\r\nБлагодарение на тези вещества и витамини, магданозът дава енергия на организма, провокира апетита, помага на храносмилателния тракт и придава хубав аромат на всяка гозба.    Именно за да се запази този аромат, магданозът се добавя към ястията докато те са топли, но само след като са отстранени от котлона. Типична българска подправка, чубрицата има чуден аромат и вкус. Тя се дели на два вида – балканска и градинска, като е в основата на приготвянето на така обичаната от всички деца шарена сол, в комбинация със сол, червен пипер и сминдух.    Чубрицата е отлична подправка за храни, които се смилат по-трудно като кайма, месо и различни варива. Може да се ползва също при приготвянето на заешко месо. Провокира апетита, помага на храносмилането и в случаи на нервен стомах. Риганът се използва при приготвяне на редица ястия на доматена основа, както и при приготвянето на месо. Той е изключително популярна подправка за поднасяне на спагети и пица, зеленчуци и яйца.\r\nПолят със зехтин, риганът придава особено питателен вкус на салатите. Тази подправка може да провокира апетита и да подпомогне храносмилателния процес. Босилекът е пресен или сушен и обикновено се използва за овкусяване на агнешко и свинско месо, но също и при приготвяне на риба, пица, свежи салати с домати и сирене, супи.   Тази подправка подпомага работата на чревния тракт и способства добрата обмяна на веществата в човешкия организъм. Тази универсална подправка е отлична при приготвянето на риба, телешко и свинско месо. Подхожда също на ястия със зеленчуци, яйца или боб.\r\nМащерката е чудесна за подправяне на черен дроб и кайма, както и на дивеч, като дава топъл, земен аромат на ястията. Розмаринът все по-смело навлиза в българската кухня. Обикновено домакините го използват при приготвянето на различни сосове, а понякога и супи. Подхожда на картофи, печено месо и риба. Придава на ястията леко пикантен вкус, като събужда сетивата. Джодженът може да се намери пресен или сушен. Любима подправка за купичка с вкусен боб, джодженът носи силен специфичен аромат. Копърът се използва най-вече при приготвянето на таратор и различни видове зелени салати. Подхожда си също с ястия с телешко и свинско месо, както и ястия с много зеленчуци.\r\nНамира приложение и при различни туршии. Копърът съдържа висок процент витамини и действа успокояващо на стомаха и червата. Типичната българска кухня не може да мине без още три основни подправки. Това са: Използва се при подправянето на месо, супи, и сосове. Все по-често в българската кухня намират място неговите разновидности - белият пипер с лек вкус, и зеленият с по-остър вкус. Тази подправка се използва най-вече за приготвянето на кюфтета и яхнии. Отлична подправка при приготвянето на прясно и кисело зеле, както и за овкусяване на дивечово и говеждо месо.", "date": "2018.06.01", "title": "8-те най-популярни подправки в България"}
{"url": "https://www.actualno.com/sciencelogy/facebook-prodyljava-da-se-sriva-po-populjarnost-v-sasht-news_677436.html", "text": "  Развлекателната платформа Reddit изпревари социалната мрежа Facebook в класацията на най-популярните сайтове. Рейтингът е на компанията Alexa, която е собственост на Amazon, посочва БГНЕС.  Според данните Reddit вече е трети е избутал Facebook на четвърто място. Петото е за Amazon. Средното време, прекарано от използващите мрежата в Reddit е малко повече от 15 минути, докато на Facebook се отделят почти 11 минути, а за Amazon времето е седем и половина минути.   Номер едно остава Google, на второ място е YouTube.   В световен мащаб Facebook все пак остава на трето място, като отново Google и YouTube са по-напред. Wikipedia и китайската търсачка Baidu са четвърти и пети, Reddit е чак на шесто място.", "date": "2018.06.01", "title": "Facebook продължава да се срива по популярност в САЩ"}
{"url": "https://www.actualno.com/chronicles/umira-hristo-botev-news_676758.html", "text": "  Христо Ботьов Петков, според собствения му правопис, известен като   Христо Ботев, е български национален герой, революционер, поет и   публицист.  Христо Ботев е роден на 25 декември 1847 г. (нов стил - 6 януари 1848   г.) в гр. Калофер в семейството на даскал Ботьо Петков и Иванка  Ботева.  Първоначално (1854-1858) учи в Карлово, където е учител Ботьо  Петков,  по-късно се завръща в Калофер, продължава учението си под  ръководството  на своя баща и през 1863 г. завършва калоферското  училище. Октомври  същата година заминава за Русия и се записва частен  ученик във Втора  Одеска гимназия, от която е изключен през 1865 г.  Известно време е  учител в бесарабското село Задунаевка.   През 1867 г. се завръща в Калофер, започва да проповядва бунт срещу   чорбаджии и турци, след което окончателно напуска Калофер. По това време   във вестник \"Гайда\", редактиран от П. Р. Славейков, е публикувано   първото стихотворение на Хр. Ботев - \"Майце си\".   От октомври 1867 г. живее в Румъния. Работи в Браила като   словослагател при Дим. Паничков, където се печата в. \"Дунавска зора\".   През следващите години се мести от град на град, известно време живее   заедно с Левски. През 1872 г. е арестуван за конспиративна революционна   дейност и изпратен във Фокшанския затвор, но освободен вследствие   застъпничеството на Левски и Каравелов. Започва работа като печатар при   Каравелов, а по късно като сътрудник и съредактор на революционния   орган. Започва активната му дейност като журналист и под негова редакция   започва да излиза новия орган на революционната партия - в. \"Знаме\".   През 1875 г. съвместно със Стефан Стамболов издава стихосбирката \"Песни и   стихотворения\".\r\nМай 1876 г. - вследствие новината за Априлското въстание, Ботев   започва дейност за организиране на чета, става нейн войвода. От Гюргево   се качва с част от четата на кораба \"Радецки\" и на 17 май заставят   капитана да спре на българския бряг.       На 1 юни (20 май стар стил) 1876 г. е последният тежък бой - привечер след сражението куршум пронизва Ботев.\r\nИзточник: Уикипедия", "date": "2018.06.01", "title": "Умира Христо Ботев"}
{"url": "https://www.actualno.com/europe/avtomobil-rani-petima-peshehodci-v-manchestyr-shofioryt-izbjaga-news_677418.html", "text": "  Автомобил се качи на тротоара и блъсна пешеходци в град Манчестър късно снощи. При инцидента са ранени сериозно петима души, съобщи местната полиция, предаде БГНЕС.  Инцидентът е станал малко преди полунощ в района на \"Трафорд парк\" (окръг в градската област Голям Манчестър), съвсем близо до стадион \"Олд Трафорд\".   Шофьорът е избягал моментално, но от полицията уточняват, че до този момент няма основания инцидентът да се смята за терористичен акт.   Свидетел твърди, че колата се е врязала в група пешеходци, като \"хората се разлетели насам-натам\".", "date": "2018.06.01", "title": "Автомобил рани петима пешеходци в Манчестър, шофьорът избяга"}
{"url": "https://www.actualno.com/kardjali/turski-kandidat-prezident-dojde-v-kyrdjali-karadajy-go-posreshtna-i-zagovori-za-lipsata-na-demokracija-news_677419.html", "text": "  Кандидатът на опозиционната Републиканска народна партия за президент на Турция Мухаррем Индже пристигна в Кърджали в четвъртък вечерта, където бе посрещнат от хиляди местни жители, предаде БГНЕС.  В сряда (30 май) общинската управа разпространи покана до гражданите за рамазанска вечеря на открито пред градския стадион (ифтар – след залез слънце по време на мюсюлманските пости). Съобщение за визитата на турския политик обаче нямаше. За това той сам написа в официалната си страница във Facebook, отбелязаха го и турски медии.   Индже пристигна преждевременно в Кърджали от гръцкия град Комотини и беше посрещнат с почести от кмета Хасан Азис, депутати и активисти на ДПС. Междувременно пред стадиона беше построена широка сцена с мощни озвучителни уредби, кетърингът с гощавката за хилядите постещи също беше подреден по дългите маси. , както и кметовете на побратимените с Кърджали турски общини Одрин и Силиври.    .\r\nСлед бързата вечеря започнаха речите. Кметът Азис отново заяви, че градът е известен като балканска столица на толерантността. Карадайъ пак предупреди, че демокрацията в България е в опасност, но \"пътят на ДПС от създаването му е мир, демокрация и свобода\". \"В името на тези ценности през 1989 г. се изправихме срещу режима без оръжия и дадохме жертви. Продължаваме да се борим за правата и свободите си както в България, така и на Балканите, и в Европа\", заяви Карадайъ. Той изрази увереност, че \"изборите в Турция ще бъдат честни и прозрачни, и в страната на великия Ататюрк демокрацията ще възтържествува\".       \"Навсякъде в Турция виждам ветровете на промяната, виждам ги и в Кърджали. Турция иска да си върне свободата и мира, и хората отново да бъдат задружни. Затова моят най-голям проект се нарича \"Спокойствие\", посочи от трибуната гостуващият Индже. Той подчерта, че още в деня, когато бе обявена номинацията му за кандидат-президент на главната опозиционна партия, е свалил партийната значка – казал си, че ще бъде държавен глава на 81 милиона души и затова на предизборните му срещи и митинги нямало партийни знамена, и се събирали хора с различни убеждения. Според него президентът не може да принадлежи на една партия и няма право да държи младите хора на празен ход, напротив – властта е длъжна да ги подкрепя и да им предоставя шанса да произвеждат, и да създават уникални марки, като в същото време те са критични и свободни. \"Няма проблем те да са религиозни, но не и отмъстителни. Страната се нуждае от справедливост във всеки сектор. Не може да има справедливост и равенство при 9 пъти разлика в пенсиите. Властта няма да бъде еднолична. Няма място за президент, който ще се намесва и произнася за раждаемостта, броя на децата в семейството, ще посочва мястото на новия мост, необходим е такъв, който ще слуша експертите. Няма да бъда президент, който всеки ден по площадите ще предизвиква скандали във всички посоки, а ще показвам пътя на младите хора\", заяви опозиционният кандидат. Той се зарече, че няма да има едноличен режим, а ще се изгради \"управление на общия ум и общото благо, правителство на изповядващите свободата и демокрацията, на вярващите в правото и науката\".\r\n\"Вие сте граждани на България и трябва да работите за тази страна, но и да бъдете партньори, и част от управлението ѝ. \", обърна се Индже към местните жители.\r\n\" В Турция всичко е подложено на разделение, опитват се и вас да ви разделят. Не го допускайте в никакъв случай. В Турция разделиха живите хора, дори и жертвите. Заедно можем да успеем. Мястото на Турция не е в пустинята на Близкия Изток, а в Европейския съюз\", посочи Индже и се отправи към границата.       Програмата на кандидат-президента предвижда митинг в петък вечерта в Бурса, където живее най-голямата маса български изселници, които по традиция гласуват за опозицията там.", "date": "2018.06.01", "title": "Турски кандидат-президент дойде в Кърджали, Карадайъ го посрещна и заговори за липсата на демокрация"}
{"url": "https://www.actualno.com/society/prognoza-za-vremeto-1-uni-petyk-news_677415.html", "text": "  Днес ще преобладава слънчево време. Следобед над Западна и Северна България ще се развие купеста облачност и на отделни места ще превали краткотраен дъжд с гръмотевици. Възможни са градушки. Ще духа слаб, в Източна България до умерен североизточен вятър. Ще е топло, около и след обяд в низините горещо - с максимални температури между 29° и 34°. Такава е прогнозата за времето на Националния институт по метеорология и хидрология (НИМХ), съобщи за Агенция „Фокус” дежурният синоптик Красимир Стоев.  Атмосферното налягане е и ще се задържи близко до средното за месеца.   Над Черноморието ще преобладава слънчево време с временни увеличения на облачността, по-значителни над северното крайбрежие, къде на отделни места ще превали краткотрайно. Ще духа до умерен североизточен вятър. Максимални температури на въздуха: 26-28°. Температурата на морската вода е 20-22°. Вълнението на морето ще е 2-3 бала.   Над планините ще преобладава слънчево време. След обяд ще се развие купеста облачност и на отделни места, главно в масивите от Западна България ще превали краткотраен дъжд с гръмотевици. Ще духа до умерен североизточен вятър. Максимална температура на височина 1200 метра около 21°, на 2000 метра – около 14°.\r\nПрез почивните дни въздушната маса ще е неустойчива. Ще преобладава слънчево време. В следобедните часове и до полунощ над Западна и Централна България ще се развива купесто-дъждовна облачност. В събота на отделни места, главно в планинските райони, а в неделя на много места в западната половина от страната, ще има краткотрайни валежи и гръмотевични бури. Възможни са градушки. Дневните температури слабо ще се понижат. В началото на следващата седмица, главно над западната половина от страната и в североизточните райони, ще се развива купесто-дъждовна облачност и на много места там ще има краткотрайни валежи и гръмотевични бури. Повишена вероятност за значителни валежи има в Североизточна България и в Рило-Родопската област. В часовете преди обяд, както и над Югоизточна България ще има повече слънце. Преобладаващите максимални температури ще бъдат между 27° и 32°.       ", "date": "2018.06.01", "title": "Прогноза за времето - 1 юни (петък)"}
{"url": "https://www.actualno.com/asia/sreshta-mejdu-putin-i-kim-chen-un-izglejda-shte-ima-news_677417.html", "text": "  Северна Корея и Русия са се договорили за среща на най-високо равнище през тази година - между руския президент Владимир Путин и севернокорейския лидер Ким Чен Ун. Тя ще бъде посветена на годишнината от установяването на дипломатически отношения между двете страни, предаде БГНЕС.  Според публикуваната информация от агенция ЦКТА договореността е постигната на 31 май при разговорите на лидера на Северна Корея Ким Чен Ун с министъра на външните работи на Русия Сергей Лавров в Пхенян. Според агенцията страните са се договорили \"да активизират контактите на високо равнище, обмена и сътрудничеството в различни области и по-специално да осъществят среща между висшите ръководители на КНДР и РФ през днешната година, когато се отбелязват 70 години от установяването на дипломатическите отношения между двете страни двете страни\".   По-рано Дмитрий Песков - прессекретар на руския президент Владимир Путин - заяви, че да се говори за възможността да има среща между Путин и Ким Чен Ун засега е рано.   ", "date": "2018.06.01", "title": "Среща между Путин и Ким Чен Ун изглежда ще има"}
{"url": "https://www.actualno.com/politics/goranov-njama-smetka-kojato-trjabva-da-se-plashta-na-rusija-news_677437.html", "text": "  \" .\" Това каза министърът на финансите Владислав Горанов за срещата си с руския президент Владимир Путин, с когото се срещнал като част от българската делегация, водена от Бойко Борисов.  \" \", обясни още Горанов. По думите му, българският премиер преценил, че има по-важни дела за вършене у нас.   Финансовият министър заяви пред bTV, че на България не ѝ се е налагало да се извинява пред Путин за каквото и да било. Според него, може да е повод да се изрази съжаление прекратяването на \"Южен поток\" и необходимостта Русия да прави извънредни разходи. \"АЕЦ „Белене\" и \"Южен поток\" бяха прекратени поради частично несъответствие с правилата на ЕК. Специално \"Южен поток\", каза Горанов.    .\r\nОтносно АЕЦ \"Белене\" много зависи дали на някой инвеститор ще му излезе сметката, допълни още Горанов.       Министърът беше категоричен, че не \"бива да се внушава, че България е готова да изостави правилата на ЕС. Прагматичните отношения, които се опитваме да изградим с Русия никога няма да имат предимство. Ние с е върнахме с това, за което бяхме отишли - да гарантираме енергийната сигурност на държавата.\" Впечатление направи позицията на финансовия министър по отношение на предлаганите от вицепремиера Валери Симеонов промени в Закона за хазарта с цел намаляване на рекламата му.       \"Не мисля, че някой е фалирал, като е изтъркал две билетчета, но и не отивам в другата крайност - за прекомерна реклама. Тази реклама е възможността да сте в ефир и да обучавате обществото (бел. ред. - ). Ако нямате реклама, а се финансирате от нещо друго, зависимостите ще се проявят\", каза Горанов.\r\nСпоред финансовия министър е важно да се ограничи \"този тип битов хазарт\", който бил по игралните зали и казина. Истеризирането е непропорционално, изчакваме как ще се развият нещата в парламента, заключи Горанов.", "date": "2018.06.01", "title": "Горанов: Няма сметка, която трябва да се плаща на Русия "}
{"url": "https://www.actualno.com/europe/v-italija-dogovoriha-pravitelstvo-news_677420.html", "text": "  Юристът Джузепе Конте се съгласи да стане следващият премиер на Италия след среща с президента Серджо Матарела късно снощи.  Двете водещи партии в Италия след последните избори - Движението \"Пет звезди\" (Д5З) и „Лигата“ (наричана още \"Северна лига\"), предложиха по-рано на Матарела нов вариант на коалиционно правителство.   Известният икономист и противник на еврото Паоло Савона, чието назначение в икономическото министерство стана причина за блокирането на предишния проектокабинет пак ще бъде в новия кабинет, но като министър по европейските въпроси. Начело на икономическото министерство ще застане професор Джовани Триа. Триа е известен с благоразположението си към оставането на Италия в зоната на еврото, а проевропейски настроеният Енцо Моавиро Миланези ще бъде външен министър.   Лидерите на двете политически сили, които сформират коалиционния кабинет след като спечелиха изборите на 4 март стават вицепремиери. Луиджи ди Майо от Д5З отговаря за надзора на икономиката, а Матео Салвини от \"Лигата\" поема сигурността.\r\nИталия търси на решение на политическата криза, която причини спад на акциите на банките и еврото през тази седмица.       ", "date": "2018.06.01", "title": "В Италия договориха правителство"}
{"url": "https://www.actualno.com/business/prevozvachite-sreshtu-evrodeputat-lyja-e-che-mejdunarodnite-ni-shofiori-se-drogirat-news_677411.html", "text": "     За държавното радио Кристин Рево Д‘Алон Бонфоа Тя определи условията им на труд като „робство“. Изказване, което също беше посрещнато с недоумение от българския бранш, тъй като средната заплата на международните шофьори е около 2000 евро, а работата им се подчинява на строги правила и контрол. , който ще се гласува на 4 юни Европейския парламент, смятат и работодатели и синдикати. По думите им целта на тези предложения е българският бранш да бъде изхвърлен от пазара.   След реакцията на българския транспортен бранш, Кристин Рево Д‘Алон Бонфоа отказа с извинението, че няма време.\r\nВ интервюто си за държавното радио френският евродепутат заяви, че бизнес, който е по-важен от живота на шофьорите, е неприемлив: „Ако този бизнес е в ущърб на живота на работниците, това не е коректно. Робството е премахнато преди много години“.    „Интересно тя къде видя вързани шофьори в автомобилите. Аз не знам за такива да ги връзват с вериги или с белезници в колите, за да не може да почиват или да си седят вкъщи“, каза Александър Стамболийски, президент на националния транспортен синдикат Съюз на българските транспортни работници.\r\nАнгел Траков, председател на УС на Съюз на международните превозвачи, в чиято компания работят 450 шофьори, пък заяви, че не се чувства като робовладелец.\r\n„Робство срещу 2000 евро?! Бих попитал кой човек няма да стане роб за толкова пари? Нашите шофьори не вярвам да се чувстват като роби. В моите очи това е пълна измислица. Ползват едни и същи камиони, едни и същи паркинги, едни и същи пътища. Кое точно е робското?“, заяви той.    Васил Пиронков, председателят на Националното сдружение на автобусните превозвачи, който има и компания за тежкотоварни превози, изтъкна от своя страна, че от 65 000 български камиона около 48 000 са „Евро 5“ и по-висока категория.\r\nГеорги Петърнейчев, председател на Асоциацията на българските предприятия за международни превози и пътищата уточни, че в случай на заболяване международните шофьори разполагат със застраховки.\r\n„Има специална здравна застраховка, с която отива в която и да е болница, приемат го, лекуват го. Няма никакви проблеми и няма нищо вярно във всичко това“, заяви той, цитиран от Дарик.   Кристин Рево Д‘Алон Бонфоа разказа, че когато е била в България през септември за среща с министъра на транспорта, собствениците и шофьорите не са поискали синдикатите да присъстват. Все пак обаче било организирано събрание, на което водачите обяснили, че не могат да продължат да работят при тези условия.\r\n„Защото много от тях се разболяват, взимат дрога, за да са будни и да издържат“, каза Бонфоа.\r\nКато лъжа определи това твърдение Йордан Арабаджиев, изпълнителен директор Съюз на международните превозвачи.   „Долна инсинуация и груба лъжа!“, заяви той.   Според Ангел Траков това са тенденциозни твърдения, насочени срещу българските превозвачи.\r\n„Жалко е, че се използват българските водачи като инструмент за такава подла дейност. Долнопробни инструменти за налагане на мнение и за манипулиране на общественото мнение. Аз имам 450 души водачи и 450 човека гледат какво ще направя, за да им запазя работата, за да останат да работят в нашата държава. Просто имам отговорност към тези хора и заради жалките изказвания на някакви чиновници в Европа много хора ще останат без работа“, каза Траков. Новите правила ще бъдат гласувани в Европейския парламент на 4 юни. На същия ден в Брюксел ще се проведе протест на транспортния бранш, като има разрешение превозвачите да участват с камионите си.", "date": "2018.06.01", "title": "Превозвачите срещу евродепутат: Лъжа е, че международните ни шофьори се дрогират"}
{"url": "https://www.actualno.com/europe/ostaviha-v-aresta-zapodozrjan-za-istorijata-babchenko-news_677424.html", "text": "  Киевски съд остави за два месеца в ареста заподозрения за организацията на убийството на руския журналист Аркадий Бабченко. Според решението на съдията Виктория Свитлицка заподозреният - директор на украинското оръжейно предприятие \"Шмайсер\" Борис Герман - няма да може да излезе на свобода под гаранция.  На заседанието на съда Герман заяви, че предварително е осъзнавал, че \"изпълнителят\" на покушението ще сътрудничи на Службата за сигурност на Украйна, а убийството ще бъде инсценирано, предаде БГНЕС.   Според Герман изпълнител на покушението е Алексей Цимбалюк. Заподозреният обясни защо контраразузнаването е избрало за покушението именно Цимбалюк. Цимбалюк е бил известен с дейността си по време на правителствената операция срещу сепаратистите в източната част на Украйна и \"никога в живота си няма да убие който и да е човек, особено човек без оръжие\". \"Всички прекрасно знаеха, че той ще изтича в СБУ (Службата за сигурност на Украйна) и ще започне да разказва всичко, защото така са научени на фронта. ЗАтова и ние знаехме, че ще бъде наистина инсценировка\", разказва Герман.   Той отбелязва, че няма отрицателни чувства към Бабченко и няма претенции към Цимбалюк.\r\nПо-рано руският журналист Аркадий Бабченко отхвърли критиките относно работата му с украинските служби за сигурност след инсценирането на смъртта му.       \"Моята цел беше да остана жив и да подсигуря безопасността на семейството ми. Това беше първото нещо, за което помислих. Журналистическите стандарти бяха, а и са последното, за което си мисля сега\", заяви руският гражданин, ден след неговото шокиращо появяване, след като украинските служби го обявиха за мъртъв.", "date": "2018.06.01", "title": "Оставиха в ареста заподозрян за историята \"Бабченко\""}
{"url": "https://www.actualno.com/politics/stojnev-borisov-e-premier-kojto-sprja-tri-golemi-energijni-proekta-news_677433.html", "text": "   . До този момент на България се гледаше като на евентуален скрит партньор на Русия. Бих казал, че има по-скоро една . Това заяви в ефира на БНТ заместник-председателят на парламентарната група на БСП Драгомир Стойнев по повод визитата на премиера Бойко Борисов в Русия.  Смятате, ли че руснаците не знаят цялата истина и това, което се случваше с \"Южен поток\"? Не може да градиш своята демократичност, както го правят политиците от ГЕРБ, и да хулиш Русия. Проектът \"Южен поток\" беше сложен от геополитическа гледна точка проект, стана ясно от думите на Стойнев.   Хъб \"Балкан\" е хубав проект, но няма газ. Ние трябва да намерим газ именно за хъб \"Балкан\". България  трябва да бъде част от този проект ( ) независимо по сухопътната или морската част, поясни Драгомир Стойнев.    Ние от самото начало подкрепяме проектът АЕЦ \"Белене\". Щастлив съм, че вече се проумява, че въпреки удължаването на пети и шести блок ( ), ние след 10 години ще трябва да затваряме централата. Този проект ( ) трябва да се рестартира. България трябва да има дял в този проект. Това е стратегията на Китай за бъдеща експанзия тук на Балканите. Те са си направили своята сметка. Хубаво е тези големи енергийни проекти да бъдат осъществени час по-скоро. Надявам се мораториумът да падне, коментира още Драгомир Стойнев.       ", "date": "2018.06.01", "title": "Стойнев: Борисов е премиер, който спря три големи енергийни проекта"}
{"url": "https://www.actualno.com/sofia/piaryt-na-mladost-otreche-da-e-zaplashval-slujiteli-na-obshtinata-news_677444.html", "text": "  \" \". Това заявява Петър Кърджилов, който отговаряше за връзките с обществеността в район \"Младост\", по повод от 31 май 2018 г.      От статията в изданието става ясно, че около 20 служители от архитектурния и инженерния отдел в администрацията на района са изпратили сигнал до Столичния общински съвет, че ситуацията на работното им място е ужасяваща и не могат да изпълняват задълженията си, тъй като \"цари хаос\".   \"По никакъв повод и по никое време не съм заплашвал служители, нито с това, което се твърди като реплика в публикацията - \"за подписалите ще има последствия\", нито по какъвто и да е друг начин\", заявява Кърджилов.\r\n\"Призовавам \"Труд\" да посочат поименно служителите, които са казали тази лъжа, за да мога да потърся правата си в съда за клевета. В противен случай, ще подам в съда иск за клевета срещу \"Труд\", завършва Петър Кърджилов.        Междувременно стана ясно и, че личният профил на Кърджилов във Facebook е блокиран за 24 часа. Като причина е посочена стара публикация - отпреди 3 години, в която той критикува работата на втория кабинет на Бойко Борисов. Попитан от за какво точно става въпрос, Кърджилов каза, че става въпрос за критика относно АЕЦ \"Белене\".", "date": "2018.06.01", "title": "Пиарът на \"Младост\" отрече да е заплашвал служители на общината"}
{"url": "https://www.actualno.com/curious/luboven-horoskop-za-tozi-uikend-news_677474.html", "text": "     Ще започнете да гледате по-зряло на любовта и да правите сериозни планове с половинката. Катализатор за тази промяна може да се окаже среща с бивша любов.    Сатурн се намира в такава позиция в момента, че не обещава сериозна любов. Това не значи, че няма да липсват авантюри и мимолетни преживявания.     Обвързаните Близнаци ще могат да се радват на разбирателство с половинката през уикенда. Възможно е да започнете да правите планове за нещо по-сериозно. Чувствате се напрегнати, сякаш гоните живота, а той се изплъзва между пръстите ви. Спрете за миг и се огледайте, дайте си сметка кое ви напряга и се успокойте.     Лъвовете, които се радват на половинка до себе си, ще започнат да кроят големи планове за бъдещето. Дните са благоприятни и за романтични пътувания. Тези от вас, които скоро са открили нова любов, със сигурност са нетърпеливи да се насладят на романтичните и страстни моменти с половинката си. Дългогодишните партньори пък ще имат нужда от \"почивка от семейно щастие\".    Липсата на комуникация от ваша страна може да създаде конфликт с половинката ви. Знайте, че позицията на Венера и Марс са във ваша полза, затова се постарайте повече да изясните противоречията. За обвързаните Скорпиони дните ще са вълнуващи и хармонични. Ангажиментите от служебен характер отнемат голяма част от времето и енергията ви, затова ви дръжте настрана.    Възможно е хармонията между вас и половинката ви да бъде нарушена. Не влизайте в безсмислени спорове, които само ще обтегнат отношенията помежду ви. Невъзможността или нежеланието ви да изразите по подходящ начин своите желания, ще ви постави в позицията на чакащи и доста недоволни.    Сериозно обвързаните представители на зодията ще прекарат едни слънчеви почивни дни с любимия човек, но само ако са готови да отдадат нужното внимание и време. Служебните ангажименти ще отвлекат вниманието ви от любовта. Това може да подразни половинката ви и да наруши хармонията в любовта ви. Опитайте се да бъдете по-гъвкави.", "date": "2018.06.01", "title": "ЛЮБОВЕН хороскоп за този уикенд"}
{"url": "https://www.actualno.com/asenovgrad/zapochna-zapisvaneto-na-deca-za-bezplatna-ljatna-akademija-v-asenovgrad-news_677473.html", "text": "  Стартира записването за „Шарена ваканция“ в Асеновград. Детската лятна академия е предназначена за ученици и ще е с продължителност три месеца - от 01.07.18 г. до 30.08.18 г. Тя е с насоченост за деца на възраст от 7 г. до 13 г. и е напълно безплатна. „Шарена ваканция“ в Асеновград тази година ще предложи на по-малките жители разнородни активности. Плуване ще се провежда на Градския басейн, а колоезденето – при базата на гребците в квартал Изток.  В Градска библиотека „Паисий Хилендарски“ децата ще имат възможността да изразят своя талант в Арт работилница, фото кръжок, изобразително изкуство, работа с робота Финч и други. Ще бъдат прожектирани и подходящи образователни филми. Заявления могат да се подават от днес (01.06.18 г.) до 15.06.18 г., включително, от 8:00 ч. до 17:00 ч. Документите ще се приемат в офиса на Местната комисия за борба срещу противообществените прояви на малолетни и непълнолетни в общината. Той е разположен на улица „Цар Иван Асен II” №9А, етаж 1, стая 3 (бившият Битов комбинат).   Самите заявления могат да бъдат открити на сайта на Община Асеновград. Всяко дете има право да избере една или две от дейностите. Класирането в групите по занимания ще се осъществява по реда на подаване на документите, а резултатите от него ще бъдат публикувани на сайта на Общината.   ", "date": "2018.06.01", "title": "Започна записването на деца за безплатна лятна академия в Асеновград"}
{"url": "https://www.actualno.com/celebrate/1-uni-e-den-na-deteto-news_677414.html", "text": "  На 1 юни празнуваме Международния ден на детето. Празникът води началото си от Световната конференция по въпросите на детското здраве, състояла се в Женева през 1925 година.  Идеята за отбелязване на този ден идва през 1925 година, когато китайският генерален консул в Сан Франциско събира няколко китайски деца сираци и ги води на празника на лодките-дракони (китайски празник, водещ началото си от древността и свързан с пролетното равноденствие). По-късно неговата инициатива е продължена, като независимо от благотворителната акция в САЩ и в Европа се провежда международна конференция по въпросите на детското здраве. През 1949 г. денят официално е обявен за Международен ден за защита на децата. А през 1950 г. 1 юни за първи път е честван едновременно в 51 страни по света.   У нас специално за Деня на детето са организирани редица празненства и инициативи в цялата страна, предаде БГНЕС.   Студентският съвет на Софийския организира на 1.06.2018 г. в зала „Яйцето” в Ректората благотворително събитие, с което ще подкрепи каузата „Подай ръка на различните деца” на сдружение „Асоциация Аутизъм”. По повод Деня на детето студентите решиха да дарят усмивка и надежда на тези, които се нуждаят точно от това. Целта на кампанията е да се съберат средства за разширяване на единствения в момента дневен център за деца с аутизъм, който работи с децата безплатно.\r\nНа 1 юни, петък, от 10:00 часа на стадион „Академик 4. километър“ ще излязат отборите на Българска спортна федерация за деца и младежи в риск, ФК „Конкордия“ и ФК „Национал“. Наградите на победителите ще бъдат връчени от д-р Елеонора Лилова, председател на ДАЗД, Петър Хубчев, треньор на Националния отбор по футбол и известни български футболисти, от 12:30 часа.       В Столична библиотека всички, които се чувстват деца, могат да се насладят на „Приказки от грамофона” и да я чуят по един позабравен начин – от грамофона, разказана от известни български актьори от миналото. Програмата включва и много други произведения, любими на децата.\r\nНеобичайно събитие от и за децата на Женския пазар в София ще се проведе на Женския пазар по случай международния ден на детето, първи юни - хепънинг с разказване на истории и четене на поезия. Събитието ще започне в 11:00 часа и е насочено както към децата и младежите, които пребивават ежедневно на Женския пазар, така и към всички посетители на мястото. Събитието е организирано от „Павилион 19: място за игра“ – инициатива на Центъра за култура и дебат „Червената къща „Андрей Николов“, насочена към кризисна работа с местни и мигрантски общности на Женския пазар чрез изкуство, култура и психо-социална подкрепа.", "date": "2018.06.01", "title": "1 юни е - Ден на детето!"}
{"url": "https://www.actualno.com/politics/bsp-oficialno-vnese-predlojenie-za-svaljane-na-moratoriuma-vyrhu-belene-news_677479.html", "text": "  Парламентарната група на БСП внесе в деловодството на парламента официално предложение за вдигане на мораториума върху проекта АЕЦ \"Белене\", предаде Агенция \"Фокус\".  Новината беше съобщена от червения депутат Таско Ерменков. Според него с внасянето на предложението се дава ясен знак, че България си била научила урока от миналото. Освен това, така се окуражавали потенциалните инвеститори, а и \"Белене\" била необходима за развитието на икономиката на държавата.   Макар да не е официално, най-вероятно следващият четвъртък т.е. 7 юни ще има дискусия и гласуване в пленарна зала на парламента.   ", "date": "2018.06.01", "title": "БСП официално внесе предложение за сваляне на мораториума върху \"Белене\""}
{"url": "https://www.actualno.com/society/vytreshnijat-ministyr-objasni-kak-dyrjavata-shte-sybira-globi-ot-chujdi-shofiori-news_677461.html", "text": "  Новият Закон за движение по пътищата ще помогне да се спазват правилата за движение в България и от шофьори, които карат автомобили с чужда регистрация. В това увери вътрешният министър Валентин Радев по време на днешния парламентарен контрол.  Припомняме, че поредната промяна предвижда законът да бъде раздален на три отделни закона. Вече има и сериозно недоволство както от предложенията, така и от процедурата по обсъждане. С конкретни примери може да се запознаете !   Според Радев, обаче, що се отнася до МПС-тата с чуждестранна регистрация нямало да има проблем заради пет конкретни предвидени мерки. На първо място – ще се взема шофьорската книжка на всеки, извършил определено нарушение и ще се връща само тогава, когато виновникът си плати глобата. Друга възможност е заплащане на актовете на място, в момента на съставянето им, като обжалването става след това. Предвижда се на момента да се плащат и фишовете.   Като законово предложение за ограничение на неплащането на глоби от шофьори-чужденци, вътрешният министър посочи следното – да не може МПС с чужда регистрация да се движи законно по българските пътища за повече от половин година.\r\nПредпазна мярка е и текст, според който ако български гражданин даде колата си на шофьор, който няма адресна регистрация в България, даващият автомобила да трябва да попълва специална декларация, в която информира властите къде живее шофьорът и да представя данни за документите му. Не е ясно как това ще бъде съвместено с Регламента за защита на личните данни (GDPR), който важи в ЕС.       ", "date": "2018.06.01", "title": "Вътрешният министър обясни как държавата ще събира глоби от чужди шофьори"}
{"url": "https://www.actualno.com/crime/7-godini-trjabvaha-na-prokuraturata-za-da-pochne-delo-za-udaveno-dete-news_677481.html", "text": "  Окръжната прокуратура във Варна предаде на съд четирима души за инцидент с удавено дете от Германия, станал през 2011 г. в басейна на хотел „Берлин“ на Златни пясъци.  Четиримата мъже са с обвинение, че са причинили смъртта на 13-годишно германско дете поради незнание или немарливо изпълнение на занятие или на друга правно регламентирана дейност, представляваща източник на повишена опасност. Престъплението, в което ги обвинява Окръжната прокуратура във Варна, е по член 123 от Наказателния кодекс.   Около 11,30 часа на 11 юли 2011 г. охранителят на хотел \"Берлин\" в курорта Златни пясъци забелязал руска туристка, която се опитвала да привлече вниманието на спасителя и на други туристи да окажат помощ на дете, което лежало на дъното на басейна. Спасителят скочил във водата и направил опит да извади момиченцето. Той не успял, тъй като тялото било засмукано от подовия сифон на дъното на басейна.   Едва след като помпите били изключени, момиченцето било отделено от сифона. Около 22,30 часа на същата дата  пострадалата починала в болница. Като причина за фаталния изход съдебномедицинската експертиза посочила удавяне от вдишване на течност в дихателните пътища и последвалата остра дихателна недостатъчност, оток на мозъка с потискане на жизнено важни центрове и спиране на сърдечната дейност. Пострадалото момиченце е било на почивка с баща си в хотел „Берлин“ на Златни пясъци.\r\nЕдиният от подсъдимите е  ръководител на отдел на упълномощен представител на дружеството - изпълнител на комплексното строителство в частта \"Басейни\" на хотела. Другият е предаден на съд за независимо съпричиняване смъртта на 13-годишното германче в качеството му на представител на строителния надзор. Третият подсъдим е проектантът  в част \"Технологична\", за когото производството ще се гледа задочно, тъй като не е известно местоживеенето му. Забавянето на делото е заради продължителното му издирване. Четвъртият предаден на съд е спасителят на басейна на хотел \"Берлин\", който направил всичко, зависещо от него, за спасяването на пострадалото дете.       Всички подсъдими са с чисто съдебно минало. Разпоредителното заседание по делото срещу четиримата подсъдими е насрочено за разглеждане на 21 юни тази година във Варненския окръжен съд.", "date": "2018.06.01", "title": "7 години трябваха на прокуратурата, за да почне дело за удавено дете"}
{"url": "https://www.actualno.com/business/lukojl-shte-pravi-v-bylgarija-po-moderen-kompleks-za-benzin-i-propilen-news_677482.html", "text": "  Руският енергиен гигант „Лукойл” ще изгради още един комплекс в България. Това е съобщил президентът на руската компания Вагит Алекперов след срещата между руския президент Владимир Путин и българския премиер Бойко Борисов, информира „Ведомости”.  По думите на Алекперов става въпрос за „неголям комплекс”, в който ще се преработва пропилен и бензин. „Това ще е модернизация на остаряло производство”, уточни президентът на „Лукойл”.   Засега обаче руската компания не мисли да увеличава броя на бензиностанциите си в България. Те са общо 221.   \"Лукойл Нефтохим\" преработва 9,5 млн. тона сурови продукти годишно, най-вече руски суров петрол (Urals).", "date": "2018.06.01", "title": "\"Лукойл\" ще прави в България по-модерен комплекс за бензин и пропилен"}
{"url": "https://www.actualno.com/business/petkova-vijda-turski-potok-prez-bylgarija-plashi-s-falit-na-nek-ako-njama-aec-belene-news_677431.html", "text": "  Всички срещи на премиера Бойко Борисов с руския президент Владимир Путин и руския премиер Дмитирий Медведев преминаха при конструктивен диалог. Така енергийният министър Теменужка Петкова отговори на директен въпрос има ли конкретна договорка между България и Русия \"Турски поток\" да завие към нашата страна.  Вместо да даде директен отговор, енергийният министър направи кратък разбор на случилото се в Москва преди два дни – какви разговори са водени, в какъв тон. Няма разлика между това, което оповести Дмитрий Песков и което беше казано на пресконференцията на г-н Борисов и президента Путин, добави тя. \"Сами разбирате, че няма как в една такава среща премиер и президент да извадят белите листа и да почнат да определят трасета. Беше изразена ясна воля от президента Путин разклонение от \"Турски поток\" да се случва през територията на България\", заяви Петкова пред Нова телевизия.   Тези процеси са свързани с много детайли и ангажименти, които трябва да бъдат изяснени. Ако някой очаква да сключим някакъв договор, а после да му мислим, това е несериозно, беше тезата на Петкова, която подчерта, че всичко, което ще се случи, трябва да е в синхрон с европейското законодателство. Не бива да се правят първи копки, първи заварки, без да са анализирани последиците спрямо еврозаконодателството, защото виждате какви са последствията след това, предупреди енергийният министър. Най-важното е, че премиерът Борисов и президентът Путин казаха, че тръбата на \"Турски поток\"  ще мине през България, но е въпрос на детайли, уточни енергийният министър.   Трябва да запазим стратегическото си място на енергийната карта на Европа, като не позволим на големите енергийни проекти да ни заобиколят, призна Петкова. Търсим вариант, мисля, че сме го намерили – за това как България да запази стратегическото си място на картата на Европа, уточни енергийният министър.        2012 година беше доста по-различна – нямахме яснота за цената, стратегическият инвеститор (RWE) напусна проекта, имаше неясен договор, нямахме яснота дали ще бъдем осъдени на арбитраж. От юни 2016 е доста по-различно – бяхме осъдени и платихме оборудването (за централата). Така Петкова защити тезата защо сега кабинетът „Борисов” иска да строим АЕЦ „Белене”, а преди 6 години точно Бойко Борисов наложи мораториум върху проекта.\r\nНа директен въпрос дали НЕК ще фалира, ако не строим \"Белене\", Петкова отвърна, че имало риск НЕК „да се декапитализира” – заради инвестираните пари в реакторите и площадката.\r\nОбясних на колегите от БСП в енергийната комисия в парламента, че сме отворени за диалог. Те предлагат вариант като този за строежа на АЕЦ „Пакш 2” в Унгария (бел. ред. – цената на унгарската централа е 12 млрд. евро, а 10 млрд. евро идват през междудържавен заем от Русия за Унгария т.е. унгарската държава гарантира кредита), заяви Петкова.    ", "date": "2018.06.01", "title": "Петкова вижда \"Турски поток\" през България, плаши с фалит на НЕК, ако няма АЕЦ \"Белене\""}
{"url": "https://www.actualno.com/society/blysnaha-dete-na-peshehodna-pyteka-v-sofija-news_677525.html", "text": "  15-годишно момиче е блъснато на пешеходна пътека в София.  Инцидентът е станал около 13:30 ч. днес на бул. „Дондуков“ в района на Първа английска гимназия.   По първоначална информация момичето е преминавало пътеката, след като трамвай и друга кола са му дали предимство. Встрани от трамвая обаче изскочил джип „Мерцедес“, който блъснал детето. В опит да избегне удара шофьорът на мерцедеса ударил и друга кола в насрещната лента.   Момичето е откарано в Пирогов, контактно и със съмнения за счупена ръка.\r\nАлкохолната проба на водача е положителна.       ", "date": "2018.06.01", "title": "Блъснаха дете на пешеходна пътека в София "}
{"url": "https://www.actualno.com/crime/arestuvaha-shofior-smjatal-pijan-da-vozi-deca-na-ekskurzija-news_677556.html", "text": "   Всички го чакали с трепетно вълнение. Даже той товарел багажа им, когато полицията го проверила. Оказало, че е солидно пийнал и го арестували. Изобщо не му позволили да шофира повече.  От полицията по-късно съобщиха, че шофьорът е задържан преди да потегли на път от Златоград към Банско за двудневна екскурзия. За нея са били записани ученици от трети и четвърти клас на ОУ „Васил Левски“ в Златоград – общо 100 ученици, учители  и родители.\r\nПроверката била направена с дрегер в 7,30 часа. На единия от тримата водачи - 48-годишния С. Г. К. уредът    В хода на работата по случая полицията установила, че той е тръгнал от Стара Загора в 3,50 часа с представител на туроператорската фирма.\r\nОт Стара Загора потеглили два автобуса, единият от които шофиран от пияния водач Сава. С него пътувала туроператорката Мария Тодорова – Теофилова, собственичка на ЕТ „Милениум Травел“ -  Стара Загора. Тя наела автобусите от „Шанс тур“ ООД – Царево.    За да отчете обаче пробата 1,7 промила след близо 4 часа пътуване, водачът е тръгнал да шофира много по-пиян, отколкото в момента на проверката.\r\n„Имаме такава практика да проверяваме шофьорите на автобуси за екскурзии преди път\", каза директорът на полицията в Смолян старши комисар Николай Димов.\r\nПо думите му шофьорът е задържан до изясняване на обстоятелствата. „Нямаме практика да задържаме за подобно количество алкохол, тъй като не са големи стойностите на промилите, но предвид голямата обществена опасност, предприехме задържането. Екскурзията на децата няма да се провали, тъй като фирмата е изпратила трима шофьори“, допълни Димов.     „Организирахме екскурзия за децата от трети и четвърти клас. . За тази екскурзия ние сме изпратили писмо до РПУ – Златоград. Полицаите проверяват шофьорите за употреба на алкохол преди да тръгнат да возят учениците. Това е правилото. При единия шофьор откриват 1,27 промила алкохол, след което той е задържан“, разказа директорката на училището Нина Пашова.\r\nТя обясни, че туроператорката на ЕТ „Милениум Травел“ Мария Тодорова-Теофилова от Стара Загора и шофьорът са разпитвани в полицейското управление в Златоград. След като полицията си е свършила работата, зад волана седнал третият шофьор и децата тръгнали на екскурзия.\r\n„Аз съм уведомила за всичко случило се началника на Регионалното управление на образованието. Притеснена бях, но двудневната екскурзия до Банско все пак не е провалена. Не е допуснато пиян шофьор да ги вози. . А оттам, откъдето е идвал, не знам кой е карал“, допълни директорката на училището.\r\nСава е от Бургас, но вози за фирмата „Шанс тур“ ООД от Царево. Той е дал и кръвна проба. Задържан е за срок от 24 часа, а работата по случая продължава.\r\nНеговият шеф – управител на автобусната фирма, заяви за , че Сава не е управлявал рейса до Златоград. Или поне колегите на шофьора така му казали по телефона.   Той разказа за Сава, че е с над 20 години стаж като шофьор на автобус, а в неговата фирма е от 10-12 години.\r\n„ Няма нещо, което да не му е ясно. Учудвам се защо е станало така. Доколкото разбрах, имал лични проблеми някакви, но това не е оправдание. Главата ми не го побира как е тръгнал пиян като знае, че има екскурзия“, коментира управителят на фирмата.   Той е категоричен, че правят всичко възможно да ги контролира. „В гаража ги проверяваме, но като го напуснат, аз не мога да ходя след тях. 50 машини са със 70 водача. Контролът е жесток. Всичко правим не на 100, а на 1000 процента. Въпреки това обаче, човешкият фактор понякога изневерява. Но тук става въпрос за психика, за мозък, за хора. Той ще си понесе отговорността и тя със сигурност ще е жестока“, каза още Илиев.\r\nСпоред него е много странна цялата ситуация, защото има разминаване между това, което съобщава полицията, и това, което неговите шофьори са му казали.\r\nА с туроператорката Мария Теофилова се разбрали вечерта да се чуят,за да му обясни в подробности какво се е случило. „И аз ги проверявам, но на втория метър след като са излезли от гаража, ако реши, може да пие. Аз нито мога да му взема чашата, нито нищо. Но тук определено нещо е станало, има нещо странно. И Мария е останала като гръмната“, допълни шефът на автобусната фирма.\r\nСпоред Илиев само „шамарът от закона“ за това нарушение е жесток, отделно той ще санкционира водача, който имал да получава заплата. „Но няма да я види заради това, което е станало“, каза работодателят на пияния водач.   Той все пак се радва, че и не е допуснато пиян шофьор да кара пътници, защото е можело да стане нещо страшно.\r\nА туроператорката, след като е дала показания в полицията, вече пътува с децата, техните родители и учители.\r\nПотърсена по телефона не пожела да коментира случилото се.\r\n„Аз съм дала точни и ясни показания на полицията. Те могат да ви дадат достоверна информация. В момента се мъча, не мога да говоря, нямам глас“, каза Мария Теофилова. Помолена да отговори на въпроса дали е пътувала с пияния шофьор, защото от полицията така се съобщава, отговори, че всичко, което е трябвало да каже, го е казала на полицаите, и че всичко, което са съобщили от полицията, е вярно.", "date": "2018.06.01", "title": "Арестуваха шофьор, смятал пиян да вози деца на екскурзия"}
{"url": "https://www.actualno.com/tennis/pregaziha-grigor-dimitrov-na-rolan-garos-news_677456.html", "text": "  Първата ракета на България бе разгромен с 6:7 (4), 2:6, 4:6 от Фернандо Вердаско в 3-ия кръг от ,  като по този начин не успя да подобри представянето си от  миналогодишното издание на турнира, когато отново отпадна в 3-и кръг  след трисетово поражение.  Първият сет безспорно беше  най-оспорван, след като двамата си  размениха ранни пробиви. Димитров  имаше шанс при 6:5 и сервис на своя  съперник да стигне до пробив, но не  реализира нито една от открилите се 4  точки пред него. В тайбрека  Гришо стигна пръв до мини-пробив, но се  пропука след средата на  решаващата част и загуби с 4:7.\r\nСлабата  игра в тайбрека се прехвърли и във втория сет. В него  Димитров се  провали след средата на сета, допускайки два бързи пробива  от страна на  своя съперник - 2:6 и сериозно изоставане на световния №5.    Пропадането  на Димитров продължи и за старт на сет №3. Българинът  допусна ранен  пробив, с който Вердаско поведе в сета. Двамата обаче се  \"захапаха\" в  сета, след като световният №5 взе още два пробива срещу  един на Вердаско  - 4:4. Испанецът обаче отново проби при 4:5 в своя  полза, възползвайки  се от две поредни грешки на Димитров - загуба в 3  сета за световния №5.       Българинът защити точките, завоювани от  сезон 2017 на \"Ролан Гарос\" и няма да падне сериозно в ранглистата.  Проблемът е, че той не натрупа сериозен актив по време на \"клей\" сезона и  има тежка задача в предстоящите месеци до края на годината, за да  остане в топ 5.     ", "date": "2018.06.01", "title": "Прегазиха Григор Димитров на \"Ролан Гарос\" "}
{"url": "https://www.actualno.com/curious/5-neshta-koito-ne-trjabva-da-kupuvate-vtora-upotreba-news_677357.html", "text": "  Купуването на дрехи и вещи втора ръка може да е наистина добра инвестиция. По-евтино е, а и могат да се открият истински съкровища, които са се оказали ненужни за друг човек.  Има някои неща обаче, които не трябва да купувате на старо, защото крият риск за здравето ви, независимо, че вероятно са обезпаразитени. Кои са те?    Ако има нещо, което със сигурност не трябва да купувате втора ръка, това е бельото във всичките му форми. Долно бельо, сутиени, чорапи – всички тези облекла за интимни зони могат да бъдат закупени преспокойно нови и то евтино. Не рискувайте здравето си.     Ако купувате екипировка за ски или сноуборд, например якета, грейки и специални обувки е добра инвестиция, защото тези пособия са твърде скъпи. Но ако става въпрос за ластичен клин или спортен сутиен, купете ги нови. Дори след изпиране и обезпаразитяване тези дрехи продължават да съдържат бактерии и кожни клетки, тъй като са били в пряк досег с изпотеното тяло на трениращия. Спомняте ли си последния път, когато сте прали шапката си? Точно така. Преди да бъдат продадени втора употреба шапките са изпрани и обезпаразитени само веднъж. Това е крайно недостатъчно. Не ги купувайте на старо, за да не подлагате кожата си на риск.        Подобно на бельото, банските попадат в категорията непрепоръчителни дрехи за купуване втора ръка. Обувките са един от най-големите развъдници на гъбички и бактерии. Дори след изпиране на висока температура в пералня тези микроорганизми не умират. Дерматолози препоръчват дори новите обувки да не се носят повече от 3 до 6 месеца, още повече ако се носят всеки ден. Какво остава за обувки на старо.", "date": "2018.06.01", "title": "5 неща, които не трябва да купувате втора употреба"}
{"url": "https://www.actualno.com/society/rusnacite-iskat-naj-mnogo-bylgarsko-grajdanstvo-news_677527.html", "text": "   Това каза министърът на правосъдието Цецка Цачева в отговор на въпрос на народния представител от ПГ на „БСП за България“ Тодор Байчев за профила на лицата, искащи българско гражданство.   5 от Афганистан и други единични бройки.\r\n„За този едногодишен период от образуваните 18 921 преписки, Съветът за гражданство с участие на представители на Външно министерство, МВР, ДАНС, Регионалното министерство в лицето на ГРАО са разгледали общо 16 313 преписки“, каза Цачева. Тя поясни, че 9 848 от тях са уважени и са приключили с предложение за издаване на указ от президента на Република България, който е делегирал тези права на вицепрезидента.      „Отказани са 895 заявления, разликата до числото 16 515 са такива преписки, за които се изискват допълнителни информации и документи“, допълни правосъдният министър, предаде Фокус.\r\nПо отношение на мотивите за желание на българско гражданство, Цачева заяви, че те са лични.     . Това не е изненада“, допълни министърът.", "date": "2018.06.01", "title": "Руснаците искат най-много българско гражданство"}
{"url": "https://www.actualno.com/society/iniciativata-olet-c-one-na-alecandpa-apabadjieva-s-vtoro-izdanie-news_677553.html", "text": "     В предстоящите летни месеци, Алекс и сдружението отново ще дадат шанс на децата със Синдром на Даун да посещават курс по хипотерапия, като този път в програмата ще бъдат включени и малчугани, страдащи от ДЦП. сподели Aлeĸcaндpa.   Xипoтepaпиятa изпoлзва ĸoня и нeгoвитe движeния ĸaтo cтимyл зa oтĸлючвaнe нa ĸoмбинaция oт ceнзopни, мoтopни и нeвpoлoгични peaĸции, ĸoитo cпoмaгaт зa лeчeниe нa шиpoĸ cпeĸтъp oт диaгнoзи. Тази година освен деца със Синдром на Даун, в инициативата ще се включат и деца, страдащи от Детска церебрална парализа.\r\nОсновен партньор на инициaтивaтa „Πoлeт c ĸoнe“ е единственият терапевт в България, който има международен сертификат за практикуване на хипотерапия – Beceлинa Фeлдмaн, финaлиcт в нaй-гoлямaтa coциaлнo oтгoвopнa инициaтивa нa NОVА – ΠPOMЯHATA 2014/15.    ", "date": "2018.06.01", "title": "Инициативата „Πoлeт c ĸoнe“ нa Aлeĸcaндpa Apaбaджиeвa с второ издание"}
{"url": "https://www.actualno.com/education/bezjichen-internet-do-godina-vyv-vsichki-uchilishta-obeshta-ministyr-vylchev-news_677564.html", "text": "   откри кръглата маса, посветена на развитието и навлизането на дигиталното образование в българското училище - \"Образоние 4.0\", която се проведе днес в София, съобщи репортер на .  Форумът очерта основните елементи на дигиталното обучение  и на пътна карта за дигитализация на образованието в България.    Днес имаме електронно четими учебници. Подпомагаме училищата и да имат електронни дневници и управление, ще въведем инструмента за самооценка на иституците. Въпреки дигитализацията учителите са и ще бъдат най-важният фактор, заяви министър Вълчев.   Той обясни, че с и подпомагането на електронните дневници, родителите придобиват по-голямо доверие в институциите. На въпрос дали дигитализацията ще помогне на сигурността в училищата, той отговори, че това се случва и към момента - има камери, дори такива с лицево разпознаване, свързани с електронните дневници.\r\nДигиталното образование е това, което подготвя децата за пазара на труда. Ние трябва да съчетаем предимствата на традиционните модели с иновациите, да свържем базовите умения с тези от 21-ви век. Разчитаме на иституции по Веберов модел от преди век да са все по-ефективни в съвременното все по-мрежово общество.       Традиционната образователна система е добра в създаването на базови умения. Всички институции днес изглеждаме неадекватни на този фон. Трябва да свържем дигиталното с човешкото, машините ще помагат на човека, но той ще бъде в центъра. Ще ни трябва още повече хуманитарното образование, допълни Вълчев.\r\nНовите системи трябва да поготвят хора с дигитална култура, които много по-често от нас ще сменят порофесиите си. Образователните системи са пред предизвикателството да променят своята същност.  В центъра на \"Образовани 4.0\" трябва да са иновациите, не толкова техниката. Тя ние е необходима да придобием тези умения, завърши изказването си министърът на образованието Красимир Вълчев.", "date": "2018.06.01", "title": "Безжичен интернет до година във всички училища, обеща министър Вълчев"}
{"url": "https://www.actualno.com/europe/es-osporva-reshenieto-na-sasht-za-mitata-v-sto-news_677567.html", "text": "  Европейският съюз оспорва решението  на САЩ да въведат мита върху металите, внасяни от страните от съюза в  рамките на Световната търговска организация. Това заяви в Брюксел  еврокомисарят по търговията Сесилия Малстрьом. „ЕС от днес оспорва митата на САЩ в рамките на СТО“, каза тя. Според Малстрьом решението на  САЩ съществено ще навреди на европейската металургична индустрия.  „Мотивите свързани с вътрешната сигурност, които използват САЩ, са чист  протекционизъм. ЕС не може да бъде заплаха за сигурността на САЩ“,  отбеляза тя. Еврокомисарят подчерта, че  решението на САЩ ще отслаби трансатлантическото сътрудничество. „Това  решение ще отслаби трансатлантическите отношения и световния пазар“,  отбеляза тя, добавяйки, че заради американските мита Брюксел и Вашингтон  няма да си сътрудничат, по-конкретно, в енергетиката. Нещо повече,  Малстрьом заяви, че ЕС повече не вижда възможност за продължаване на  преговорите със САЩ за свободната търговия. „Ние повече не възнамеряваме  да влизаме в преговори“, каза тя, цитирана от БГНЕС. Еврокомисарят призова всички  страни, които са пострадали от американските мита да последват примера  на ЕС и да оспорят това решение в СТО. „Призовавам всички държави, които  са пострадали от американските мита, да вземат мерки в СТО“, заяви  Малстрьом. Американският министър на  търговията Уилбур Рос заяви, че американската администрация въвежда от 1  юни мита за вноса на стомана и алуминий от ЕС, Канада и Мексико в  размер 25% за стоманата и 10% за алуминия. Той припомни, че САЩ са  обявили своето намерение за това още на 23 март.  ", "date": "2018.06.01", "title": "ЕС оспорва решението на САЩ за митата в СТО"}
{"url": "https://www.actualno.com/vidin/sportni-projavi-vyv-vidin-za-1-uni-news_677555.html", "text": "  За трета поредна година Лайънс клуб, съвместно с Община Видин организират спортен празник по случай 1 юни -Международен ден на детето. Той се проведе в Крайдунавския парк, под мотото „Спортът за едно по-здраво поколение“. Инициативите - маратон, шах и стрийтбол, започнаха рано тази сутрин.  Участниците бяха приветствани от кмета Огнян Ценков, от президента на Лайънс клуб Видин Георги Войчев и от Ирена Водова, старши експерт в Регионално управление на образованието. „За мен е истинско удоволствие, че днес са се събрали толкова много желаещи да се включат в Лайънс маратона, който ще постави началото на спортните прояви. Това е доказателство, че спортът обединява, учи на воля и дисциплина, възпитава уважение към съперника и играта. Нека всички, които днес ще стартират в маратона, да пробягат успешно цялото трасе, да победи най-добрият и най-подготвеният.Пожелавам на всички да се представите достойно в надпреварата. На добър час!” – пожела на участниците Ценков и даде старт на маратона. В него се включиха 54 ученици. Пръв пресече финала 17-годишният Любослав Еленков от ГПЧЕ ”Йордан Радичков”.   Голям беше интересът и към другите две прояви. В стрийтбола взеха участие над 150 деца, а в шаха - 52. Наградите - купи и медали, са осигурени от Лайънс клуб Видин. Организаторите бяха подготвили и томбола за всички, участвали в състезанията. Голямата награда от нея е велосипед.   ", "date": "2018.06.01", "title": "Спортни прояви във Видин за 1 юни "}
{"url": "https://www.actualno.com/balkani/mvnr-vodata-v-bosilegrad-i-s-rajchilovci-e-himicheski-zarazena-news_677484.html", "text": "  Министерството на външните работи предупреждава пътуващите за района на Босилеград и с. Райчиловци български граждани, че водата в обществените чешми и водопровода на двете населени места в Сърбия, е бактериологично и химически заразена и не е годна за пиене, като може да се използва само за технически нужди.  Съобщението е на Института за обществено здраве в гр. Враня и е било получено в Генералното консулство на Република България в Ниш, съобщиха още от МВнР.   Направена е проверка на водата и в другите населени места около Босилеград, но засега замърсяване не е открито.   Очаква се комуналното предприятие „Услуга“ в Босилеград да реши проблема със замърсените източници в срок от 8 дни.", "date": "2018.06.01", "title": "МВнР: Водата в Босилеград и с. Райчиловци е химически заразена"}
{"url": "https://www.actualno.com/education/digitalnoto-obrazovanie-vryshta-interesa-na-decata-v-uchilishte-news_677552.html", "text": "   Форумът, организиран от \"24 часа\" и VIVACOM очерта основните елементи на дигиталното обучение  и на пътна карта за дигитализация на образованието в България.  Бизнесът и образованието не се конкурират, те си партнират. Ние от VIVACOM винаги сме виждали своята роля в този процес. За нас образованието е кауза. То не е акт, който се случва днес, в конкретен ден, това е кауза, по която работим години наред. Имаме много инициативи, които са свързани, както с подрастващите и студентите, така и със стартиращи компании. Това заяви на форума , главен технически директор  и член на УС на VIVACOM.\r\nТоя обясни, че проблемът с липсата на кадри в образованието го има и в бизнеса: \"Начинът, по който да се справим с него е заедно в партньорство. Много добър пример е една инициатива, която имаме – . Те правят връзката между университета и бизнеса. Имаме и инициативи с различни гимназии, пример в това отношение е професионална гимназия по аудио-, видео- и телекомуникация \"А. С. Попов\". Създали сме цифрови платформи, които са в партньорство с различни организации\".   Златков разказа и за друга полезна инициатива на компанията - , която стартира официално в края на 2014 г. Задачите в нея са специално разработени в партньорство с Института по математика и информатика – БАН и Съюза на математиците в България. Днес безплатната платформа разширява знанията на 3 500 активни ползватели. VIVA Cognita предлага иновативни методи за преподаване на математика и помага на учениците да разберат сложната наука по пътя на експериментирането и откривателството. За целта има повече от 700 интерактивни задачи, които младежите могат да решават с помощта на приложението \"Математика с компютър\".     Всичко това се прави във партньорство. Когато си партнираме, преодоляваме лесно моментните трудности. Образованието е инвестиция в бъдещето и ние като една телеком компания, при която промени се случват всеки ден, сме доста адаптивни. Неслучайно резултатите на България не само в IT-сектора, но и в телекомуникация сектор са едни от водещите в Европа, а и в света. Благодарение на нашия опит сме готови да си партнираме с различни институции, така че да подпомогнем нашето общество и най-вече децата, защото те са нашето бъдеще, допълни техническият директор на Vivacom.\r\nФорумът се проведе в три различни панела, представящи конкретни успешни практики от българското училище, образователната система и бизнес инициативи, които подпомагат навлизането на новите технологии в класната стая. . Платформата на телекома включва ползването на облачни услуги при защитена интернет среда, в която се дава достъп на учениците само до определено съдържание, необходимо за учебния процес. \"Виждаме, че децата ни вече са много активни в интернет, използват технологиите постоянно и смятаме, че е правилно техните дигитални умения да бъдат използвани в учебния процес\", сподели по този повод Мирослав Петров, главен директор \"Продажби\" и член на УС на VIVACOM.     Това заяви еврокомисарят за цифровата икономика и за цифровото общество \"Най-сигурният начин да се постигнат резултати в посока дигитализация е мобилизацията на всички нива. Министър Вълчев е новатор, вижда се разликата, той е един от най-активно работещите министри на образованието в ЕС. Бихме искали да привлечем повече студенти не само в IT-сектора, а и в хуманитарните науки. Когато говорим за кибер грамотност, нека не пропускаме сигурността, мрежата може да бъде и опасно място, подчерта Габриел. , качественото върви ръка за ръка с използването на технологиите. Образованието се води от хора, но има нужда от добра среда и инвестиция в учителите. Най-важното е инвестицията в хората и най-вече в учителите да се случва едновремено с инвестицията в училищната среда, заяви от своя страна кметът на София  ", "date": "2018.06.01", "title": "Дигиталното образование връща интереса на децата в училище"}
{"url": "https://www.actualno.com/society/tri-dvojki-ot-obshtina-dupnica-poluchavat-sredstva-za-in-vitro-proceduri-news_677574.html", "text": "     Събраните пари трябваше да се дадат на семейства, избрани чрез томбола. Впоследствие обаче е решено средства да получат всички кандидатстващи.   От 2012 година Общината е отпуснала по 1500 лв. на над 40 семейства. Родените по-способа \"ин витро\" бебета са 26, сред които и близначета.   ", "date": "2018.06.01", "title": "Три двойки от община Дупница получават средства за \"ин витро\" процедури"}
{"url": "https://www.actualno.com/lovech/nu-hadji-gencho-v-teteven-izprati-svoite-chetvyrtoklasnici-s-pesni-i-tanci-news_677565.html", "text": "  На 31 май 2018 г. в салона на НЧ ,,Съгласие 1869“ гр. Тетевен се проведе крайгодишно тържество под наслов ,,Моят път започва с мъничка пътечка“ на НУ ,,Хаджи Генчо“. Г-жа Ирена Филипова – директор на училището и класните ръководители връчиха удостоверенията на своите възпитаници с чест и гордост от постигнатото. Децата направиха едно страхотно тържество, в което освен стихове, песни, танци и театър, ни представиха и колко добре са научили английския език.  На тържеството гости бяха г-н Борис Врабевски – зам.-кмет на Тетевен, г-жа Мария Стойчева – председател на ОбС Тетевен, учители, родители. Д-р Мадлена Бояджиева – кмет на Община Тетевен поднесе поздравителен адрес, с който изрази признателността към всичко, което екипът на НУ ,,Хаджи Генчо“ прави в полза на образованието на децата в Тетевен. Г-н Борис Врабевски каза: ,,Вие, родители сте свързващото звено между децата и учителите и без вас няма как да се скрепи връзката…Скъпи деца, пожелавам ви да бъдете здрави и да откривате далечни и широки хоризонти, изпълнени с много обич!“. След поднесените красиви букети с цветя от уважение и благодарност към учителския труд и търпение, г-жа Мария Стойчева в поздрава си каза: ,,Всъщност децата са цветята на училищния венец на началното училище!“.   Гости, бивши и настоящи учители, родители и деца се насладиха на прекрасното тържество, изпълнено с много търпение, обич, вяра и детски дух, творящ и чист!   ", "date": "2018.06.01", "title": "НУ \"Хаджи Генчо\" в Тетевен изпрати своите четвъртокласници с песни и танци"}
{"url": "https://www.actualno.com/crime/blysnaha-dete-na-peshehodna-pyteka-v-sofija-news_677577.html", "text": "  14-годишно момиче беше блъснато на пешеходна пътека на столичния булевард „Княз Ал. Дондуков“, съобщи bTV.  По първоначална информация алкохолната проба на шофьора е 0,68 промила. Водачът твърдял, че е пил една бира, преди да се качи в колата.   Един мерцедес я удари и я хвърли на три метра, след което се заби в друг мерцедес“, разказа очевидец.   Момичето е в „Пирогов“ само със счупен крайник.", "date": "2018.06.01", "title": "Блъснаха дете на пешеходна пътека в София"}
{"url": "https://www.actualno.com/europe/verojatno-rahoj-shte-si-trygne-ot-premierskija-post-s-glasovete-na-baskite-news_677464.html", "text": "  Подкрепата на Баската националистическа партия може да проправи пътя за отстраняването на Мариано Рахой от премиерския пост, отбелязва испанският национален ежедневник El Pais, цитиран от агенция \"Фокус\", като припомня, че вотът на недоверие срещу лидера на Народната партия ще бъде гласуван в парламента в петък, 1 юни.  Каталунската европейска демократическа партия (PDeCAT) също обеща да подкрепи предложението на Испанската социалистическа работническа партия за отстраняване на Рахой от длъжност. Ако не настъпят промени в последния момент, вотът на недоверие може да мине с 180 гласа „за“, с четири повече от необходимото абсолютно мнозинство (176 гласа „за“). .   Подобен сценарий ще означава първи успешен вот на недоверие в демократичната история на Испания. През юни миналата година 63-годишният Рахой оцеля след вот на недоверие, внесен за гласуване от партията „Подемос“.   В четвъртък опозиционният лидер Педро Санчес призова премиера да се оттегли от поста си, но той категорично отказа. „Защо трябва да подам оставка, ако засега имам доверието на парламента и доверието, което ми е дадено в избирателните урни? Вие сте този, който трябва да подаде оставка тук\", бе отговорът на испанския министър-председател. По-късно в четвъртък следобед, източници от двореца в Ла Монкьоа повториха уверенията, че премиерът няма да отстъпи.\r\nАко в петък вотът мине успешно, Рахой ще бъде заменен от лидера на социалистическата партия Педро Санчес. В един силно фрагментиран парламент, където Испанската социалистическа работническа партия има само 84 места, успехът на гласуването зависи от по-малките регионални партии, като Баската националистическа партия например. Нейните петима депутати ще гласуват срещу оставането на Рахой на поста.       ", "date": "2018.06.01", "title": "Вероятно Рахой ще си тръгне от премиерския пост с гласовете на баските"}
{"url": "https://www.actualno.com/society/treti-obvinjaem-za-prestypnata-shema-za-vzemane-na-podkupi-v-pytna-policija-blagoevgrad-news_677570.html", "text": "   Това съобщиха от пресцентъра на Апелативна прокуратура - София.  Към настоящия момент са разпитани свидетели, извършено претърсване и изземване, както и други доказателства, от които се установява съпричастността на обвиняемия към извършеното престъпление.   За времето през 2017 г. и 2018 г., в гр. Благоевград, при условията на продължавано престъпление, като помагач, обвиняемият Д. умишлено улеснил Д.С., в качеството му длъжностно лице, заемащо отговорно служебно положение – началник сектор „Пътна полиция“ при ОД на МВР гр. Благоевград, да приеме дар и облага - пари, вещи и услуги с имуществен характер. Той създал условия за намиране на лица, желаещи да регистрират и идентифицират пътни превозни средства, както в гр. Благоевград, така и в и пунктовете за регистрация на ППС в РУ – Петрич и РУ – Гоце Делчев.   В нарушение на утвърдените правила били предоставяни регистрационни номера за МПС и ремаркета, теглени от тях, с комбинация от цифри по желание. Н.Д. провеждал срещи и преговори, лично участвал в тях, както и уговарял размера на подкупа.\r\nСпрямо обвиняемия Н.Д. е взета мярка за неотклонение „парична гаранция“ в размер на шест хиляди лева. Тя е съобразена със здравословното му състояние.    ", "date": "2018.06.01", "title": "Трети обвиняем за престъпната схема за вземане на подкупи в \"Пътна полиция\" - Благоевград"}
{"url": "https://www.actualno.com/lovech/teteven-otpraznuva-denja-na-deteto-news_677568.html", "text": "  Малки и големи се забавляваха по случай 1-ви юни – Деня на детето на пл. ,,Сава Младенов“ в град Тетевен. Тържеството беше проведено с участието на детските градини и училищата от общината. Беше изложена и изложба от рисунки на младия талант Радостин Васков. Гости на празника бяха г-н Свилен Русинов – зам.-кмет на Тетевен и г-жа Мария Стойчева – председател на ОбС Тетевен. Г-н Русинов поздрави всички деца от името на д-р Мадлена Бояджиева – кмет на Тетевен и свое име като им пожела: ,,От сърце ви желая да не губите детското си очарование, своята искреност и нека винаги да има слънце във вашия живот!“. Заедно с г-жа Стойчева наградиха малкия художник Ради, след което г-н Русинов връчи грамоти и награди за детските градини, участвали в конкурса за рисунки ,,Мама, татко и аз“ и училищата, взели участие в конкурса за есе на тема ,,Детство мое!“.  Денят на детето се чества в много страни по света. Това е един от най-старите международни празници, който води началото си от Световната конференция за благосъстоянието на децата, състояла се в Женева през 1925 година.   Децата са нашият ориентир към бъдещето, защото несъмнено светът на възрастните жадува за чистотата и невинността на детската душа. В децата, всички ние, намираме не само утешение от носталгията по отминалите години на радост и безгрижие, но и надеждата, че доброто, което сме започнали, ще бъде продължено и умножавано от тях.   ", "date": "2018.06.01", "title": "Тетевен отпразнува Деня на детето"}
{"url": "https://www.actualno.com/society/predstavjat-originalnoto-tefterche-na-hristo-botev-news_677427.html", "text": "  На 1 юни в централното фоайе на Националната библиотека “Св. св. Кирил и Методий” (НБКМ) ще бъде изложен оригиналният личен бележник на Христо Ботев. През последната година от живота си той е записвал в него данни за литературната си дейност, имена на свои революционни съратници, там е и черновата на стихотворението “Обесването на Васил Левски”. Посетителите ще могат да видят отблизо светинята от 11:00 до 14:00 часа.  Паралелно с оригинала, гостите ще се запознаят и с , съвместно начинание на Националната библиотека и Регионалната библиотека “Христо Ботев” – Враца. Това е вторият безценен документ от фонда на НБКМ (след тефтерчето на Васил Левски), намерил подобаващото си съвременно издание в бутиков дигитален проект, съобщиха от Националната библиотека.   В навечерието на Деня на Ботев и загиналите за свободата на България, Националната библиотека ще представи и изложбата “Перо и знаме”, посветена на 170-ата годишнина от рождението на Христо Ботев. Откриването е в същия ден – 1 юни, от 11:00 часа в централното фоайе. Експозицията включва 8 витрини с книги, вестници и други материали, отразяващи различни страни от живота и дейността на поета революционер. Показани са издания на негови стихове от различни години, сред които и “Песни и стихотворения от Ботьова и Стамболова” (фототипно издание и оригинал от второто издание, 1880), архивно наследство като “Официални румъно-турски документи по минаването на Хр. Ботевата чета през Дунава”, както и портрети на Ботевите четници.   Специално изработени тематични табла – “Поет и публицист”, “Борец за свобода” и “По пътя към безсмъртието”, представят документални материали от фонда на Националната библиотека, свързани с живота на Ботев. На фокус са Прощалното писмо на поета, негова кореспонденция с революционни дейци и др.\r\nИзложбата е създадена от библиотечни експерти в отделите “Български исторически архив” и “Библиографско и информационно обслужване”.       ", "date": "2018.06.01", "title": "Представят оригиналното тефтерче на Христо Ботев "}
{"url": "https://www.actualno.com/balkani/dyrjavnijat-departament-podkrepja-reshavane-na-spora-za-imeto-na-makedonija-news_677459.html", "text": "  \"Надяваме се, че лидерите на Македония и Гърция ще намерят взаимно приемливо решение на проблема с името, което ще бъде в интерес на евроатлантическата интеграция, икономическия просперитет, мира и стабилността в региона\". Това става ясно от изявление на Държавния департамент на САЩ, цитирано от БГНЕС.  Външният министър Никола Димитров каза вчера, че името се нуждае от най-голяма отговорност от всички политически фактори в страната. \"За този изключително важен въпрос, който ни отнема и забавя бъдещето в продължение на много години, е необходимо лидерство. Ако намерим начин да затворим проблема за запазване на идентичността и достойнството, всички ние ще бъдем заедно от вярната страна на историята\", каза Димитров.   Премиерът Зоран Заев преди два дни пък заяви, че решението на десетилетния спор за името никога не е било по-близо, но се въздържат от коментар за това, кое име най-много е приемливо и за двете страни, след като предложението \"Република Илинденска Македония\" не е беше прието от Гърция.   \"Все още няма нищо съгласувано. Както съобщиха министрите Димитров и Кодзияс, бяха договорени принципите и началата на споразумението. Работи се върху юридически формалния аспект на самия договор, следва разговор между мен и министър-председателя Ципрас, вярвам че ще е тези дни. В този разговор очаквам да направим стъпка, която е много важна и затова следим всички спекулации в обществото\", каза Заев.\r\nПрезидентът Георге Иванов пък не приема име за обща употреба за разрешаване на спора за името с Гърция. \"Целият процес наподобява лично споразумение между премиера Заев и премиера Ципрас, което не е осигурило с национален консенсус в Република Македония. Моята позиция е, че не приемам решение на проблема с името за цялостна употреба, или „erga omnes“, каза македонският президент. Той подчерта, че сключването на международно споразумение трябва да бъде в съответствие с Конституцията на Република Македония, вместо да предвижда нейното изменение.       ", "date": "2018.06.01", "title": "Държавният департамент подкрепя решаване на спора за името на Македония"}
