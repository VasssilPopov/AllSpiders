{"url": "https://www.actualno.com/football/real-madrid-s-cenna-pobeda-nad-bajern-munhen-v-germanija-video-news_671619.html", "text": "  Подобно на миналогодишния първи 1/4-финал между Байерн Мюнхен и Реал Мадрид в Шампионска лига, така и сега в 1/2-финалната среща между двата европейски колоса \"белия балет\" се наложи с 2:1 на \"Алианц Арена\". Йошуа Кимих даде аванс на домакините през първата част, но Марсело и резервата Марко Асенсио донесоха победата за шампиона в последните две издания на турнира.  Играчите на Юп Хайнкес дейставаха разконцентриране в някои моменти от срещата и бяха наказани от \"кралския клуб\". Тази победа дава сериозно предимство на момчетата на Зинедин Зидан преди реванша следващата седмица на \"Сантяго Бернабеу\".   Всичко най-интересно за победата на Реал Мадрид над Байерн Мюнхен може да прочетете в .   ", "date": "2018.04.25", "title": "Реал Мадрид с ценна победа над Байерн Мюнхен в Германия (ВИДЕО)"}
{"url": "https://www.actualno.com/society/karajancheva-za-nedopusnatite-v-ns-majki-imame-pravilnik-za-oblekloto-trjabvashe-da-se-preoblekat-news_671598.html", "text": "   . Това заяви в студиото на „Лице в лице” председателят на институцията Цвета Караянчева.  „Разрешение за влизане на тези дами е имало, но те са били спрени, защото , заяви тя.   Според нея и ГЕРБ ще подкрепят Христов при евентуално гласуване на оставката му в пленарна зала. По думите й БСП са използвали ситуацията, „за да получат медийна изява, да се получи скандал”.   По повод искането на ДБГ зам.-председателят от „Атака” Явор Нотев да се оттегли заради визитата си в Крим, Караянчева посочи, че той не е бил в командировка от НС, а е пътувал с пари на партията си. „Единственото, за което съм уведомена, е, че те (Нотев и Волен Сидеров – б.р.) ще отсъстват от парламента. „Атака” са самостоятелна партия, ние следваме евроатлантическата позиция”, обясни председателят на НС.\r\nТя нападна президента Румен Радев, който е в тежък конфликт с ГЕРБ и особено със зам.-председателят Цветан Цветанов след последния КСНС, предаде бтв.       „Държавната институция в лицето на г-н Радев прекрачи една червена линия, която я има във всички демократични цивилизации. Трябва думите да се претеглят, защото не сме случайни хора”, заяви Караянчева и подчерта, че е недопустимо президентът да напада Цветанов („председателят на най-голямата парламентарна група, който е избран преди само една година на избори”).\r\nПо повод твърденията, че държавният глава работи по свой политически проект, тя подчерта, че „успешна партия се прави с ентусиазъм, вдъхновение, оптимизъм, надежда. Не се прави с жлъч, подхвърлени подмятания, със слушане на определена групичка хора, която му дава грешни съвети”.", "date": "2018.04.25", "title": "Караянчева за недопуснатите в НС майки: Имаме правилник за облеклото, трябваше да се преоблекат"}
{"url": "https://www.actualno.com/europe/makron-sasht-shte-se-zavyrnat-v-parijkoto-sporazumenie-za-klimata-news_671607.html", "text": "   По време на реч пред Конгреса той заяви, че климатичните промени са дългосрочен проблем, който няма да изчезне, пише The Hill.  „Сигурен съм, че един ден САЩ ще се върнат и ще се присъединят към Парижкото споразумение“, заяви той.\r\nПрезидентът на САЩ Доналд Тръмп обяви през юни 2017 г., че ще изтегли страната си от пакта, постигнат през 2015 г. във Франция.      Макрон говори в голяма степен за изменението на климата и околната среда в речта си. Но той реши да не критикува Тръмп или Съединените щати, а вместо това избра да подчертае неотложността на проблема, предаде Фокус.\r\n„С неурегулираните емисии на парникови газове, нарушаването на биологичното разнообразие и увеличаването на замърсяването на океаните, убиваме нашата планета“, отбеляза Макрон.    „Нека се изправим пред факта, че няма планета Б“, допълни той.", "date": "2018.04.25", "title": "Макрон: САЩ ще се завърнат в Парижкото споразумение за климата"}
{"url": "https://www.actualno.com/politics/sportnoto-ministerstvo-prizna-za-propuski-po-vreme-na-mladejkata-konferencija-news_671608.html", "text": "   Това се казва в обща позиция на Европейския младежки форум (ЕМФ) и Министерството на младежта и спорта на България (ММС) във връзка с Европейската младежка конференция, организирана в рамките на процеса на ЕС “Структурен диалог” и Българското председателство на Съвета на ЕС в периода 16 до 19 април 2018 г. в София, съобщиха от пресцентъра на Министерство на спорта.  \"Българското председателство на Съвета на ЕС постави като приоритет бъдещото на младите хора, като главната задача на Конференцията беше създаването на Европейски младежки цели и успешното им представяне. Единайсетте Европейски младежки цели съчетаха идеите и мненията на 49 389 млади хора на континента чрез консултации, дебати, дискусии и събития на тема \"Младежта в Европа: Какво следва?\" Това е крайният резултат от тази конференция, принос на младите хора от цяла Европа, и той не трябва да бъде пренебрегван заради скорошните събития. Работата по младежките цели ще продължи по време на Европейската младежка конференцията в Австрия, където участниците ще разработят план за изпълнението на младежките цели.   Бяха отчетени пропуски по време на конференцията и това хвърли сянка върху резултата от общата ни работа. Заедно ще продължим да работим за бъдещия процес на Структурния диалог, за да предотвратим подобни ситуации в бъдеще. След дълъг процес на консултации, на 16 май Европейската комисия ще представи новото предложение за Структурен диалог. Европейски Младежки Форум, техните организации членки и Министерство на младежта и спорта ще работят в партньорство, на база натрупания опит през годините, за да посрещнат нуждите и очакванията на повече млади хора в бъдеще.   Продължаваме да работим заедно, за да развием младежките въпроси в Европа\", се посочва в позицията.", "date": "2018.04.25", "title": "Спортното министерство призна за пропуски по време на младежката конференция"}
{"url": "https://www.actualno.com/vidin/kmetyt-na-vidin-podobrjavaneto-na-jiznenata-sreda-prodyljava-da-e-sred-prioritetite-ni-news_671610.html", "text": "  Подобряването на жизнената среда продължава да е сред приоритетите на общинското ръководство. Това подчерта по време на редовна пресконференция кметът на Община Видин Огнян Ценков.  Той каза, че дейностите във всички сфери имат за цел повишаване на качеството на жизнената среда. Фокусът е върху промяна облика на кварталите, междублоковите пространства, асфалтиране на улици във Видин и населените места на Общината. Изпълнението на Програмата за местни инициативи също дава много добри резултати.   „Въпросът, който трябва да решим, е за облагородяване на жизнената среда. Средствата, заложени в списъка за капиталови разходи за 2018 г. в размер на 1 милион и 79 хиляди лв. са крайно недостатъчни, но такива са изискванията във връзка с изпълнението на финансово-оздравителния план – само целевите средства от субсидиите“ – обясни Ценков.   Той допълни, че въпреки това, въз основа на подадените сигнали, жалби, подписки на граждани за необходимост от асфалтиране и на базата на наблюдения и разговори с хората, че в кварталите не е правен ремонт на междублоковите пространства 20-30 години, ще се изготвят количествено-стойностни сметки и ще се търси подкрепа от държавата за осъществяване на такива дейности. „Вярвам, че ще я получим. Не мога да кажа в момента в какви параметри ще бъде, но ние ще имаме подкрепа като субсидия, както получихме през 2016 г. и 2017 г. по 3 милиона лв. За да може наш фокус да бъдат жилищните квартали и населените места на територията на Община Видин, където улиците не са в добро състояние и не са ремонтирани от дълго време. Убеден съм, че и тази година ще бъдем подкрепени от правителството с отпускане на допълнителни средства - целева субсидия, извън заложените в бюджета, за да можем да откликнем на потребностите. Както досега правителството показа многократно заявения ангажимент за преодоляване на регионалните дисбаланси – едно от нещата е подобряване на жизнената среда, сигурен съм, че и тази година ще имаме благонамерен жест от негова страна“ – изрази надеждата си видинският кмет.\r\nВ началото на срещата с медиите кметът отбеляза хубавата новина от заседанието на Министерски съвет на 18 април във връзка с одобрената средносрочна бюджетна прогноза за 2019-2021 година. „В този документ са заложени средства за изграждане и доизграждане на значими инфраструктурни проекти на територията на страната, като в тези проекти е включено и изграждането на магистрален път Видин-София. Стойността на пътя е 1 милиард и 600 милиона лв.“ – каза Ценков.       Той обясни, че в момента се провеждат отчуждителни процедури за участъка Ботевград-Мездра, който е 33 км. Едновременно с това са стартирали и процедурите по закона за обществените поръчки за избор на изпълнител на строителните дейности и за строителен надзор на двата участъка: Ботевград-Мездра и Видин-Ружинци.\r\n„Трасето на участъка на територията на Област Видин е изцяло ново, което не се дублира с това на Е-79. Изведено е извън всички населени места, като е предвидено изграждането на 7 пътни възела, с които да се осигури достъп до всички населени места на територията на Област Видин“ – съобщи Огнян Ценков.\r\nТой допълни, че в тази връзка продължават редовните работни срещи с председателя на Агенция „Пътна инфраструктура“ инж. Дончо Атанасов. Предстоящата среща ще е в началото на месец май, заедно с представителите на местната власт и други институции. На нея ще бъде обсъдено изграждането на магистралния път, както и на останалите втори и трети клас пътища. В момента тече ремонт и рехабилитация на някои от тях. Ценков каза още, че ако няма обжалвания на процедурите и някои други пречки, до края на 2021 г. -началото на 2022 г. магистралният път Видин-София трябва да бъде изграден.       ", "date": "2018.04.25", "title": "Кметът на Видин: Подобряването на жизнената среда продължава да е сред приоритетите ни"}
{"url": "https://www.actualno.com/asia/sasht-othvyrljat-vyzmojnostta-da-iztegljat-silite-si-ot-ujna-koreja-news_671599.html", "text": "  Високопоставен представител на държавния департамент на САЩ заяви, че изтеглянето на силите на страната от Южна Корея не е в списъка с гаранциите за сигурността, които Вашингтон би предложил на Северна Корея, ако тя изостави ядрената си програма, коментира южнокорейският вестник „Чосун Илбо“.  Заместник-държавният секретар по Източна Азия и Тихоокеанския регион заяви, че въпреки това Вашингтон е готов да чуе предложенията на Пхенян.   Тя допълни, че позициите на САЩ остават същите и допълни, че съюзът и съвместните учения между страната ѝ и Южна Корея са отбранителни по своята природа, предаде Фокус.   На свой ред прессекретарят на Държавния департамент Сара Хъкаби Сандърс заяви, че САЩ няма да повярват „единствено на думите“ на Северна Корея, че готви ядрено разоръжаване, а ще продължат с натиска докато не видят практически резултати.", "date": "2018.04.25", "title": "САЩ отхвърлят възможността да изтеглят силите си от Южна Корея"}
{"url": "https://www.actualno.com/bgfootball/10-ot-levski-ne-pozvoliha-na-cska-dori-da-mechtae-za-final-news_671563.html", "text": "  Драмата между и  за  Купата на България приключи. \"Сините\" се класираха на финал в турнира,  след като стигнаха до 2:2 в реванша срещу \"червените\" и, макар и с 10  души, удържа аванса си от 2 гола в първия мач и с общ резултат 4:2 се  класира за финала, където ще се изправи срещу Славия. Още в  началото на мача Левски успя да направи аванса си 3  гола спрямо  съперника, след като точен беше Жорди Гомес. \"Сините\"  държаха напълно  контрола в срещата, но в 30' Хали Тиам с безобразен  шпагат в коляното  на Каранга получи директен червен картон ( ).   Това даде импулс в играта на \"червените\", които след грешка на вратаря   Митрев в 57' успяха да изравнят резултата - 1:1 и шанс за армейците.     Паулиньо  обаче излезе на голямата сцена минути по-късно, след като  навърза трима  защитници по лявото крило, тръгна към наказателното поле и  с марков пас  успя да изведе Буш, който реализира за 2:1 в полза на  \"сините\".   При  решен мач в 83' Митрев допусна още по-сериозна грешка, след като  при  лек удар не успя да улови топката, а вместо това я подари на  Роланд  Алберг, който се разписа на празна врата. Това обаче само  фиксира  крайния резултат в мача - 2:2 и общ резултат 4:2 в двата мача.\r\n\"Сините\"  ще се изправят срещу Славия във финала за Купата на  България и имат  шанс да спечелят рекордна 26-а титла в надпреварата.        ", "date": "2018.04.25", "title": "10 от Левски не позволиха на ЦСКА дори да мечтае за финал"}
{"url": "https://www.actualno.com/society/maltretiranite-jeni-u-nas-tyrsjat-pomosht-ot-instituciite-predi-da-bydat-ubiti-no-bez-rezultat-news_671609.html", "text": "  Застой и дори влошаване при защитата на правата на човека в България. Това се казва в годишния доклад на Българския хелзинкски комитет. През 2017-та има постановени 29 осъдителни присъди за В почти преди фаталния край.  Още по-стряскащо е, че .    „Българската държава не упражнява адекватен контрол върху тези насилия. Тя няма и институции, например Истанбулската конвенция, която да защитава жените по адекватен начин и закона за защита от домашното насилие също има сериозен проблем с неговото прилагане”, каза председателят на БХК Красимир Кънев, цитиран от Нова тв.   „За съжаление жертвите на убийства нямат своя глас. Дори по делата, много по-често четем версиите на извършителя и въпреки това по разкази на близки се споделя за система от насилие, която не е била прекъсната нито чрез интервенция на власите, нито самите жертви са успели ефективно да се защитят”, заяви Диляна Ангелова, също от БХК.", "date": "2018.04.25", "title": "Малтретираните жени у нас търсят помощ от институциите преди да бъдат убити, но без резултат"}
{"url": "https://www.actualno.com/balkani/zaev-priznavame-bylgarskija-djal-na-makedonija-news_671624.html", "text": "  Ние делът на тази историческа  Македония, която е в България, го признаваме като български дял и тук  няма никакви дилеми. Това заяви македонският премиер  Зоран Заев. \"Ако погледнем исторически  къде е била тази историческа Македония, има един дял в България. Има  един дял в Гърция! Ние сме само една част. И това е факт – ние сме  горния дял, северния, Вардарския дял\", каза той. Македонският премиер подчерта,  че е много важно у дома да не бъдем обезличени. \"Да не бъдем  обезчестени. Когато влязохте в тази сграда, отвън пишеше \"Правителство  на република Македония\". Да не се налага това да го променяме\", добави  Заев, цитиран от бтв. На въпроса дали е говорил с  някой от българските си колеги във връзка с евентуално ново име на  страната, той заяви: \"Не. Мисля, че въпреки че имаше някои публични  изказвания, накрая стана ясно, че по същество това и не е важно. Ние  делът на тази историческа Македония, която е в България, го признаваме  като български дял и тук няма никакви дилеми. Ние го наричаме този  Пиринския дял, защото Пирин е най-голямата планина, но там живеят  граждани на България, някои от които се чувстват македонци и това е  тяхно право. И нямаме никакъв такъв проблем\". „Ако не успеем, няма да имаме  вероятно бъдеще в ЕС, в НАТО. Тогава ще трябва Европа да я доведем в  Скопие, в Македония – не виждам друг вариант! В най-краен случай, ако не  се намери решение, въпросът ще остане отворен и ще продължим след три  месеца, след шест месеца пак да търсим отговор”, посочи още Заев.  ", "date": "2018.04.25", "title": "Заев: Признаваме българския дял на Македония"}
{"url": "https://www.actualno.com/business/bylgarija-vliza-v-chakalnjata-na-evrozonata-do-meseci-news_671622.html", "text": "  Приемането на България в чакалнята  на еврозоната е въпрос на месеци. Това каза заместник-председателят на Европейската комисия Валдис Домбровскис. Според него решението за  приемането ще бъде взето от Европейската централна банка и от страните,  които са част от Валутно-обменния механизъм или т.нар. чакалня на  еврозоната. \"Една от сферите, която трябва  да бъде оценявана, е дали българските банки са устойчиви на шок\", заяви той.  \"Вече  знаем, че българското правителство вече оповести политическото решение  за желание за членство в еврозоната и намерение да кандидатства за  чакалнята. . Ние от Европейската комисия искаме активно да участваме и да  подкрепяме този процес. В момента работим върху точните дати, но \", каза  Домбровскис, цитиран от БНТ.   ", "date": "2018.04.25", "title": "България влиза в чакалнята на еврозоната до месеци"}
{"url": "https://www.actualno.com/balkani/slovenija-50-000-migranti-zaplashvat-balkanite-news_671602.html", "text": "  Около 50 000 мигранти чакат на  Балканите, което изисква действия за координиране на борбата с  незаконната миграция в страните, в които те се намират в момента или се  очаква да преминат. Прогнозите са, че целият  регион, включително и Гърция, има потенциал за миграция от около 50 000  души, заяви държавният секретар в словенското министерство на вътрешните  работи Боштян Шефиц. Той направи това изказване  пред словенската телевизия след посещението си Загреб, Белград и Тирана,  където през последните два дни е разговарял с колегите си за ситуацията  с мигрантите. Шефиц добави, че е обсъдил с тях общи действия и какво  може да се случи в бъдеще, предаде БГНЕС. „За разлика от ситуацията по  време на голямата миграционната криза преди три години, сега 85 процента  от мигрантите търсят убежище в Словения, което е голямо натоварване.  Друга промяна, която се наблюдава в момента е, че повечето мигранти  идват от Северна Африка, а не от Близкия изток“, каза той.  ", "date": "2018.04.25", "title": "Словения: 50 000 мигранти заплашват Балканите "}
{"url": "https://www.actualno.com/balkani/nimic-makedonija-i-gyrcija-sa-poeli-angajiment-da-reshat-spora-za-imeto-news_671631.html", "text": "  Република Македония и Гърция са  поели ангажимент за намиране на решение на спора за името и преговорният  процес ще продължи през следващите седмици. Това заяви международният  посредник Матю Нимиц. \"Обсъдихме наболелите въпроси  между страните, включително и въпроса за името\", каза Матю Нимиц след  разговорите между Никос Кодзияс и македонския му колега Никола Димитров. Той обяви, че по време на  днешния кръг от преговори във Виена министрите на външните работи Никола  Димитров и Никос Кодзияс са имали интензивен диалог и са демонстрирали  взаимно уважение. \"Това беше интензивна  дискусия, много сърдечна и двете страни са много отдадени на  постигането на решение. Процесът ще продължи през следващите седмици\",  съобщи бившият американски дипломат. Самите външни министри не дадоха изявления след приключването на разговорите. По-рано днес македонският  премиер Зоран Заев заяви, че очаква стъпка напред от срещата във Виена  между двамата министри на външните работи. В отговор на журналистически  въпрос той каза, че вярва в двамата министри на външните работи и че той  самият е оптимист. \"Има напредък, който ни дава  повод да направим стъпка напред и на днешната среща във Виена.  Европейските отношения, чрез диалог да се намира решение, ни изпращат  сигнал за добро бъдеще\", подчерта Заев. Правителството на Македония се надява да разреши спора тази година, предаде БГНЕС. Дългогодишният спор за името  между Скопие и Атина датира от 1991 г., когато Македония обяви  независимост след рухването на комунистическа Югославия. Атина се  противопоставя на името, защото има своя собствена северна провинция,  наречена Македония, и се опасява, че това може да предизвика проблеми. Преговорите постигнаха  напредък, след като през февруари Македония се съгласи да промени името  на столичното летище \"Александър Велики\" в „Международното летище на  Скопие“, в знак на добра воля към Гърция. Магистралата, свързваща  Македония с Гърция, също се преименува на \"Магистрала на приятелството\".  Възможни са няколко нови имена, като най-често се споменава Горна  Македония.  ", "date": "2018.04.25", "title": "Нимиц: Македония и Гърция са поели ангажимент да решат спора за името"}
{"url": "https://www.actualno.com/society/simeonov-za-pusheneto-zakonyt-v-bylgarija-ne-se-spazva-tova-e-licemerie-news_671612.html", "text": "   Това коментира пред БНТ вицепремиерът Валери Симеонов.  \"Засилили сме санкциите, но когато един закон е лишен от основа и причинно-следствена зависимост и основателност - той не се спазва\", допълни той.   \"Аз съм непушач и НФСБ сме предложили един закон, в който непушачите да имат възможността да бъдат в помещение, където не се пуши, да им мирише на цигари\", подчерта той. \"Сега навсякъде е царството на тютюнопушенето\", коментира Симеонов.   Той обясни, че не познава човек, който да е затворил заведението си, защото е трябвало да забрани пушенето, но познава хора, които се \"движат на ръба на фалита\" точно заради това - че спазват закона, а \"техните съседи\" не го спазват. По думите му в това отношение София е пословичен пример.\r\n\"На много места в София се пуши, в много скъпи заведения има обособени зали за пушачи. Баламите спазват закона, търпят загуби заради това, а тези, които не го спазват, имат покровители от местните общински контролни органи или пък РЗИ-та, които са установили трайни топли финансови взаимоотношения - тях не ги закачат\", добави той.    ", "date": "2018.04.25", "title": "Симеонов за пушенето: Законът в България не се спазва, това е лицемерие"}
{"url": "https://www.actualno.com/healthy/jena-pochina-v-bolnica-ne-uspjala-da-doplati-za-lechenieto-si-news_671596.html", "text": "   Според новите цени на медицинските изделия, въведени от настоящото ръководство на Здравното министерство, Здравата каса заплаща 2600 лева за животоспасяваща аортна клапа.  Цената на изделието обаче е между 15 000 и 20 000 лева. Тъй като жената не е имала възможност да доплати разликата,    Жената постъпила преди четири дни в кардиологична клиника с тежка сърдечна недостатъчност, със задух и отоци по ръцете и краката. Състоянието ѝ не позволявало да бъде оперирана, затова следвало да се постави клапа по неоперативен път. Необходимите за целта клапи обаче се покриват в много малка степен от Здравната каса, обясни пред Дарик председателят на Центъра за защита на правата в здравеопазването д-р Стойчо Кацаров.   „Това са клапи, които се поставят с катетър, без операция. Те са животоспасяващи за хора като тази жена, която е на възраст, с редица придружаващи заболявания. Тя няма как да издържи сърдечната операция. Но за тези изделия, които се поставят без операция, Здравната каса заплаща 2600 лева, а те струват между 15 000 и 20 000 лева. От болницата са отложили поставянето им, докато се намери някакво решение. Жената обаче не е могла да чака”, обясни Кацаров.\r\nПреди месец е имало предложение подобен тип изделия, от които имат нужда не повече от 50 души у нас годишно, да се заплащат напълно от Здравната каса.       „Не да се осигури за всички, макар че всеки нуждаещ би предпочел да му се постави клапа по неоперативен път. Предложението бе да се осигури за хората, за които този тип интервенция е животоспасяваща и сърдечната операция не е алтернатива. За съжаление обаче то не беше прието”, допълни Кацаров.\r\nСпоред специалисти заради решението Касата да не заплаща въпросните изделия изцяло, до края на годината няколко десетки пациенти ще починат.", "date": "2018.04.25", "title": "Жена почина в болница, не успяла да доплати за лечението си "}
{"url": "https://www.actualno.com/society/vseki-treti-bylgarin-jivee-v-bednost-news_671483.html", "text": "   , показват данни от анализ на Евростат за делът на хората в тежки материални лишения в ЕС през 2017 г.  Средният показател за ЕС на хора, живеещи в тежки материални лишения, е 6,7 на сто. Отнесени към населението на страната цифрите показват, че през 2010 г. в материални лишения са живели около 3,5 милиона българи, докато през 2017 г. техният брой е бил около 2,1 милиона или намаление от 1,4 млн. души на лицата у нас, които са имали сериозни материални лишения.    .   „Ако пресметнем цялото население на Земята, ние със сигурност сме в златния милиард – на единия милиард, който живее най-добре от всички. Това бихме могли да го отнесем и за средния индиец, тъй като Индия е най-бързо развиващата се икономика”, коментира финансистът Емил Хърсев, цитиран от Нова телевизия.\r\nСпоред актуални данни на НСИ най-висок дял на хората у нас, които живеят в сериозен риск от бедност или материални лишения, е най-голям сред българите на възраст 65 + години - около 46 на сто от сънародниците ни в тази възрастова категория или близо над 670 хиляди души.       Най-ниски нива на материални лишения са регистрирани в следните страни членки: Швеция /0,8 на сто/, Люксембург /1,6 на сто/, Финландия /2 на сто/ и Холандия /2,6 на сто/, показват данните на европейската статистика.\r\nВ другия край на скалата, страните от ЕС, в които се регистрира най-висок процент на хора в материални лишения, са: България - 30 на сто, Гърция - 21 на сто, Румъния - 19, 4 на сто и Унгария - 14, 5 на сто.", "date": "2018.04.25", "title": "Всеки трети българин живее в бедност"}
{"url": "https://www.actualno.com/curious/3-te-zodii-s-naj-silna-intuicija-news_671545.html", "text": "  Интуицията е способността да вземем правилното решение според това, което предусещаме, т.е. да послушаме вътрешния си глас, който ни казва какво трябва да направим.  При някои хора тя е особено добре изразена, а ако вземем предвид хороскопа, тогава тези 3 зодии убедително са най-интуитивни.       Скорпионите изпитват и чувстват всичко много интензивно и имат способността да разпознават кое е това, което следва.\r\nВъпреки това, те не винаги слушат вътрешния си глас. Искат тръпка и действие, готови са на риск.        При Стрелците интуицията e сравнително тиха, докато не се съгласува сама със себе си. Интуицията им зависи от вътрешното удовлетворение. Дори когато го постигнат, ще послушат гласа, който им казва какво е правилно.        Рибите са третата най-интуитивна зодия. Често мечтаят за неща, които по-късно се изпълняват. И на тях им е важен вътрешният мир, защото решенията им за живота се основават на мотото „аз чувствам, че трябва …“   ", "date": "2018.04.25", "title": "3-те зодии с най-силна интуиция"}
{"url": "https://www.actualno.com/interest/prenosimo-ustrojstvo-shte-testva-za-morbili-i-rubeola-news_671632.html", "text": "  Евтино, преносимо устройство може да  предупреждава за уязвимостта на даден човек от инфекциозни заболявания  като морбили, които всяка година убиват десетки хиляди души, главно в  развиващите се страни. За установяване на наличие на  антитела срещу морбили и рубеола устройството, наречено Кутията за  морбили и рубеола  (MR Box), използва проба кръв от пръста на пациента и  дава резултат само за 35 минути. Морбили убива около 134 000 деца годишно, а поради рубеолата около 100 000 деца се раждат с вродени увреждания като глухота. Изследователите тестваха новия  апарат в бежанския лагер Какума в северозападна Кения, където взеха  проби от 144 деца и болногледачи. \"Системата има добра  способност да определи дали едно лице е изложено на риск от инфекция с  морбили и рубеола\", заяви пред журналисти в конферентен разговор Ейми  Съмърс, епидемиолог в Американските центрове за контрол и превенция на  заболяванията. \"Това се прави чрез откриване дали човек има антитела  срещу морбили или рубеола в тялото си, или от предшестваща инфекция на  морбили и рубеола, или от ваксиниране\". Точността на тестера   \"отговаря на международните лабораторни стандартни референтни тестове на  Кенийския медицински изследователски институт при 86 процента от  морбилните проби и 91 процента от пробите на рубеола\", казва съавторът  на изследването Дариус Рак, следдипломен изследовател в университета в  Торонто, предаде БГНЕС. Цената на микрофлуидния патрон  е около 6 долара по време на полевото проучване през 2016 г., но  технологичният напредък оттогава е намалил стойността до около 1 долар  или по-малко, каза той. Резултатите от изследването бяха отразени в списание Science Translational Medicine.  ", "date": "2018.04.25", "title": "Преносимо устройство ще тества за морбили и рубеола "}
{"url": "https://www.actualno.com/analysis/prijatelstvoto-mejdu-trymp-i-makron-prikri-minimalnija-napredyk-na-frenskite-iskanija-news_671474.html", "text": "     Показността на привързаност кулминира във вторник по средата на тридневната визита на Еманюел Макрон в САЩ, когато американският президент прихвана ръката на френския лидер и го целуна по бузата, обявявайки пред световната преса, че .\r\nНо зад показа на топлина, Тръмп предостави съвсем малко отстъпки към политическата програма на своя гост, оставяйки него и Европа в състояние на несигурност по отношение на редица стратегически и търговски въпроси. Върху ядреното споразумение с Иран, което Тръмп заплаши да прекрати; върху бъдещето на сигурността в Сирия, където Тръмп заяви, че желае да изтегли бързо своите военнослужещи; върху заплахата от търговски мита, където временното изключение за Европейския съюз ще изтече следващия месец – Тръмп се премести незначително малко от началните си позиции. Това е въпреки изявлението на Макрон от вторник за сключването на „нова сделка“ с Иран, която да замени тази, заплашена с прекратяване от Тръмп.    „Направихме предложения, изложихме и аргументи“, заяви един от старшите съветници на френския президент при условието за анонимност, сумирайки повече от двучасова дискусия между двамата лидери. „Мисля, че имаха дискусия, която тръгна в правилната посока“, допълни той. Съветникът отказа да даде информация как е отговорил Тръмп на аргументите на Макрон за търговските мита, Иран или Сирия, единствено добавяйки, че Тръмп се е съгласил с нуждата от глобално решение относно намесата на Иран в редица регионални конфликти.        Спокойният тон контрастира с ентусиазма на Макрон по време на съвместната пресконференция с Тръмп.    Приветствайки „значимия напредък“ върху стратегическите въпроси, Макрон обяви „нова сделка“ с Иран, която би допълнила тази, която Тръмп обяви минути по-рано в коментар, който изглежда да изненада френския президент. Еманюел Макрон заяви, че Франция е представила нов проект за сделка, която би адресирала тревогите на САЩ по четири точки: развитието на балистични ракети, „клаузи за изтичане на срока“, които прикриват изтичането на някои санкции срещу Иран, проверката на иранската програма за ядрена и оръжейна програма и ролята ѝ в съседните държави, най-вече Сирия и Йемен.   Подобна „нова сделка“ не би заменила сегашната, а би я разширила. „Ние няма да прекратяваме вече сключена сделка, за да отидем наникъде. Вместо това ще разширим сегашната сделка с по-голяма“, заяви Макрон, допълвайки че все още не е видял „План Б“ за сделката с Иран от ерата \"Обама\". Тръмп прие предложенията и заяви, че е възприел идеята на френския лидер, че каквато и да е сделката, тя трябва да дава яснота за регионалната роля на Иран.\r\nНо Тръмп не даде яснота за това дали САЩ са се съгласили на новата сделка или ще запазят сегашната до крайния срок от 12 май. „Няма да казвам какво ще правя, дори вие вече да загатвате“, заяви Тръмп, обръщайки се към Макрон. Вместо това американският президент атакува сегашната сделка, която „никога не е трябвало да се сключва“, отправяйки обвинения към усилията на „предишните администрации“ да решат проблема с противопоставянето с Иран. Липсата на ангажираност остави отворена възможността Тръмп да извади САЩ от сегашната сделка на 12 май – сценарий, за който френските дипломати предупредиха, че може да застраши регионалната сигурност и да покани други сили, предимно Израел, да действат превантивно срещу Техеран.\r\nЗапитан дали други европейски държави са подкрепили предложението на Макрон, старшият съветник заяви, че френският президент е разговарял с лидерите на Великобритания и Германия преди визитата си в САЩ. „Ние направихме предложение, което ще ни позволи да не останем с празни ръце накрая“.   По въпроса за Сирия, където френският президент заяви, че е „убедил“ Тръмп да запази американските военнослужещи за по-дълъг период, лидерът на САЩ отново беше неангажиращ. Той заяви, че докато е искал да „ги извади от там“, все пак е признал, че премахването на всички военни активи би отворило прозорец за други държави, в частност Иран, да задълбочат влиянието си в Сирия, и че американските военнослужещи няма да си тръгнат „веднага“.   Друг значим въпрос във фокуса на визитата бяха търговските мита на Доналд Тръмп и временното изключение за Европейския съюз, което изтича през май месец. Докато двамата лидери подчертаха нуждата от „реципрочност“ в търговията, президентът на САЩ не пое ангажимент за удължаване на изключението или превръщането му в постоянно. По време на техните дискусии, един съветник заяви, че Макрон е натиснал по въпроса, че „ние не можем да си позволим търговска война между съюзници“ и че Франция би говорила само в един тон с Европа по търговските въпроси.\r\nНо по въпроса за търговията, представителите на Франция не получиха твърда ангажираност от Тръмп, че Европа ще бъде изключена от тарифите.", "date": "2018.04.25", "title": "Приятелството между Тръмп и Макрон прикри минималния напредък на френските искания"}
{"url": "https://www.actualno.com/sofia/novite-plochki-pred-ndk-cyfnaha-s-laletata-news_671550.html", "text": "  Спешен ремонт пред НДК. Отново поправят настилката пред Двореца, която беше ремонтирана само преди няколко месеца заради европредседателството.   . От фирмата изпълнител вече започнаха отстраняване на неизправностите, предаде bTV.   Целият ремонт на НДК е в гаранция през следващите 5 години и всеки дефект ще бъде премахнат за сметка на изпълнителя.   Потребители в социалната мрежа Faccebook коментират, че плочките са \"цъфнали\" заедно с лалетата, посадени около фонтана.", "date": "2018.04.25", "title": "Новите плочки пред НДК \"цъфнаха\" с лалетата"}
{"url": "https://www.actualno.com/society/slavi-za-doklada-na-reporteri-bez-granici-sramuvam-se-news_671556.html", "text": "  Слави Трифонов коментира във социалната мрежа Facebook на неправителствената организация \"Репортери без граници\", според който България пада с 2 пункта и от 109-о място по свобода на печата през 2017 г., вече е на 111-а позиция.  \"Днес излезе последният доклад на \"Pепортери без граници\", посветен на свободата на словото. И в него, България достойно се е сринала с две места надолу. И вече от 109-то сме на 111-то място. Затова гордо може да кажем, че България се нарежда на най-ниско място сред всички страни членки на Европейския съюз. Но не само това - вече сме и под всички останали страни от Западните Балкани. Македония, една държава пред разпад, е преди нас. Честито!\", пише Слави Трифонов.\r\n\"Нека видим кои други велики демокрации са преди нас. Самоа. Гана. Намибия. Нигер. Киргизстан. Мозамбик. Либия. Боливия… И си мисля: Кой го е срам от това? Ето, аз например, се срамувам. А пък имам честта да работя със свободни хора и от 25 години насам да изразявам свободно мнението си, независимо на каква цена. А кой друг се срамува? Този, който е подчинен? Този, който се съобразява? Този, който слуша? Този, който слугува…? Той срамува ли се?      Срамът е много полезно чувство. Той е морален стожер. Но аз не исках да чета морал. Нямам това право. Не се чувствам нито ментор, нито по-специален от другите хора в публичното пространство. Но се чувствам свободен. А цената на всяка една демокрация и целта на всяка една демокрация е точно тази – хората да се чувстват свободни.\r\nИ между другото знам къде са журналистите – те са на изхода на София и броят колите на софиянците, които напускат столицата по празниците. Големи празници – няма що\", завършва коментарът на телевизионния водещ.     ", "date": "2018.04.25", "title": "Слави за доклада на \"Репортери без граници\": Срамувам се"}
{"url": "https://www.actualno.com/crime/zadyrjanite-slujiteli-na-dai-blagoevgrad-zarabotvali-po-1200-evro-podkupi-dnevno-news_671552.html", "text": "     Това обявиха от ръководството на спецпрокуратурата, уточнявайки, че от около 30 души засега с обвинения са десетима автоконтрольори.   Схемата била проста – транспортни фирми са изнудвани да плащат , за да не им се за големи нарушения. Вместо това инспекторите отчитали дейност, като вписвали дребни нарушения, някои дори подправяли.   Екипите от по двама души се формирали на случаен принцип, а парите се разделяли в края на работния ден. Изнудваните транспортни фирми получавали известия, че ще бъдат проверени. В документацията трябвало да сложат парите за подкупа и да я върнат.\r\nГоляма част от фирмите са собственост на чужденци, а делата им се управлявали от благоевградски счетоводители. Именно те движели предаването на подкупите. Сред задържаните е и мъжът на прокурорка от Специализираното звено. Няма данни за покровителстване.       \"Факт е, че ние нямаме данни тя да е знаела какво прави той. Факт е, че не е изтекла информация и нещата са се случили, означава, че в тази прокуратура работят хора, които са правилните хора за това място\", разясни , ръководител на Специализираната прокуратура, цитиран от bTV.\r\nНачалникът на ГДБОП отбеляза, че са използвани СРС-та за разкриването на извършителите. Схемата е засечена през месец ноември, но не е ясно колко дълго е действала. Засегнати са повече от 30 фирми на територията на Благоевград.", "date": "2018.04.25", "title": "Задържаните служители на ДАИ-Благоевград заработвали по 1200 евро подкупи дневно"}
{"url": "https://www.actualno.com/bgfootball/nad-20-zadyrjani-predi-macha-levski-cska-news_671614.html", "text": "   , посочва NOVA. Този път вечното дерби   Още сутринта полицията предупреди, че няма да допусне организирано придвижването на запалянковци, както и събирането на големи групи фенове.   Истинските привърженици на „Левски” заявиха, че желаят резултат на терена, а не полиция и ранени хора.   „Трябва който е виновен, да си понася отговорността. Аз съм от Велико Търново, има фенове от Варна. Добре, че не ни наказаха по-сериозно. Три мача без публика, на какво прилича това. От 5 до 15 години за това момче”, заяви Станимир Дочев, фен на Левски.\r\nПо същия начин реагираха и в другия лагер, този на червените. Запитани дали е оправдано засиленото полицейско присъствие, те казаха, че е, а отговорността трябва да е индивидуална.       „Не може цял клуб да страда заради един”, заявиха фенове на ЦСКА.\r\nВечното дерби започна без емоционални шествия и с надежда за интересен мач.\r\nНа финала за Купата на България победителят от днешния важен мач ще срещне тима на „Славия”, който надделя вчера над „Ботев” (Пловдив).    ", "date": "2018.04.25", "title": "Над 20 задържани преди мача Левски - ЦСКА"}
{"url": "https://www.actualno.com/smolyan/ne-otkrivat-majkata-na-trite-mecheta-news_671564.html", "text": "  До днес поставените фото капани на мястото, където в събота бяха намерени три малки мечета, няма заснета мечка, съобщиха от Районната инспекция по околната среда и водите в Смолян. Няма и друга информация, която категорично да докаже, че майката на мечетата е в близост, това установиха експерти от РИОСВ при проведени наблюдения във връзка с издирването на майката на спасените в събота мечета в района на село Барутин, община Доспат.  Мечетата  бяха спасени след акцията на МОСВ, РИОСВ – Смолян и фондация „Четири лапи“ и бяха настанени в парка за танцуващи мечки „Белица“.   При ежедневния теренен обход са забелязани множество следи от мечки, като за едни от тях може да се предположи, че са на майката. Констатирани са близо  до мястото, където са намерени малките, и като размер отговарят на женски индивид. Открити са и други следи на мечка с две малки, както и на още два екземпляра, като по размера на следата може да се допусне, че са мъжки. Въпреки че фото капаните са поставяни на места в близост до следите, както и до мястото, където са намерени мечетата, от събота до сега няма заснета мечка.   Липсата на категорични доказателства – снимки от фото капани, показващи както индивида, така и периодите на активност и поведение и наличието на други мечки, включително на друга майка и мъжки, излагат на много висок риск дейностите по връщането в природата на малките мечета. Има реална опасност дори ако екземплярът с установените следи да е майката, тя да не припознае мечетата, поради факта, че те са пипани от хора. Друга опасност е при оставянето им те да бъдат открити първо от друго животно – друга мечка или вълк, казват от екоинспекцията.\r\nОткритите в събота мечета бяха приети в парка за танцуващи мечки край Белица, стопанисван от „Четири лапи“ и фондацията на Брижит Бардо, където за тях се полагат специализирани грижи.       По данни на специалистите в парка мечетата се хранят нормално и вече преодоляват стреса от струпването на много хора. Тъй като животните са успешно захранени с козе мляко и тяхната адаптация протича безпроблемно, мнението на специалистите е, че  връщането на мечетата в естествената им среда крие сериозни рискове за тяхното оцеляване.\r\nПреценено е, че дивите животни трябва да получат грижи в Център за диви животни в Гърция, което ще стане със съдействието на фондация „Четири лапи“. Там мечетата ще бъдат отгледани с минимално човешко въздействие, което ще спомогне за успешно сформиране на индивидуални жизнени рефлекси, позволяващи оцеляването им в естествена среда.", "date": "2018.04.25", "title": "Не откриват майката на трите мечета"}
{"url": "https://www.actualno.com/curious/tazi-snimka-ot-sofija-razplaka-cjala-bylgarija-news_671567.html", "text": "     Милият кадър получи вниманието на хиляди потребители на социалната мрежа Facebook, но житейската история, която стои зад него се оказа още по трогателна, тъжна и заслужаваща вниманието ни.   На кадъра, заснет в квартал на София, се вижда момче, седнало пред вратата на жилищен блок, а в прегръдките ѝ се е сгушило улично куче. Появата му в мрежата преди няколко дни пробуди умиление у много потребители, които коментираха, реагираха или препубликуваха снимката.    ", "date": "2018.04.25", "title": "Тази СНИМКА от София разплака цяла България"}
{"url": "https://www.actualno.com/help/7-godishnijat-martin-ima-nujda-ot-pomoshtta-ni-news_671560.html", "text": "  Още един малък жител на гр. Банско се нуждае от помощта на българското общество. Седемгодишният Мартин Даутев е роден с детска церебрална парализа, диагноза спастична квадрипареза. За подобряване на състоянието му, детето се нуждае от лечение в Турция, а средствата са непосилни за неговите родители.  Семейството е открило дарителска сметка за всички добри хора, които искат да откликнат на зова за помощ:   BG89FINV915010BGN0J1GW, Първа инвестиционна банка, на името на Йорданка Росенова Слаева.   В подкрепа на малкия Марти, на 29 април (неделя ), от 11.00 ч.,  на пл. „Никола Вапцаров” – гр. Банско, фолклорна група \"Бански старчета \", ще изнесат фолклорна програма от богатия си репертоар.", "date": "2018.04.25", "title": "7-годишният Мартин има нужда от помощта ни"}
{"url": "https://www.actualno.com/balkani/sydyt-v-odrin-othvyrli-i-tretoto-iskane-za-osvobojdavane-na-zadyrjanite-grycki-voennoslujeshti-news_671597.html", "text": "  Съдът в Одрин отхвърли и третото искане за освобождаване на двамата задържани гръцки военнослужещи, постъпило чрез техните адвокати Хакан Гьолчук и Селин Узул, предава електронното издание \"Iefimerida\", като се позовава на информация на телевизия \"Skai\".  Телевизията съобщава, че лейтенант Ангелос Митродитис и сержант Димитрис Куклакис ще продължат да бъдат държани в затвора, при това без да е финализиран обвинителният им акт и без да е насрочен съдебен процес.   На 5 март 2018 г. беше отхвърлено първото искане за освобождаване на военнослужещите, а престоят им в ареста беше удължен за втори път на 27 март 2018 г.   Според гръцките медии от предишното искане досега нищо не се е променило и като отказ за освобождаване се посочват доказателствата намерени във военнослужещите, както и липсата им на постоянен адрес на територията на Турция, предаде Фокус.\r\nДвамата гръцки военнослужещи бяха задържани на няколко десетки метра навътре в турската територия при лоши метеорологични условия на 1 март 2018 г.    ", "date": "2018.04.25", "title": "Съдът в Одрин отхвърли и третото искане за освобождаване на задържаните гръцки военнослужещи"}
{"url": "https://www.actualno.com/society/do-dva-meseca-zakonyt-za-sportnoto-huliganstvo-vliza-v-parlamenta-news_671604.html", "text": "  Над 1800 полицаи жандармеристи са ангажирани за мача „Левски” – ЦСКА тази вечер.  Това съобщи заместник-министърът на вътрешните работи Стефан Балабанов.  „Единствената ни цел е този футболен заряд, който го има вече седмица, да премине в една спокойна атмосфера и Дай Боже така да завърши мачът и хората спокойно да се приберат по домовете си”.\r\nИзключителните мерки за сигурност, които се вземат сега, не са плод на това, което се случи преди седмица, категоричен беше Балабанов.   \"България е подписала конвенция на 1 юли 2016 г. за борба с футболното и въобще със спортното хулиганство в лицето на министър Кралев. Оттогава до момента МВР заедно със специалистите от Българския футболен съюз, спортното министерство, с други органи и организации, подготвя един закон, който ще бъде за борба със спортното хулиганство въобще.\r\nВзели сме опита на Великобритания, Франция, Италия и други европейски страни, но не искаме да копираме точно това, което са записали те, обясни зам.-министърът.       Той каза, че искат да направят една цялостна концепция, която да работи в бъдеще и да има ефект съобразен с нашите условия, с особеностите на българите.\r\nДо два месеца законопроектът ще бъде внесен в парламента, обясни Стефан Балабанов, цитиран от бтв.\r\n„Предстоят активни разговори с наши специалисти. Инициаторите на закона са Националният фронт за спасение на България и някои други депутати. Надявам се до края на този парламентарен сезон, преди лятната ваканция, той да бъде внесен.    Най-радикалните мерки в него са всяка институция и организация да поеме своята отговорност , както е разписано в законите в другите западноевропейски страни.   На първо място – домакините на срещите, ръководителите на футболните клубове, футболният съюз, спортното министерство. МВР трябва да бъде подкрепящ орган, който ще стои на входа със  специални камери, които ще бъдат закупени, лицево ще се идентифицира всеки един футболен запалянко.\r\nАко той проявява агресия, ако той нарушава обществения ред, ние да имаме право именно полицията да приложи към него принудителни административни мерки, а пък той след това, ако иска, да съди нашите решения”, допълни Балабанов.\r\nПо думите му нещата не са толкова сложни и, ако това се случи, до две три години ще могат млади семейства и не само млади да водят децата си, внуците си и футболните срещи и другите спортни мероприятие да бъдат спектакъл.\r\nЗам.-министърът каза, че имат подкрепата на всички за този закон.", "date": "2018.04.25", "title": "До два месеца законът за спортното хулиганство влиза в парламента"}
{"url": "https://www.actualno.com/politics/spored-radev-cvetanov-i-gerb-vodjat-vojna-sreshtu-bylgarskata-dyrjavnost-news_671561.html", "text": "  За мен това съвсем не е махленски дебат, а това е режисирана кампания и тя не е първата. Има политици, които водят война с българската държавност. Това заяви президентът Румен Радев във връзка с е по повод геополитическата ориентация на България, предаде БГНЕС.  \"Вие виждате какви лъжи се тиражират в медиите, в стремежа си да дискредитират президентската институция, тези хора залагат на карта европейската принадлежност на България и то в разгара на Европейското председателство. Опитват се да приватизират европейската идея за лични политически цели\", добави още Радев. Президентът каза, че заради начина им на управление са допуснали корупцията, бедността и несправедливостта да се превърнат във визитна картичка на България. Той добави още, че те са допуснали страната ни да бъде изхвърлена от Европейската карта по отношение на свободата на медиите. „Виждате, че нашата корупция вече се вижда и отвъд океана. Чели сте доклада на държавния департамент на САЩ. И как очакваме да бъдем приети в Шенген и в еврозоната когато властта насажда убеждението, че тук няма консенсус относно нашата европейска принадлежност. Колкото повече се кълнат в евроатлантизма, толкова повече ни отдалечават от Европа”, коментира още Радев.   Mиналата седмица президента Радев и зам.председателят на ГЕРБ Цветан Цветанов се сблъскаха по въпроса за геополитическата ориентация на България. Тогава Цветанов , че поддържа проруски позиции, докато Радев му отвърна, че по принцип има проблем с .  \"С президента имаме принципни политически различия, но не и междуличностни противоречия\", заяви пък днес Цветанов. Попитан дали принципните различия ще продължат да ескалират между него и президента, той отговори: „Ще защитавам принципната си политическа позиция, която кореспондира с ЕНП и демократичната общност на България“. Цветанов поясни, че може да има нормален диалог с президента, стига да има единомислие.   ", "date": "2018.04.25", "title": "Според Радев Цветанов и ГЕРБ водят война срещу българската държавност"}
{"url": "https://www.actualno.com/sofia/do-mesec-sydyt-kazva-okonchatelno-za-cenata-na-bileta-za-gradskija-transport-v-sofija-news_671501.html", "text": "  След Върховният административен съд (ВАС) ще се произнесе окончателно по делото за цената на билета за градския транспорт в София. Днес (25 април) магистратите заседаваха и дадоха едноседмичен срок на страните по делото да представят становища, каза пред Веселин Кирев от гражданската инициатива за обществен и релсов транспорт. Кирев обясни, че гражданите са обжалвали и новата наредба на Столичния общински съвет (СОС) за градския транспорт, като са поискали да им бъдат предоставени материалите по преписката.  Припомняме, че делото за билетчето бе спечелено на първа инстанция от граждани и граждански организации, но бе обжалвано от Столична община, а преди две седмици бе приета нова наредба, с която общината се опита с процедурни хватки да заобиколи  гражданското недоволство.   С на Столичния общински съвет да има изцяло нова наредба за реда и условията за пътуване с обществения градски транспорт на територията на Столична община всъщност делото за по-скъпия билет за еднократно пътуване точно в софийския градски транспорт ( ) се провали. За това предупредиха от БСП още на 1 март тази година. С новата наредба става така, че .   Инициаторите на гражданското дело продължават да настояват за оставките на вносителите на решението - общинските съветници от ГЕРБ Екатерина Йорданова и Зафир Зарков. Заради делото за билета в София, но и поради множество сигнали на граждани, от неправителствената инициатива за обществен и релсов транспорт са подали официално искане по Закона за достъп до обществена информация, на което обаче не е отговорено.\r\nПо-рано Административният съд в София определи решението на Столичния общински съвет да увеличи цената на билета като незаконосъобразно и недостатъчно мотивирано.        ", "date": "2018.04.25", "title": "До месец съдът казва окончателно за цената на билета за градския транспорт в София"}
{"url": "https://www.actualno.com/society/bhk-2017-g-be-godina-na-zastoj-v-zashtitata-na-pravata-na-choveka-news_671507.html", "text": "  \"Като цяло 2017 г. бе година на застой в защитата на правата на човека и  на влошаване на ситуацията в няколко основни сфери. Властите и  публичната сфера в България останаха глухи към правата на човека, а  българското гражданско общество и особено това, представляващо уязвимите  групи от населението, не успя да предизвика тяхната загриженост. Тази  задача стои на дневен ред през 2018 г.\" Това каза Красимир Кънев,  председател на Български хелзински комитет (БХК), при представянето на Годишния доклад относно състоянието на правата на човека.  През 2017 г. за пръв път от началото на демократичния преход в държавното управление попаднаха формации, чието политическо поведение се свързва с отричане на основни принципи на политическата демокрация и правата на човека. Те влязоха в политиката чрез използване на реч на омраза и агресивно поведение спрямо определени уязвими групи в българското общество. Успоредно с това се влоши медийната среда с масовото разпространение на фалшиви новини, клевети и манипулации, което доведе до сериозно ограничаване и дискредитиране на гражданските организации, които се занимават с правата на човека. Това са част от изводите в доклада. Според БХК тези фактори са повлияли съществено върху посоката на държавната политика спрямо най-уязвимите групи в обществото ни – жени, хора с увреждания, ЛГБТИ, етнически и религиозни малцинства.\r\nЕто кои са основните проблеми, но и подобрения, заложени в Годишния доклад за 2017 г. от БХК.   България подписа Конвенцията на Съвета на Европа за предотвратяване и борба с насилието срещу жените и домашното насилие ( ) през 2016 г., но кампанията от клевети и манипулации по отношение на съдържанието на този международен договор, която се развихри в края на 2017 г., доведе до . Конвенцията гарантира най-високите стандарти за превенция и защита на насилие срещу жени и неприемането му представлява сериозен регрес в сферата на правата на жените.\r\nПрез 2017 г. положението в България с принудителните евикции на от единствените им жилища продължи да бъде сериозен проблем. То се влоши, отчасти заради расистки подстрекателства, имащи за източник или намиращи подкрепа сред крайните националисти, участващи в правителството. За шеста поредна година не се предприеха мерки по изпълнението на решението Йорданова и други срещу България на Европейския съд по правата на човека (ЕСПЧ), касаещo случаи на принудително разрушаване на домове на роми.     продължи със стремглави темпове и през 2017 г. Годината беше белязана най-вече от безпрецедентен политически натиск, атаки и заплахи към журналисти и медии. , които бяха разкрити в резултат от съвместната проверка на прокуратурата и БХК през 2010 – 2011 г. През декември 2017 г. Комитетът на ООН срещу изтезанията изиска от българското правителство да възобнови тези разследвания и да докладва резултата до края на 2018 г.\r\nДългоочакваната и през 2017 г., като готвеният Законопроект за отклоняване на непълнолетни от наказателно производство и налагане на възпитателни мерки не се внесе от новото правителство, въпреки че това беше заложено в управленската програма.     и остана в застой, особено на децата с увреждания до тригодишна възраст. Държавата остана далеч от очакваната прогноза до 2020 г. – с 30% да намалее броят на децата, ползващи формална грижа.   През 2017 г. в България продължи съществуващата от години тенденция да се допуска, одобрява и дори да се възхвалява говорене, което През октомври лидерът на ултранационалистическата партия НФСБ , понастоящем заместник министър-председател и председател на Националния съвет за сътрудничество по етническите и интеграционните въпроси, бе осъден заради антиромската си реч на омразата.\r\nСитуацията с религиозните свободи в България не отбеляза прогрес. “Обединените патриоти“, коалиционен партньор в правителството, внесоха в парламента проектозакон срещу „радикалния ислям“, който ако бъде приет, може да доведе до ограничаване на религиозните свободи на множество деноминации, включително и на мюсюлманите в България. През 2017 г. станахме свидетели на поредица от вандалски антисемитски прояви и нападения срещу мюсюлмански храмове.\r\nСитуацията на нулева интеграция на в България продължава вече четвърта поредна година. Също така търсещите закрила многократно са сигнализирали през годината за инциденти на словесна и физическа агресия, както и преки нападения и обири в близост до центровете, които остават неразследвани. България отбеляза рязък спад на броя на търсещите закрила, поради драконовски мерки по контрол, въведени от Турция на изходните ѝ граници. хората, за които най-належащи са защитата от насилие и тормоз, достъпът до образование за половото и репродуктивно здраве на техните общности и юридическото признаване на семействата на еднополови двойки. Тревожно е, че хомофобските и трансфобските инциденти остават почти напълно недокладвани, а Наказателнит кодекс все още не признава престъпленията от омраза на основата на сексуална ориентация и полова идентичност.    от служители на правоохранителните органи. Всеки четвърти анкетиран от БХК затворник съобщава, че е бил жертва на полицейско насилие по време на задържане, което по правило остава безнаказано. През 2017 г. не бяха предприети никакви мерки във връзка с препоръките в публичното изявление на Европейския комитет против изтезанията от 2015 г.   Изследователите на БХК не бяха допуснати до интернатите в страната, както и до психиатричните болници и домовете за медико-социални грижи за деца. В миналото мониторингът на БХК и на други независими организации установи системни нарушения в тези институции. Те бяха признавани само когато ставаха публични.\r\nВ края на годината от този в края на 2016 г. – 262 срещу 291. Но делата, по които наблюдението бе прекратено през годината, са в основната си част относително тривиални. Тези, засягащи сериозни структурни проблеми с правата на човека в България, продължиха да бъдат под усилено наблюдение. през 2017 г. Бяха приети законодателни промени, които таргетират основните проблеми на българските затвори свързани с пренаселеността и лошите материални условия и хигиена. Затворите продължиха важни ремонтни дейности и през годината бяха открити ремонтирани и нови корпуси към затворите във Варна, Сливен и Белене. Възможностите на лишените от свобода да оспорят пред съд действията на администрацията, които ги засягат, се разшириха.", "date": "2018.04.25", "title": "БХК: 2017 г. бе година на застой в защитата на правата на човека"}
{"url": "https://www.actualno.com/politics/radev-mediite-stanaha-pr-instrument-na-vlastta-news_671579.html", "text": "  „Без градивната сила на информацията не можем да говорим за прогрес. Но не трябва никога да забравяме, че информацията може да има и огромен разрушителен ефект и накъде ще насочим тази информация и как ще я използваме, зависи от нас“. Това заяви президентът Румен Радев, който бе гост на конференцията „20 години / Dir.bg: THE NEXT BULGARIAN WEB“.  Президентът се обърна към гостите на форума и ги призова да не забравят огромната обществена отговорност на медиите. „Нека не забравяме, че лъжата често е платежоспособна и даже звучи убедително. Но сметката накрая плащаме всички ние“, посочи Румен Радев, съобщи БГНЕС.   „Днес информацията е най-изобилната, но и често най-дефицитната стока. Тя ни залива отвсякъде и в същото време често изпитваме дефицит на навременна, достоверна и полезна информация. Аз лично считам, че тези противоречия ще се задълбочават в бъдеще“, посочи държавният глава.   По думите на президента качествените онлайн медии не са само бизнес, а кауза и призова за недопускане на превръщането на медиите в пропаганден рупор. „Журналистиката абдикира от мисията си да бъде \"постоянно работещ парламент\" - по определението на Йосиф Хербст, и се превръща в пиар инструмент на властта“, заяви още Румен Радев.", "date": "2018.04.25", "title": "Радев: Медиите станаха ПР инструмент на властта"}
{"url": "https://www.actualno.com/society/naj-vajnoto-za-denja-25-april-news_671590.html", "text": "     България зае 111-о място в годишния доклад на неправителствената организация \"Репортери без граници\", посветен на свободата на пресата по света за 2018 г. Преди нас вече е и Македония - на 109 място.    За мен това съвсем не е махленски дебат, а това е режисирана кампания и тя не е първата. Има политици, които водят война с българската държавност. Това заяви президентът Румен Радев във връзка с напрежението между институциите по повод геополитическата ориентация на България.     Задържаните преди ден от ГДБОП служители на ДАИ-Благоевград са организирали схема за изнудване на транспортни фирми, от която на ден са заработвали подкупи за общо около 1200 евро.     Депутатът от ДПС Делян Пеевски продава 50% от медийната си империя. Това става ясно от съобщение до медиите, с което се анонсира сделката. Приемането на България в чакалнята на еврозоната е въпрос на месеци. Това каза заместник-председателят на Европейската комисия Валдис Домбровскис. След един месец Върховният административен съд (ВАС) ще се произнесе окончателно по делото за цената на билета за градския транспорт в София. Днес (25 април) магистратите заседаваха и дадоха едноседмичен срок на страните по делото да представят становища, каза пред Actualno.com Веселин Кирев от гражданската инициатива за обществен и релсов транспорт    Нови обвинения се очакват по корупционната афера в столичния район \"Младост\". Това съобщава Националното радио, позовавайки се на свои източници. Според информацията адвокатите на кмета Десислава Иванчева, заместничката ѝ Биляна Петрова и бившият районен кмет Петко Дюлгеров са призовани днес в Националното следствие. \"Като цяло 2017 г. бе година на застой в защитата на правата на човека и на влошаване на ситуацията в няколко основни сфери. Властите и публичната сфера в България останаха глухи към правата на човека, а българското гражданско общество и особено това, представляващо уязвимите групи от населението, не успя да предизвика тяхната загриженост. Тази задача стои на дневен ред през 2018 г.\" Това каза Красимир Кънев, председател на Български хелзински комитет (БХК). Предсрочните избори в Турция заплашват да поставят Анкара пред сблъсък с някои части на Европа с големи турски малцинства, пише eлектронното издание на радио Voice of America, цитирано от агенция \"Фокус\". Считам, че колегите ми си свършиха работата и стоя зад тях. Какво означава премината граница – ако е това, че обвиняемата трябваше да присъства на обиска, то това е изискване на закона, заяви Сотир Цацаров. ", "date": "2018.04.25", "title": "Най-важното за деня, 25 април "}
{"url": "https://www.actualno.com/society/zyrnoproizvoditeli-njama-nikakvo-opazvane-na-zemedelskata-produkcija-news_671511.html", "text": "   , каза Николай Киров, председател на Съюза на зърнопроизводителите в Бургас.  По думите му    „Хората косят, където си искат. “, каза още Киров. По думите му няма и електропастири. Според него щетите обаче не са много големи. „Зависи от това колко животни ще влязат в нивите. Те ядат не само продукцията, но и утъпкват там, където е влажно, набиват почвата и направо унищожават посева“, каза Киров.   Той добави, че обикновено частна охрана имат по лозята и овощните градини и то, когато продукцията е готова за бране.\r\nЗърнопроизводителите нямат частна охрана, а сами обикалят нивите. Ако видят животно, сигнализират общините, които изпращат комисия, която налага съответните санкции. Не винаги обаче се установяват собствениците, предаде Фокус.       Киров каза още, че има ниви, за които се плаща наем на общините. При среща с кметове той е отправил предложение тези пари да се отделят за назначаването на полски пазач, но идеята не е възприета.", "date": "2018.04.25", "title": "Зърнопроизводители: Няма никакво опазване на земеделската продукция"}
{"url": "https://www.actualno.com/sofia/skoba-za-parkirane-za-malko-ne-dovede-do-boj-v-centyra-na-sofija-video-news_671519.html", "text": "  Темата \"паркиране\" специално в София отдавна е тема на много нерви и много горещи спорове - заради работата на звеното \"Паркиране и мобилност\" на Центъра за градска мобилност.  Стандартната глоба при поставянето на скоба в столицата е 30 лева. Често обаче изниква въпросът кой заслужава да му бъде поставена скоба, кой не заслужава и кой в крайна сметка бива \"закопчан\". Точно такъв въпрос е разискван много сериозно пред хотел \"Радисън\" - с обвинения и твърдения, че общинските служители слагат скоба на кола на обикновен човек, но не и на колата на техен колега - защото той отишъл \"само за малко\" да си вземе детето от детската градина. Вижте в следващото ВИДЕО:    ", "date": "2018.04.25", "title": "Скоба за паркиране за малко не доведе до бой в центъра на София (ВИДЕО)"}
{"url": "https://www.actualno.com/literature/10-te-naj-veliki-nachala-na-knigi-news_671526.html", "text": "1. Много години по-късно, пред взвода за разстрел, полковник Аурелиано Буендия щеше да си спомни онзи далечен подиробед, когато баща му го заведе да види леда. Тогава Макондо беше село с двайсет къщи от кал и тръстика, построени край брега на една река с бистри води, които се спускаха по корито от камъни, бели и огромни като предисторически яйца. Светът беше толкова скорошен, че много неща нямаха име, и за да ги споменат, трябваше да ги посочват с пръст. Габриел Гарсия Маркес, \"Сто години самота\" 2. Всички щастливи семейства си приличат, всяко нещастно семейство е нещастно посвоему. В къщата на Облонски всичко се обърка. Жената бе научила, че мъжът й има връзки с гувернантката французойка, която беше по-рано при тях, и заяви на мъжа си, че не може да живее в една къща с него. Лев Толстой, \"Ана Каренина\" 3. В началото на юли, в една небивало задушна привечер, един млад човек излезе от стаичката си, която наемаше от други наематели на улица С-на, и бавно, сякаш неуверено, се запъти към К-ин мост. Достоевски, \"Престъпление и наказание\" 4. Ако наистина ви се иска да чуете тази история, то сигурно ще поискате да разберете къде съм роден и как съм прекарал глупавото си детство, и с какво са се занимавали родителите ми, преди да ме създадат, и какво ли не още, с една дума — цялата тази плява от сорта на „Дейвид Копърфийлд“, но на мене не ми се ще да се ровя из нея. Просто ще ви разкажа тази смахната история, дето се случи с мене около Коледа и ме умори до смърт, та трябваше да дойда тук и да си гледам спокойствието. Селинджър, \"Спасителят в ръжта\" 5. Лолита, светлина за живота ми, огън за слабините ми. Мой грях, моя душа. Ло-ли-та: връхчето на езика прави три стъпки по небцето, на третата се блъсва в зъбите. Ло. Ли. Та. Сутрин тя беше Ло, просто Ло, на ръст метър и половина (без няколко пръста и по едно чорапче). Тя беше Лола по дълъг панталон. Тя беше Доли в училище. Тя беше Долорес върху пунктира на бланките. Но в моите прегръдки бе винаги: Лолита. Набоков, \"Лолита\" 6. Мама умряла днес. Или може би вчера, не знам. Получих телеграма от приюта: „Майка почина. Утре погребението. С най-добри чувства.“ Това нищо не говори. Може да е било вчера. Албер Камю, \"Чужденецът\" 7. Априлският ден бе ясен и студен, часовниците биеха тринайсет часа. С глава, сгушена между раменете, за да се скрие от лютия вятър, Уинстън Смит се шмугна бързо през остъклените врати на жилищен дом „Победа“, но не толкова бързо, че да попречи на вихрушката прахоляк да нахлуе с него. Джордж Оруел, \"1984\" 8. В старите черказки хроники е записано, че верблюдът живее навсякъде: в пясъка, във водата (имало водни верблюди), на небето; който може да погледне в Слънцето, ще види в неговото око верблюд. Записано е още, че той е дошъл най-напред от Луната — опустошил там всичко и когато нямало повече какво да пасе и потъвал навсякъде в прах до гърди, се разпръснал из вселената. Според същите хроники треви и храсти ще се появят на Луната едва след хиляда години и чак тогава ще може да се пасе. Йордан Радичков, \"Верблюд\" 9. Когато бях по-млад и впечатлителен, моят баща ми даде един съвет, който оттогава все се върти в главата ми.„Почувстваш ли желание да критикуваш някого — ми рече той, — просто си спомни, че не всички хора на този свят са имали преимуществата, които си имал ти.“ Не каза нищо повече, но двамата с него винаги сме се разбирали, без много-много да приказваме, и аз доловях, че той имаше предвид нещо повече от това. В резултат придобих склоността да пестя преценките си — навик, който ми е помагал да вниквам в личността на много странни хора и също така ме е правил жертва на немалко досадници. Фицджералд, \"Великият Гетсби\" 10. Той беше старец, който ходеше за риба сам с малка лодка в Гълфстрийм и ето вече осемдесет и четири дни излизаше, без да улови нещо. През първите четиридесет дни бе взимал едно момче със себе си. Но след тези четиридесет дни, без да хванат нито една риба, родителите на момчето му казаха, че старецът е вече окончателно „салао“, което значи, че съвсем не му върви, и по тяхно нареждане момчето тръгна с друга лодка, а с нея още през първата седмица уловиха три едри риби. Тъжно беше на момчето да гледа как старецът се връща всеки ден с празна лодка и то винаги отиваше до брега да му помогне да изнесе навитите въжета, куката и харпуна или свитото около мачтата платно. По платното имаше кръпки от брашнени чували и навито, то бе като знаме на пълно поражение. Хемингуей, \"Старецът и морето\"", "date": "2018.04.25", "title": "10-те най-велики начала на книги "}
{"url": "https://www.actualno.com/asia/isljamska-dyrjava-moje-bi-razpolaga-s-kapital-ot-3-mlrd-evro-news_671527.html", "text": "   Това съобщи френската  радиостанция Europe 1 в навечерието на организираната от френското  правителство конференция по проблемите на борбата с финансирането на  тероризма.  Форумът се открива днес в Париж и ще продължи още един ден, предаде ТАСС.     Вестник Le Monde съобщава, че за  тези три години част от средствата чрез подставени лица са инвестирани в  абсолютно легален бизнес, като например рибна ферма в Ирак.  Терористите също така са създали мрежа от парични преводи чрез  посредници в Турция и други страни от Близкия изток.   ", "date": "2018.04.25", "title": "\"Ислямска държава\" може би разполага с капитал от 3 млрд. евро"}
{"url": "https://www.actualno.com/tennis/grigor-dimitrov-s-bezapelacionen-start-v-barselona-news_671459.html", "text": "  Най-добрият български тенисист започна по брилянтен начин участието си на тенис турнира в Барселона,  който е от сериите ATP 500. Световният №5 в мъжкия тенис надделя лесно  след 6:2, 6:1 над черната си котка в тура Жил Симон. Френският  специалист на \"клей\" кортове е един от най-неприятните за българина  съперник в исторически план, но хасковлията беше безапелационен в първи  мач от програмата в сряда.  След като първите 4 гейма преминаха  без пробив, Димитров влезе в страхотна серия от 7 поредни спечелени  части, с което успя да вземе първия сет с 6:2, а след това и да поведе с  3:0 на съперника си във втория сет. Той реализира и втори пробив,  благодарение на който спечели с 6:1 и даде едва 3 гейма на Симон, който  преди днешния мач имаше 5 победи срещу Григор Димитров.   Българинът показва страхотна форма на \"червени\" кортове през настоящия сезон, като през миналата седмица игра полуфинал в Монте Карло за пръв път в кариерата си. В Барселона пък той е поставян сред фаворитите в турнира, а ако стигне до финал, е много вероятно да играе отново срещу Рафаел Надал.    ", "date": "2018.04.25", "title": "Григор Димитров с безапелационен старт в Барселона"}
{"url": "https://www.actualno.com/education/masovo-universitetite-uvelichavat-taksite-si-news_671515.html", "text": "   Например в редовна форма на обучение годишните такси за специалността \"Ядрена химия\" и при специалностите от професионално направление \"Физически науки\" се намаляват на 200 лв. (при 750 лв. за настоящата учебна година), а в задочна форма на обучение - на 100 лева (при 300 лева за тази година).  Таксите за кандидатстване и за обучение в държавните висши училища за 2018/2019 г. бяха утвърдени от правителството на заседанието си днес. Цените са определени определени въз основа на предложенията на академичните ръководства на висшите училища. обаче увеличава таксите за новоприети студенти в професионалните направления \"Администрация и управление\", \"Право\", \"Психология\", и \"Филология\". Увеличението за редовната форма на обучение е в границите 40-61 лв., а за задочна форма – 100-160 лв. Единствено в професионално направление \"Социални дейности\" се отчита по-голямо увеличение в задочната форма – 300 лв.   Без промяна остават таксите за студенти в 17 държавни висши училища: Университет \"Проф. д-р Асен Златаров\" – Бургас, ШУ \"Епископ Константин Преславски\", ТУ – София, ТУ – Варна, УАСГ – София, МГУ – София, ЛТУ – София, МУ – София, МУ – Варна, УНСС, Икономически университет – Варна, НМА \"Проф. Панчо Владигеров\", НАТФИЗ \"Кр. Сарафов\", АМТИ – Пловдив, НСА, ВСУ \"Л. Каравелов\" и УниБИТ.\r\nВ 16 висши училища се увеличават таксите за обучение в някои професионални направления средно с 11.7 на сто.       В \"Паисий Хилендарски\" се увеличават таксите с по 40 лв. във всички професионални направления, с изключение на тези в \"Администрация и управление\", \"Туризъм\", \"Икономика\" и направленията от природните науки, математика и информатика, както и техническите науки.\r\nВъв \"Св. Св. Кирил и Методий\" увеличението е с 50 лв. само за новоприети студенти в професионално направление \"Педагогика\" – редовна и задочна форма.\r\nВ увеличение има в Габрово – от 100 лв. до 240 лв. в редовна форма и до 30 лв. в задочна форма, а студентите в ХТМУ – София, ще плащат 50 лв. повече във всички професионални направления.       В повишение на таксите има в Пловдив и в Плевен. За първия университет таксите се повишават с 250 лв. в направленията \"Медицина\", \"Фармация\" и \"Стоматология\" – за І курс редовна форма на обучение. При втория университет се наблюдава увеличение от 50 лв. до 100 лв. в различните професионални направления.\r\nОт 6% до 8% е увеличението на таксите за всички специалности в , с изключение на тези от социалните, стопански и правни науки. Увеличението в ЮЗУ \"Неофит Рилски\" е от 11 до 24 процента. \r\nПри сравнителния анализ на досегашните такси и предложенията на висшите училища за новата учебна година е установено, че при девет държавни висши училища размерът на таксите за обучение на докторанти се увеличава средно с 13.1% (от 20 лв. до 300 лева). При 24 държавни висши училища и БАН няма промяна в размера на таксите за обучение на докторантите.", "date": "2018.04.25", "title": "Масово университетите увеличават таксите си"}
{"url": "https://www.actualno.com/burgas/s-goreshti-tanci-akve-kalide-posreshta-posetiteli-tazi-nedelja-news_671528.html", "text": "  Танцовият спектакъл \"Тела и движение\" е приятната изненада, с която \"Акве Калиде\" ще посрещне своите посетители в неделя. Външното пространство на туристическия комплекс ще бъде превърнато в дансинг. На него грациозните балерини от клуб \"Фрея\" ще представят много от своите изпълнения, с които са завоювали призови места на международни и национални фестивали и конкурси.  Шоуто ще започне в 11:00 часа, а входът е свободен. Инициативата е посветена на Международния ден на танца 29 април.   Танцов клуб \"Фрея\" е сформиран през 2012 г. от педагога и хореограф Диляна Бахматова -Игнатова. Клубът води активна състезателна дейност като представя достойно града и страната ни в национални и международни конкурси. Танцовата школа участва активно в спектакли и проекти на млади хореографи. Участията в европейски и световни шампионати в Германия, Чехия, Румъния, България донесоха златни отличия и признание на талантливите балерини на \"Фрея\".   ", "date": "2018.04.25", "title": "С горещи танци \"Акве Калиде\" посреща посетители тази неделя "}
{"url": "https://www.actualno.com/business/prihodite-i-operativnata-pechalba-na-mtel-se-povishavat-prez-pyrvoto-trimesechie-na-2018-g-news_671569.html", "text": "      Оперативната печалба (EBITDA) също се увеличава с 10,7% до 31,2 млн. евро, а средният приход от абонат (ARPU) е нараснал с 2,9% до 5,4 евро. Това показват обявените вчера финансови резултати на A1 Group.\r\nЕдна от основните причини за по-високите приходи и печалба е . В края на 2017 г. Мтел стартира първата в България онлайн платформа за дигитални услуги, която предлага над 20 облачни решения. В допълнение от 1 февруари 2018 г. беше въведено и ново портфолио от мобилни планове, даващо достъп до дигитални услуги като съхраняване на данни в облачното пространство и гледане на телевизия през мобилни устройства.   Приходите от фиксирани услуги отбелязват ръст от 12,7% до 24,7 млн. евро, подпомогнати от доброто представяне на ексклузивните спортни ТВ канали Mtel Sport 1 и Mtel Sport 2, успешно предлагане на допълнителни услуги на съществуващи клиенти и по-голямото търсене на персонализирани дигитални решения за корпоративни клиенти. Приходите от мобилни услуги остават стабилни на нивото от 64,6 млн. евро. Увеличението на приходите в бизнес сегмента, което се дължи основно на ръста в броя на корпоративни клиенти, компенсира негативния ефект от регулацията на роуминг цените в рамките на Европейския съюз. Приходите от устройства също се повишават с 2,8% до 16,2 млн. евро главно заради по-високото търсене на смарт устройства.     Общият брой клиенти на договор се увеличава с 0,4%, което почти изцяло компенсира спада на клиентите на предплатени услуги, продиктуван от промяната в Закона за електронните съобщения, ограничаваща максималния брой предплатени номера, които може да ползва всеки клиент. Абонатите на фиксирани услуги запазват стабилни нива от 1,005 млн., като спадът от намаляващата популярност на фиксираните телефонни услуги бива почти изцяло компенсиран от ръста на ТВ и интернет услугите.\r\nОперативната печалба (EBITDA) се увеличава спрямо миналата година с 10,7% до 31,2 млн. евро главно поради ръста в приходите от фиксирани услуги и подобряване на печалбата от продажба на устройства.", "date": "2018.04.25", "title": "Приходите и оперативната печалба на Мтел се повишават през първото тримесечие на 2018 г."}
{"url": "https://www.actualno.com/cars/tesla-iska-da-se-vkluchi-v-evropejskata-mreja-ot-zarjadni-stancii-news_671558.html", "text": "  Американският производител Tesla Motors стартира преговори за присъединяване към европейската мрежа от станции за свръхбързо зареждане на електромобили Ionity. Това съобщава германското издание Süddeutsche Zeitung, според което интерес към проекта проявяват още компаниите Volvo, Fiat Chrysler, PSA Group и Jaguar Land Rover.  Мрежата Ionity е създадена съвместно от BMW, Daimler, Ford, Audi и Porsche, като плановете са през 2020 г. тя да се състои от 400 зарядни станции, всяка с мощност от 350 кВт. Едно устройство ще може да зарежда до 6 автомобила едновременно.   Първата станция беше открита през миналата седмица в Германия. Зарядните работят по комбинирания стандарт CCS, който се поддържа от електромобилите на повечето производители, в това число и Tesla. Американците предлагат не само адаптиране към CCS, но и преходник за зареждане на коли с по-стария стандарт CHAdeMO.   Към момента именно Tesla е единственият производител на електромобили в световен мащаб, който разполага със собствена мрежа от зарядни станции - Supercharger. Те предлагат максимум 145 кВт (не повече от 120 кВт за една кола). Моделите на друга марки обаче не могат да се зареждат на тези устройства.\r\nЩаб-квартирата на Ionity се намира в Германия, като първите 20 станции ще се разположат по магистралите на Германия, Норвегия и Австрия на разстояние 120 км една от друга. Те ще бъдат поставени на територията на партньори на проекта като Tank & Rast, Circle K и OMV       ", "date": "2018.04.25", "title": "Tesla иска да се включи в европейската мрежа от зарядни станции"}
{"url": "https://www.actualno.com/shumen/prokuraturata-objalva-praktika-v-shumen-za-komandirovkite-na-obshtinskite-syvetnici-news_671533.html", "text": "  Прокуратурата официално поиска от съда да промени правилниците за организация и работа на Общинските съвети в Шумен и Велики Преслав.  Според държавното обвинение не може председателите на съветите да разрешават командировки на общинските съветници - това е само в правомощията на кметовете. Прокуратурата казва, че няма значение дали командировката е зад граница или е в рамките на територията на България.   Освен това, прокуратурата иска да бъдат отменени и текстове от Наредбата за отглеждане на кучета в Шумен. Според общинската наредба собствениците на кучета с поставен микрочип се освобождават от такси за първата година от регистриране на домашния любимец, а това не е така съгласно Закона за ветеринарномедицинската дейност. Атакувана е и санкционната разпоредба за нарушение, свързано с разхождане на опасни кучета без повод и нашийник. Според наредбата глобата е в размер на 50 лева, а в закона същото нарушение се санкционира с глоба от 100 лева.   ", "date": "2018.04.25", "title": "Прокуратурата обжалва практика в Шумен за командировките на общинските съветници"}
{"url": "https://www.actualno.com/europe/izobretateljat-madsen-be-osyden-za-ubijstvoto-na-jurnalistkata-kim-val-news_671542.html", "text": "  Градският съд на Копенхаген даде доживотна присъда да изобретателя Питър Мадсен за убийството на журналистката Ким Вал.  Според следствието Мадсен е убил Вал по време на пътуване на подводницата \"Наутилиус\", след което е разчленил тялото ѝ.   Съдия Анет Буркьо, която е председател на процеса, заяви, че съдът е стигнал до извода, че Вал е била убита, а Мадсен не е предоставил никакво обяснение за случилото се, което да \"заслужава доверие\".   По време на процеса Мадсен призна, че е разчленил тялото на Вал, но отрече да я е убил.\r\nШведската журналистка изчезна безследно през август 2017 година, след като отиде да прави интервю с Питър Мадсен на неговата подводница. Вал е работила над статия за изобретателя.       По-късно той беше задържан. По време на следствието Мадсен променяше показанията си. Първоначално той твърдеше, че е оставил Вал на брега, после каза, че е загинала при нещастен случай и той  решил да я погребе в морето.\r\nСледствието стигна до извода, че Мадсен е планирал убийството предварително и го е извършил на подводницата.", "date": "2018.04.25", "title": "Изобретателят Мадсен бе осъден за убийството на журналистката Ким Вал"}
{"url": "https://www.actualno.com/curious/5-neshta-koito-vednaga-da-iztriete-ot-facebook-profilite-si-news_671535.html", "text": "  1,5 млрд. души в света използват Facebook, което е впечатляващо, но и малко притеснително. Макар да ни убеждават, че защитата на личните данни на потребителите е приоритет, от социалната мрежа не могат да гарантират сигурността ни изцяло. Затова е добре и сами да се погрижим за нея. Като начало от Independent съветват да изтриете тези неща от профилите си.   Човек никога не знае дали няма зложелатели, които могат да се възползват от тази информация.    Не искате да улеснявате потенциалните крадци, нали?    Най-безболезненият вариант е да се сдобиете с учтив/а обожател/ка. Най-лошият - с откачен досадник, който ви звъни непрекъснато. В интернет има всякакви ненормалници, които могат да използват тези фотоси за непристойни цели. Освен това се замислете - когато детето ви порасне, ще ви благодари ли, че сте качвали всяка негова смешна (за вас) или засрамваща снимка във Facebook?        . Изключително опасно е да споделяте подобна информация. Проучванията сочат, че в последните години сексуалните посегателства над деца в Европа растат, а много от нападателите кроят плановете си на база информация от мрежата.", "date": "2018.04.25", "title": "5 неща, които ВЕДНАГА да изтриете от FACEBOOK профилите си"}
{"url": "https://www.actualno.com/society/obsyjdat-zaplatite-na-muzikantite-ot-bnr-v-komisijata-po-kultura-news_671534.html", "text": "  По инициатива на председателя на Комисията по културата и медиите Вежди Рашидов на 26 април 2018 г. комисията ще проведе извънредно заседание. На него ще бъде обсъден проблемът с ниските заплати на музикантите от съставите на БНР, предаде БГНЕС.  Заседанието, на което ще присъства и председателят на Комисията по бюджет и финанси на Народното събрание Менда Стоянова, ще бъде от 14.30 часа в зала 248, пл. \"Княз Александър І\" №1. Ръководството на БНР също ще бъде поканено да участва в заседанието.   Припомняме, че творците от музикалните състави на Българското национално радио протестираха пред сградата на Министерството на финансите (МФ) с искане за увеличаване на бюджета на обществената медия, за да могат да бъдат повишени заплатите на творците.   Оркестърът за народна музика поздрави финансовия министър с няколко свои изпълнения във втория ден от протестите на музикалните състави на БНР. Около 200 души от Смесения хор, Симфоничния оркестър, Биг Бенда и Оркестъра за народна музика се събраха пред сградата на министерството с надежда да получат увеличение на заплатите, които са най-ниските в България:\r\n\"В забравата някъде сме останали, докато не стана така, че вече животът поскъпна, стандартът в България, в София вече два пъти по-висока е средната заплата, отколкото нашата. Ще ни настигне минималната заплата. Вече стана нетърпимо. Тъй като аз съм контрабасистка, мога да ви дам пример за цена на струни за контрабас – 400 лева при заплата 680\". Именно заради това в Симфоничния оркестър не идват млади творци.       Генералният директор на БНР Александър Велев вече заяви, че корекция на бюджета е необходима, за да се повишат заплатите и да се запазят музикалните състави на радиото.", "date": "2018.04.25", "title": "Обсъждат заплатите на музикантите от БНР в Комисията по култура "}
{"url": "https://www.actualno.com/interview/kmetyt-na-banite-obshtinata-beshe-trygnala-stremglavo-nadolu-no-veche-stypihme-na-kraka-news_671559.html", "text": "      Ремонтът продължава. Ще се опитаме до 5-6 май, когато е празникът на Баните и минералната вода, поне в груб строеж да направим чешмата на площада, за да я ползват хората. Иска ни се да отразим Деня на минералната вода поне с нова чешма. Работят момчетата, но не с каквото темпо ние желаем.    На 3 май, но в никакъв случай няма да изпълнят този срок. В договора си има клаузи за ежедневни санкции при закъснение, докъдето явно ще стигнем.     На 25-30%.     Говорим, разбира се. Всяка седмица правим оперативки с надзор, с проектанти, архитекти. Не са си направили добре организацията. Ние спазваме договора, но от тяхна страна има проблем. А трябваше да стане. Каквото е трябвало от наша страна, сме го направили. Има клауза в договора за 20% аванс и ние това сме го платили. Казват: \"Днес ще докараме специалисти\", \"Утре ще докараме машини\". На едни работници плащат, на други - не. И те си заминават. Това си е проблем с организацията на  главния изпълнител, което е притеснително. Досега площадът трябваше да е готов три пъти, не един. Опитах всичко, но... Причината е недобра организация, недостатъчна работна ръка. Каквото започнат, не го довършват. Не в идеалната централна част, където е бил досега. Тя пак ще се ползва и ще има търговски обекти. Но сцената ще бъде пред входа на санаториума. Там си има и осветление, пейки, връзка с центъра по стълбите. Всички одобряват идеята там да е сцената, защото има всякакви комуникации и ще се осигури комфорт на изпълнителите.    Защото се гордеем с него. Целият му корен от страна на неговите баща и майка е от Баните. Тук са всичките му роднини. И ние се гордеем с това, че нашата община е дала живот на един световноизвестен лекар. Наистина те заслужават. Те са основният гръбнак за опазването здравето на хората и заслужават такова внимание. Това е морална оценка. Искали сме мнение от читалища и училища за номиниране. Но лекарите са на почит. Това е истина. Има проекто-предложение от моя страна за нейната продажба. На комисии към Общинския съвет предложението е минало. Комисиите са съгласни с мен, че е редно този обект да си получи стопанин. Водната пързалка с басейн си е в сърцето на Баните и може да ни прави добра реклама. Сега е общинска собственост и от няколко години не се ползва в своя пълен капацитет и пълно предназначение. Ще ѝ потърсим стопанин, който да инвестира достатъчно средства и да придобие Баните един по-добър облик и чрез този туристически обект. Ще се получи добре, когато се изгради нов център и нов аквапарк. Сега ще бъде взето решение по принцип за продажба, а на следващо заседание ще се приеме оценка и съответно по какъв начин ще се предложи - чрез търг или конкурс. Нямам притеснение, защото в процеса на тези съдебни процедури се изчистиха проблемите. Тогава нямаше и положително становище от Министерството на спорта. Трябваше да има разрешение за продажба, защото е обект със спортно предназначение. Сега всичко е изчистено. Надявам се решението на Общинския съвет да бъде положително и меродавно. Ако кажа, че сме добре - не сме добре. Ако кажа, че сме зле - има много по-зле от нас. От Нова година насам сме покрили около 1 млн. лв. задължения и вече не сме в списъка за финансово оздравяване. От 6 показателя, които финансовото министерство следи спрямо общините, ние покрихме 4 критерия, останаха само 2. В продължение на две години и половина, допреди три-четири месеца общината беше с блокирани сметки. Имаше запори от ЧСИ и НАП. Вече нямаме запори. Изчистили сме ги. Пари ни трябват, естествено, но се оправяме. Нямаме сериозни задължения, както при встъпването ми в длъжност. Тогава общината беше в много тежко финансово състояние. Но вече всеки лев, който влиза като приход, постъпва в сметката на общината. Не на 50%, както беше доскоро. Всичко е от добра финансова дисциплина и добра финансова политика на екипа ми. Не се лишаваме от нищо, но не правим излишни разходи. Наистина е за сметка на населението, когато ние покриваме стари задължения и хората с право негодуват. Но няма друг изход. Общината беше тръгнала стремглаво надолу, но вече сме стъпили на крака. Това мога да кажа. В близките дни очаквам да бъдем поканени за подписване на договор с ДФ \"Земеделие\" по Програмата за развитие на селските райони. На първо място сме като сбор точки за обект \"Външен водопровод Стърница - Баните\", който е на стойност 5,6 млн. лв. Всички документи са ни наред. В този проект влиза изграждане на пречиствателна станция в Стърница. Водата ще минава през т. нар. \"бърз филтър\" и 500-кубиков водоем в село Оряховец.\r\nА пътни обекти?\r\nПредвидили сме от капиталовите разходи. Около 250 000 лева сме ги разпределили за всяко населено място. Досега е нямало такъв случай. Сега за всяко село ще си има целеви средства. Всеки кмет ще определя кои са му приоритетните отсечки, улица, подпорна стена. Ние подготвяме обществена поръчка. ", "date": "2018.04.25", "title": "Кметът на Баните: Общината беше тръгнала стремглаво надолу, но вече стъпихме на крака"}
{"url": "https://www.actualno.com/smolyan/v-smoljan-startira-kampanija-za-darjavane-na-kryv-news_671493.html", "text": "  В Смолян бе открита акцията  \"Да дарим кръв за нуждаещите се!\". Кампанията се провежда всяка пролет.  Депутатът д-р Даниела Дариткова, която е и председател на здравната комисия в НС, сподели, че миналата седмица в здравната комисия са обсъждали проблемите на трансфузионната хематология.   \"Много медицински специалности остават скрити от интереса на гражданите, но без тях няма как да се осъществи целият лечебен процес. Затова искам да пожелая много здраве на началника на смолянската трансфузионна хематология д-р Френкев  и на целия му екип, които познавам от 25 години. За щастие видях, че имат ново младо попълнение на работа в кръвния център, което е позитив, но пожелавам да видим тук и наследник на д-р Френкев, тъй като кадровото обезпечаване на системата е много важно\", допълни още тя.   Според нея от голямо значение са и инвестициите в нова технология, която да гарантира сигурност на кръвта и кръвните продукти, които се произвеждат вследствие на кръводаряването. Народният представител обобщи, че това са бъдещите планове в политиката ни относно трансфузионната хематология.\r\n\"Работейки в интензивно отделение в условията на спешност е много важно да има подходящи кръвни продукти, за да спасяваме хората. Обществото трябва да знае колко е важно да даряват кръв и то предварително, за да има време и за изследвания, а не всеки да се спасява поединично\", отбеляза д-р Събев.       ", "date": "2018.04.25", "title": "В Смолян стартира кампания за даряване на кръв"}
{"url": "https://www.actualno.com/viewpoint/kogato-kejt-rajda-rajda-celijat-bylgarski-narod-news_671479.html", "text": "  Повишено напрежение. Мишката е върху бутона с refresh. Обсесивни зареждания на сайтове, учестено дишане. Лайфстайл рубрики със свободни полета, които ще се изпълнят с най-четената новина. Превъзбудена, пищяща Петя Дикова. Ето какво става - Кейт Мидълтън всеки момент ще роди. Две държави ще изпаднат в лека - Великобритания - и тежка - България, истерия.  Когато Кейт ражда, ражда целият български народ. Някъде горе в Пирин изпуква извор, от който потичат околоплодни води. Ръцете на безброй домакинства се свиват на люлка и мислено пращат дундуркания. На някои им тръгва кърма. Ела на мами, ела на баби, пу да не му е уроки. Българите са български граждани и британски верноподаници. Никакъв Брекзит не може да ни отдалечи от кралското раждане. Разиграва се модерната версия на Цар Лъв. Кое е поред по наследство? Как ще се казва? Какъв е режимът на Кейт? Как посрещна раждането й кралицата? А принцът? Аман.\r\nЗащо медиите откачиха заради кралското бебе? Не е трудно за разбиране. Озоваха се при Кейт Мидълтън на излизане от запушения кенеф на българския шоубизнес. Внезапно стана интересно следното: че една жена може да живее нормално и да ражда от време на време деца. Смахнатия бг елит не прави това. Не му се занимава с глупости. Неговият естетически връх е случайно подало се зърно от пика на чалга концерт. Осеян със салфетки и повръщано лъскав под на дискотека. Бизнесмен забърсва златотърсачка, който в последствие става обикновен снимач на фотосите й в Дубай. Не е тагнат никъде човечецът, макар да е платил за цялото удоволствие. Така му се пада. После ще се оженят, после ще се разведат, после ще се върнат при бившите си, за които ще се оженят, за да се разведат. При Кейт фамилията е свързана с трон. В бг елита жените нямат фамилии, а мъжете са \"стоте манекенки\". Българският шоубизнес е ВИП брадър, в който са се събрали посърнала чалга звезда с изпарен от времето естраден доайен, а между двамата наврян с цигара Андрей Слабаков и налят с алкохол Иван Ласкин. В тази мъртвородена ситуация няма как да не се занимаваш с Кейт Мидълтън. Нещо като инстикт за самосъхранение. Дори най-пожълтелите бг медии го проявиха. Да се пренесем на Острова и да пратим Петя Дикова там. Може и да не се връща, да я поверим като кралски кореспондент. Току виж и нещата тук взели да се преобръщат. Ела на мами, ела на баби. Пу да не му е уроки.     ", "date": "2018.04.25", "title": "Когато Кейт ражда, ражда целият български народ "}
{"url": "https://www.actualno.com/sofia/v-rajon-mladost-tyrsjat-zamestnik-na-desislava-ivancheva-news_671520.html", "text": "  Зам-кметовете на район \"Младост\" Владимир Клисуров и арх. Румен Русев ще работят в рамките на компетенциите си съгласно заеманите постове. Това казват те двамата във връзка с ареста на кмета на района Десислава Иванчева.  Те излизат с предложение към Столичния общински съвет на основание чл. 39 ал. 3 от Закона за местното самоуправление и местната администрация, като предлагат за заместващ избрания кмет да бъде посочен Румен Русев, архитект и инженер с дълъг стаж. За целта Владимир Клисуров се самоотвежда като вариант за поста.   \"Надяваме се предложението ни ще бъде разгледано в най-кратки срокове, предвид спешността на проблемите, решаването, на които е в правомощията на общинската администрация\", казват двамата заместници на Иванчева.   От ръководството на район \"Младост\" декларират, че ще продължат в посоката за запазване на междублоковите пространства, с която г-жа Десислава Иванчева бе избрана за кмет. \"За целта разчитаме на сътрудничество с ръководството на Столична община и всички институции за справяне с проблемите на гражданите на района\", отбелязват още в писмото си Клисуров и Русев.\r\nМеждувременно обаче неколкократно Десислава Иванчева, както и пиарът на район \"Младост\" Петър Кърджилов изразиха опасенията си, че цялата ситуация около задържането на Иванчева и заместника ѝ Биляна Петрова е тръгнала именно от арх. Румен Русев.       ", "date": "2018.04.25", "title": "В район \"Младост\" търсят заместник на Десислава Иванчева"}
{"url": "https://www.actualno.com/europe/evakuiraha-uchilishte-v-germanija-news_671531.html", "text": "  Ученици и учители от училището в Епелборн, федерална провинция Саар, бяха евакуирани заради контакт с агресивен химикал, съобщи вестник Bild.  В 9.45 часа местно време учениците са почувствали остър мирис в коридора, където се е намирал кабинета по химия. Няколко от тях са се оплакали от проблеми с дишането и сълзене, предаде БГНЕС.   На място веднага са пристигнали пожарникари и медици. Видът на химикала не е установен. 350 деца са преместени в карантинна зона, където в момента ги преглеждат специалисти.   Около 50 ученика са имали пряк досег с химикала.", "date": "2018.04.25", "title": "Евакуираха училище в Германия"}
{"url": "https://www.actualno.com/velikotarnovo/konkurs-za-nov-gradski-centyr-objavi-veliko-tyrnovo-news_671571.html", "text": "  Конкурс за проект на нов градски център обяви кметът на Велико Търново Даниел Панов, предаде кореспондентът на .  Необходимо е обособяването на нов градски център, на чиято територия да се създадат условия за организиране и провеждане на обществени мероприятия от градски, регионален, национален и международен мащаб, е посочено в документацията.   Целта е да от кандидатите да получат проектни идеи за мастърплан на цялата обособена зона за център, който изследва територията, и да разпредели в нейните граници на застрояване и необходимите функции. В конкурса е включен също идеен проект на сграда на експозиционен център.   От управата очакват идеи за функционално решение, зониране и поетапно изграждане, транспортно и комуникационно решение, варианти за паркиране, обемно пространствено и художествено решение, концепция за озеленяване и облагородяване на територията, иновативни решения за обществените пространства.\r\nОчакванията за проект на сградата за Експо център са тя да е с оригинална визия и обемно пространствено решение, с функционални възможности на главното фоайе, с решения за енергийна ефективност.        В журито влизат известни имена в сферата на архитектурата и строителството като Andrea D'Antrassi (Италия-Китай), Andrey CHERNIKHOV (Русия), Helle JUUL (Дания), Dominique ROUILLARD (Франция), Andrew YEOMAN (Англия - Хърватска), Георги Станишев, Юрий Любомирски, Николай Малаков и Лора Бъчварова от България.\r\nАвторските права върху произведенията на спечелилия участник ще трябва да бъдат предоставени на Община Велико Търново.    ", "date": "2018.04.25", "title": "Конкурс за нов градски център обяви Велико Търново"}
{"url": "https://www.actualno.com/politics/prez-maj-v-sofija-shte-se-provede-sreshta-mejdu-es-i-sasht-news_671482.html", "text": "   . Това каза на брифинг в Министерския съвет министърът на правосъдието Цецка Цачева.  „ЕС ще бъде представен от министрите на вътрешните работи и министрите на правосъдието. Очакваме главният прокурор на САЩ, който е и ръководител на Департамента за правосъдие, да бъде тук. Продължаваме с контактите, консултациите и диалога, така че да не се стигне до изпълнение на договора. Считаме, че няма неотложност“, коментира Цачева.   Тя уточни, че очакват, след като вече има разбиране от страна на САЩ, да бъде и писмено изразено нежеланието за предварителен арест, предаде Фокус.   „Съгласно чл. 20 от договора сме в режим на консултации със страните“, добави Цачева.", "date": "2018.04.25", "title": "През май в София ще се проведе среща между ЕС и САЩ "}
{"url": "https://www.actualno.com/vidin/osnovno-uchilishte-otec-paisij-vyv-vidin-shte-posreshtne-novata-uchebna-godina-s-obnovena-sgrada-news_671477.html", "text": "  Кметът на Община Видин Огнян Ценков и заместник-кметът Венци Пасков посетиха ОУ „Отец Паисий“, за да се запознаят с хода на ремонтните дейности на училищната сграда. Средствата за извършване на строително-монтажните работи са преведени от Министерството на образованието и науката, след като Общината кандидатства и бе одобрена по Националната програма „Оптимизация на училищната мрежа“. Припомняме, че процесът на оптимизация започна през месец февруари 2017 г., когато с решение на Общински съвет - Видин бе направено сливане на Средно училище „Христо Ботев“ и Основно училище „Отец Паисий“.  Огнян Ценков каза, че пълният размер на финансирането на ремонта е 225 000 лв. През месец декември миналата година Министерството е превело на Община Видин близо 214 000 лв. Остава да бъдат изплатени около 11 000 лв., които ще се получат след окончателното приключване на ремонтните дейности (до края на месец август), според изискванията на Националната програма. За да може да се работи без затруднения, тези 11 000 лв. са включени в списъка на капиталовите разходи и заложени в бюджета на Общината за 2018 г. Към края на месец март тази година на фирмата-изпълнител са преведени средства в размер на 143 000 лв. срещу представени фактури.   Директорът на училището Лиана Иванова обясни, че е направена цялостна подмяна на дограмата, извършено е боядисване: „Надяваме се, че ще бъде вече много по-приветлива сградата, има положителен ефект от подмяната на дограмата, отчита се намаление на разхода на гориво“. Със собствени средства са закупени щори за класните стаи. Иванова изрази надеждата си, че по-добрите условия за обучение ще привлекат и повече ученици. Огнян Ценков също изказа удовлетворението си от факта, че ОУ „Отец Паисий“ ще посрещне новата учебна година с осъществени мерки по енергийна ефективност, които ще създадат по-добри предпоставки за провеждане на учебния процес. „Целта на ръководството е училищата в Община Видин да бъдат на еднакво добро ниво по отношение на материалната база и да бъдат еднакво привлекателни за нашите ученици“ – заяви той.   Ремонтът продължава и всички предвидени строителни дейности, заложени в количествено-стойностната сметка, ще бъдат извършени в срок.", "date": "2018.04.25", "title": "Основно училище \"Отец Паисий\" във Видин ще посрещне новата учебна година с обновена сграда "}
{"url": "https://www.actualno.com/society/cacarov-ne-sa-nalice-vsichki-uridicheski-predpostavki-za-ekstradirane-na-licata-po-kazusa-jeljaz-andreev-news_671491.html", "text": "  По наше разбиране не са налице всички юридически предпоставки за екстрадиране на лицата по казуса „Желяз Андреев”. Липсва изискуемата по договора за екстрадиция европейска заповед за арест двойна наказуемост, липсват и предпоставките по силата, на които могат да бъдат предавани български граждани. . Това каза в Министерски съвет главният прокурор Сотир Цацаров, предаде БГНЕС.  Току-що при министър-председателя се проведе среща, в която освен него, участва посланикът на САЩ и ние с министъра на правосъдието. Както е известно, основната тема на разговорите в момента е свързана с исканията за екстрадиция на българските граждани към САЩ. Завчера и вчера тези процеси са продължили. Започнаха консултациите, съобразно чл. 20 от Договора между България и САЩ за екстрадиция. Консултациите са водени от една страна от представители на Департамента за правосъдие на САЩ и американски прокурори и представители на Министерството на правосъдието и прокурори от ВКП. Първият резултат е налице. Съобразно действащия договор, чл. 11, в неотложни случаи всяка от молещите страни, може да поиска временно задържане за срок до 60 дни. Както е известно, към момента такова задържане е било поискано по отношение на българския гражданин Желяз Андреев и то е било отказано от Добричкия окръжен съд. В същото време обаче на същите основания, за още четирима български граждани такова искане е направено и към настоящия момент прокуратурата не е пристъпила към неговото изпълнение”, добави Цацаров.   В резултат на проведените разговори, американската страна ще приеме, че не се касае за неотложен случай. Няма да се пристъпва към задържането на лицата. Вторият етап е свързан с това, че в определен срок при така направените искания, би следвало да пристигнат и искания за екстрадиция по същество със съответни придружаващи документи. За да сме съвсем открити пред американската страна, както в хода на консултациите, така и днес, изложихме всички свои съображения, обясни Цацаров.   ", "date": "2018.04.25", "title": "Цацаров: Не са налице всички юридически предпоставки за екстрадиране на лицата по казуса \"Желяз Андреев\""}
{"url": "https://www.actualno.com/music/a-to-jazz-2018-vodi-djaz-zvezdi-i-tova-ljato-news_671487.html", "text": "   с една от най-силните музикални селекции, които досега е представял. Най-големият джаз фестивал у нас ще посрещне звезди от световен ранг като които ще оглавят сцената на тазгодишното издание.   , който ще се изправи пред българските почитатели на джаза през юли. Носителка е на пет награди \"Грами\" от 2014 година насам, включително и награда за най-добър ритъм енд блус албум на 2017 - Lalah Hathaway Live. Работила е с имена като Pharrell Williams и Kendrick Lamar. През годините е споделяла сцена и с музикални икони като Prince, Mary J Blige, Stevie Wonder. В София на 6 юли Lalah ще представи и новия си албум honestly, а българските меломани ще са едни от първите в Европа, които ще го чуят на живо.   Изгряващата звезда от Ню Йорк е второто голямо име на фестивала. Само преди няколко месеца певицата покори световната джаз сцена с първа номинация за \"Грами\" и феноменално изпълнение на “Moanin” по време на церемонията. След като през 2015 г. младата изпълнителка спечели първо място в престижното състезние на Thelonious Monk Institute of Jazz, започват да я сравняват  с велики гласове от ранга на Betty Carter, Sarah Vaughan и Nancy Wilson. По време на европейското си лятно турне, част от което е и България, Jazzmeia ще ни представи току-що излязлия албум A Social Call. . Cory Henry е познат на феновете си от инструменталния джаз-поп оркестър Snarky Puppy, обявен от списание Rolling Stone за една от \"най-многопластовите групи на планетата в момента\". Хенри е носител на две награди \"Грами\" за работата си с групата, но след 2012 г. е пътувал на турнета или записвал с всеки от Брус Спрингстийн и The Roots до P. Diddy и Yolanda Adams. У нас джазменът ще излезе на сцената с любимия си Хамонд орган B3 от 1973 г. и редом с The Funk Apostles – формация от музикантите, които е срещнал през годините.     Ще чуем още звездното трио от Люксембург Dock in Absolute,  интернационалния джаз оркестър JM Jazz World Orchestra, воден от американския носител на \"Грами\", тромбонист и композитор Luis Bonilla, както и фюжън състава Daunius Pulauskas Group от Литва. , етно-джаз проектът ГлоБалКан, електро-соул новаторът Trombobby, една от най-обещаващите ни джаз певици Лили Илиева заедно с Минимум квартет и българо-американската соул-фънк формация Two Cities One World.     Фестивалът се провежда с изключителната подкрепа на Столична община, Министерство на културата и Фондация \"Америка за България\".", "date": "2018.04.25", "title": "A to JazZ 2018 води джаз звезди и това лято"}
{"url": "https://www.actualno.com/sofia/vas-shte-gleda-deloto-za-biletcheto-v-sofija-news_671432.html", "text": "  На 25 април 2018 г. от 14 ч. в Зала 3 на Върховния административен съд ще се състои заседанието по делото за билета от 1,60 лева. Делото бе спечелено на първа инстанция от граждани и граждански организации, но беше обжалвано от Столична община, а преди 2 седмици бе приета нова наредба, с която общината по подъл начин се опитва да се измъкне от процеса и с процедурни хватки да заобиколи съдебно решение.  Гражданите, подали иска, продължават да настояват за оставките на вносителите на решението - общинските съветници от ГЕРБ Екатерина Йорданова и Зафир Зарков.   Заради делото за билета в София, но и поради множество сигнали на граждани, от Гражданска инициатива за обществен и релсов транспорт са подали официално искане по Закона за достъп до обществена информация, на което обаче не е отговорено.   Оказва се, че към Столична община има цяла \"дирекция\", наречена \"правно-нормативно обслужване\" и дори на официалната интернет страница е записано, че функцията ѝ е да \"осъществява процесуалното представителство на СО пред съдилищата, арбитражите, особените юрисдикции и други независими специализирани държавни органи по производства, по които СО е страна.\"\r\n\"През април 2017 г., подадохме искане за достъп до обществена информация за броя и стойността на договорите за външна юридическа помощ на Столична община за периода 2015 - 2016 г. Отговор нямаме и към настоящия момент (април 2018 година) А искането ни все още се намира при директора на същата тази дирекция г-жа Бисера Личева\", коментира Георги Статков от инициативата.       От инициативата твърдят още, че наемането на външни адвокати, вместо използването на юрисконсултите на общината, представлява двойно ощетяване на данъкоплатците с хиляди левове всяка година. Този абсурд има и друга страна - при евентуална загуба на дело срещу общината, гражданите, които се осмелят да търсят правата си в административния съд, по закон ще трябва да плащат адвокатски, а не юрисконсултски хонорари. От инициативата считат, че освен ограбване на парите на софиянци, това е начин те да бъдат отказани да търсят правосъдие, рискувайки да заплащат много по-високи разходи ако загубят дело срещу общината. Освен това позицията им е, че изобщо юрисконсултите в общината не би трябвало да получават никакво допълнително възнаграждение, тъй като взимат така или иначе заплата от данъкоплатците/Столична община, работейки в цитирания правен отдел.\r\nГражданите настояват за публично обяснение на кмета на Столична община Йорданка Фандъкова и ресорния зам.-кмет Ралица Стоянова и отчет колко пари са били дадени за такава юридическа помощ в последните 10 години.", "date": "2018.04.25", "title": "ВАС ще гледа делото за билетчето в София"}
{"url": "https://www.actualno.com/interview/atanas-atanasov-borisov-poveche-nikoga-njama-da-upravljava-s-nashite-glasove-news_671331.html", "text": "      Явно не сме били готови тогава за обединение, нямам друго обяснение на нещата. Моментът не е подбиран специално, просто един период около 9 месеца ние си сътрудничихме публично със заемане на позиции по различни обществено-политически проблеми и сме установили в резултат на тази работа, че имаме еднакво отношение към политиката на правителството. . Това е една от причините да се съберем.   Друга важна причина, без да ги подреждам по важност, е това, че ние осъзнахме нагласата на нашите избиратели. Разочаровахме ги и те останаха без представителство в Народното събрание. Това е също много важна причина.\r\nИ трета причина е, че има голямо очакване да се създаде политическа алтернатива. Там не може да се роди такава политика, която да се противопостави на днешния начин, по който се упражнява властта. Разбира се, БСП имитират опозиция, това е много удобно на Борисов и управляващата клика, защото в резултат заедно си дисциплинират електоратите, така да се каже. По много важни въпроси обаче имат еднакво отношение. Ще ви дам за пример начина, по който беше избрана Това за 2017 г. беше едно от най-важните неща, които трябваше да се решат от Народното събрание, и там нямаше никаква драма. Те просто се споразумяха.    Виждате, че към днешна дата всички в парламента имат еднакво отношение към . Всички са \"за\" това да се възобнови този корупционен проект, който не е нужен на държавата, и е много опасен. Не само защото това е един корупционен гьол, както казва Борисов, а това е много опасен сеизмичен район. Също така нямаме никаква нужда от тази мощност и съвсем отделно това е поредният механизъм да бъдем в енергийна зависимост от Русия.     Ние сме длъжни да ги помолим за прошка. Сбъркали сме, не сме го направили с цел да навредим на нашата общност. Сбъркали сме тогава и надяваме се, че хората ще разберат, че сме искрени сега. И тъй като има очаквания за концентрация на дясноцентристкото политическо пространство, надяваме се, че хората ще разпознаят в нас алтернативата, на база на посланията, които ние предоставяме.\r\nНе е въпрос тук да очакваме някакви чудеса. Скоро имах разговор с един мой добър познат, който навремето е израснал в средите на номенклатурата. Той е умен човек и ми каза: \" \". Колкото и грубо да звучи това нещо, единствената линия, по която се имитират противопоставяния в парламента, е на тема \" \", а от двете страни стоят едни и същи хора с един и същ начин на мислене. Това е пагубно за днешна България. Много хора се питат защо трябваше да ги изживяваме тия 30 години, като положението, в което живеем, е същото.\r\nДемократичната общност стана клише в публичното пространство, но истината е, че хората, които са искали промяна, които искат в България да има автентична демокрация, са извън институциите. Основната грешка беше, че се явихме отделно. Защо се е стигнало до тази ситуация - не искам да чопля тази рана, искам да гледаме напред. Затова казах - сбъркахме, надявам се хората да ни простят за тази грешка, важното е да не допускаме оттук-нататък разделение на общността, за да можем да поискаме участие във властта, и да променим много вредни ситуации от днешното статукво.\r\nНие трябва да се борим затова да възстановим парламентарната република, както е записано в Конституцията. Днес институциите са обезличени, виждате, че от Народното събрание не зависи нищо. Властта е концентрирана на едно място - в лицето на министър-председателя. Имаме авторитарен режим на упражняване на властта, трябва да се борим да се възстановят институциите в тяхната плътност да си упражняват правомощията, .   Трябва да бъде отстранена от властта тази партийна номенклатура, която ГЕРБ изгради. Виждате, че има тежка демотивация в хората, които са в държавната администрация, , за да обслужват едноличната власт на Борисов.\r\nДругото, което е много важно - . Защото държавата на първо място означава събиране на общи пари и тяхното управление. Общите ни пари днес се управляват еднолично от Борисов, той решава на кой какво се дава и има безсрамието публично да казва \"Аз дадох\". Кое си дал - нали това, което си дал, е наше и не може да го управляваш сам? При положение, че в Конституцията като основно правомощие на парламента е записано, че той приема бюджета и контролира неговото изразходване. . Бюджетът не се актуализира, заложените излишъци се натрупват и Борисов раздава на който си реши. Да, промяна на модела, по който се упражнява властта. Аз го наричам модела \"Борисов\". Затова не е въпросът да отстраним Борисов персонално от властта, а да се разруши този модел, защото той е вреден за държавата.\r\n10 години сме членове на Европейския съюз, над 15 млрд. са влезли от еврофондове, къде са тези пари? България е най-бедната държава в ЕС и парите се струпват в много тесни кръгове от т.нар. обръчи от фирми.    Вижте, с всичките си грешки РБ влезе във властта, отговаряйки пак на очакванията на избирателите да бъде коректив на борисовата политика. Това беше причината ние да влезем тогава в управлението.\r\nРазбира се, в последствие се оказа, че има хора, които гонят строго личния си интерес, особено тези, които станаха министри. Но очакванията бяха ние да бъдем коректив. Оказа се, че не можем да осъществяваме тази функция. И в момента, в който установихме, че не можем да го правим, ние излязохме в опозиция. Конкретната причина беше провалът на съдебната реформа, която беше много важна, но не само това. Аз работя в областта на обществен ред и сигурност, бях председател на парламентарната комисия по вътрешна сигурност и обществен ред и в един момент 6-7 месеца след като влязохме във властта, аз установих, че Борисов се е сговорил с тези, които контролираха този ресор по времето на Орешарски. Той се затова да бореше да запази на възлови позиции хора, назначени от Орешарски. Спомнете си за ( ) - затова, че Борисов отказа да смени главния секретар на МВР и председателя на ДАНС - хора, назначени по времето на Орешарски. Съжалявам, че фиксирам върху това, но е много важен пример. На практика Станишев през 2013 г., за да може да сглоби правителство БСП-ДПС, даде на концесия вътрешната сигурност. Борисов след това продължи концесията. Това за мен беше недопустимо и затова подадох оставка. Ние установихме, че той задкулисно се сговори с тези, срещу които уж заедно се борихме, за да си конфигурира своята еднолична власт.\r\nВажно е да се каже, защото хората не го разбират или го забравят. Много са малко случаите в българската политическа практика, когато хора доброволно се отказват от властта, подават оставка и минават в опозиция. Ние направихме това през 2015 г. Защото, ако бяхме следвали негативната, порочна практика у нас, до ден-днешен Христо Иванов можеше да е министър на правосъдието, а аз да съм председател на вътрешната комисия и да сме на финала на онова Народно събрание. Изразявайки се булевардно - ако бяхме да слушкаме, щяхме да папкаме. Но ние по принципни съображения напуснахме властта.    Проблемът не е в лидера, това е много удобна опорна точка. Ако, например, някой реши да заеме позицията на наемник на Борисов, как ще го спре лидерът? Общо взето това се получи, че определени лица, реализирайки собствения си план да бъдат на възлови позиции в държавата, просто отказаха да следват принципната ни позиция.\r\nНие затова казваме, че искаме да съберем под едно знаме всички избиратели, които искат промяна и които имат еднакво искрено отношение към тази власт, имат същата оценка като нас, а не да имитират опозиционност. Надявам се, че имаме опита да разделяме едното от другото.    Ние можем и ще водим разговори с всички, които се определят като дясноцентристи и тези, които заявяват, че са опозиция на тази власт. Но не само да заявяват това, ние ще следим поведението на всички тези политически субекти, дали те искрено го мислят. Това е трудна оценка, давам си сметка, но все пак имаме опита и ще преценяваме историята, кой как се е държал и преди това. Дали ламтежа за лична власт надделява над принципите. Пак казвам, с всички ще водим разговори, за да можем да оценим дали наистина споделят нашите виждания. Искам да съм категоричен, това не е и само мое мнение, а на всички хора, които сме се събрали. Разбира се, трябва да се прави разграничение между едноличната власт на Борисов и хората, които участват и гравитират около ГЕРБ, там е шарена работа, има всякакви хора. Надяваме се, че в средите на ГЕРБ, аз го виждам това, хората са разочаровани от лидера си, защото са осъзнали, че той се занимава с това да обслужва един задкулисен кръг от негови приятели. Това си е тяхна работа как ще подходят, но . Ние искаме да бъдем позитивни, неслучайно създадохме тези екипи за изработване на политики, някои го нарекоха \"правителство в сянка\", не сме толкова претенциозни. Задачата на тези хора, които сме събрали, много стойностни хора, е да изработят алтернативни политики на днешното статукво. Ще искаме да спечелим гласоподавателите не с това, че ще отстраним Борисов, а с това, че ще предложим нова политика, която да бъде справедлива и да възстанови институциите в България, за да може държавата да функционира като парламентарна република.    В новото обединение , то е дясноцентристко и трите субекта, които сме се събрали сме декларирали, че сме в дясноцентристката област, като всеки може да проследи кои ценности ние защитаваме и да си направи извод. Това е друга опорна точка - опитват се през огромната пропагандна машина, която контролират управляващите, да лашкат хората \"тези са либерали, тези са консерватори, тези са леви, тези са десни\". Хайде първо да възстановим демокрацията и после да видим кой какви убеждения има, защото ножът е опрял кокала. Държавата е разрушена, тя обслужва една върхушка. Да ги питам тези, които упражняват властта какви са - леви ли са, десни ли са? Да, представят се за десни. Искам обаче да посоча един важен елемент на тази власт. Аз няколко пъти го казвам и виждам, че не се коментира от управляващите, защото не им е удобно. В това правителство за пръв път публично, макар и друго да се декларира, бяха събрани два антипода. От една страна са т.нар. Патриоти, от друга страна са ДПС, етническата партия. В това правителство има най-малко един министър, който формално е предложен от \"Атака\", но всички знаят, че обслужва интересите на ДПС. Това е много съществен елемент от това управление - ДПС и националистите, заедно с Борисов управляват. Това е истината. Така че кой ляв, кой десен, защо ни занимават с тези неща? За тях тези ценности изобщо не важат, защото ги интересува само по какъв начин ще усвоят парите, а нас ни хвърлят да се занимаваме с това и да объркват хората.    Това, че сме три отделни политически субекта на този етап, не е никакъв проблем. Какво ще се случи в бъдеще, зависи от това, което ще се случи в бъдеще. Разумното е да убедим широкия корпус от демократично мислещи хора да ни подкрепят, за да имаме излаз към институциите, а след това да се мисли дали структурно това да придобива друг вид, за мен това не е толкова важно. Дарения, разбира се. Нямаме други възможности, нямаме субсидия. Тези хора, които ни подкрепят, които искат промяна, очакваме да инвестират в проекта. Ние сме хора, за които правовият ред е на първо място. Аз виждам, че в банките от субсидии, което е абсолютно несправедливо. Най-големите да получават най-много, по този начин се предприемат действия за задушаване на алтернативата, но ние разчитаме на това, че хората, които искат промяна, ще ни подкрепят. ", "date": "2018.04.25", "title": "Атанас Атанасов: Борисов повече никога няма да управлява с нашите гласове"}
{"url": "https://www.actualno.com/europe/es-otpuska-dopylnitelno-3-mlrd-evro-za-bejancite-news_671485.html", "text": "  Европейският съюз ще отпусне на Турция допълнително 3 милиарда евро за оказване на помощ на сирийските бежанци през следващите две години. Това заяви ръководителят на европейската дипломация Федерика Могерини, предаде БГНЕС.  „Ще отпуснем на Турция допълнително 3 милиарда евро в близките две години“, каза тя по време на втората донорска конференция за Сирия, която се провежда в Брюксел.   Междувременно стана ясно, че Германия също ще отпусне допълнително 1 милиард евро хуманитарна помощ за Сирия, съобщи Германското външно министерство. „Не можем да оставим жителите на Сирия сами“, заяви външният министър Хайко Маас.   Още на 18 април по време на изказване в Бундестага ръководителят на германската дипломация заяви, че Берлин ще увеличи помощта си за Сирия. „До момента сме предоставили над 2 милиарда евро и трябва да направим още“, каза той.\r\nПрез миналата година Германия е отпуснала 720 милиона евро хуманитарна помощ за страната, като от началото на конфликта през 2011 г. тя е достигала 2,2 милиарда евро.       ", "date": "2018.04.25", "title": "ЕС отпуска допълнително 3 млрд. евро за бежанците"}
{"url": "https://www.actualno.com/crime/ochakvat-se-novi-obvinenija-po-korupcionnata-afera-v-stolichnija-rajon-mladost-news_671523.html", "text": "   Това съобщава Националното радио, позовавайки се на свои източници.  Според информацията адвокатите на кмета , заместничката ѝ и бившият районен кмет са призовани днес в Националното следствие.   По неофициална информация става дума за обвинения, свързани със сигнали, подадени от други инвеститори, извън , по чийто сигнал беше първото обвинение.   Защитниците на тримата са призовани за различни часове на деня. Двама от тях вече са в следствието. Всичко това се случва ден преди Специализирания апелативен съд да реши окончателно да останат ли в ареста Иванчева, Петрова и Дюлгеров, каквото решение постанови миналата седмица Специализирания наказателен съд.\r\nПо късно може да стане ясно дали има развой по казуса „Иванчева“  на пресконференция, насрочена за 13 часа на Специализираната прокуратура. Тя е свикана официално заради обещаните още вчера подробности за поредната акция срещу служители на ДАИ – Благоевград. Пресконференцията ще се проведе в сградата на СНС, където приключи едно от т.нар. корупционни дела срещу представители от високите етажи на властта. Става дума за делото срещу бившия енергиен министър , който е обвинен заради „Мини Бобов дол“. Делото приключи с негативен резултат за прокуратурата, тъй като съдът реши, че съдебният акт е неясен, нарушени са правата на подсъдимия, и върна на прокуратурата обвинителния акт.       От държавното обвинение протестираха, че ще протестират решението пред Специализирания апелативен съд.", "date": "2018.04.25", "title": "Очакват се нови обвинения по корупционната афера в столичния район \"Младост\""}
{"url": "https://www.actualno.com/moresport/red-bull-journeyversity-tyrsi-naj-kreativnite-vizualni-artisti-news_671517.html", "text": "  След няколко успешни сесии, в които фотографи, автори и филммейкъри се впускаха в             различни предизвикателства от света на адреналиновите спортове, новото издание на          Red Bull JOURNEYversity очаква визуални артисти (фото- и видеографи ), с очи и със              стабилни камери за необикновеното и предизвикателното. Те ще станат част от           невижданата надпревара Red Bull Moreni Challenge, съпреживявайки емоциите на         атлетите по природния феномен Морените на Витоша.  Идеята на JOURNEYversity (от Journey + University, приключение + университет, англ.) е            да обучава, с цел “студентите” да навлязат по-дълбоко в спецификите за отразяване на             дадена приключенска дейност или екстремен спорт. В духа на университета, наравно с            обучението е и приключението, затова то се провежда в контекста на най-необикновените            събития през годините. Състезанието по Витошките морени е единствено по рода си в             световен мащаб, което ще направи участниците в JOURNEYvesity екип, отразяващ          неповторимо събитие.\r\nТазгодишното осмо издание ще предизвика личности с интерес към фотографията,          кратките видеа и фото/видео материалите. Избраните за участие в JOURNEYversity след           кандидатстване и одобрение ще имат възможност да се запознаят със стандартите за            видео заснемане и обработка на Red Bull Media House, да станат част от специално              организирана приключенска сесия преди състезанието, да реализират самостоятелно        създадено от тях съдържание. Платформата предоставя възможност за популяризация         на репортажите през каналите на Red Bull.   Срокът за кандидатстване в Red Bull JOURNEYversity, сесия Moreni Challenge е 18 МАЙ.             Желаещите да станат част от неповторимото изживяване трябва да изпратят свои           визуални материали и кратко резюме​ на redbullcontent.bg@gmail.com​.", "date": "2018.04.25", "title": "Red Bull JOURNEYversity търси най-креативните визуални артисти "}
{"url": "https://www.actualno.com/business/borisov-vynshnijat-dylg-na-bylgarija-namaljava-tova-ni-narejda-na-treto-mjasto-v-es-news_671484.html", "text": "     Това нарежда страната ни на трето място в Европейския съюз, обясни Борисов.   \"След Естония и Люксембург. Люксембург има към 23 процента, но с това темпо, с което работи правителството, до края на годината ще го свалим до към 20 процента и в края на мандата да е втори по-нисък дълг. Сиреч, поколенията в България и сега са в тройката на отличниците по нисък външен дълг в Европа. В номинал, в пари, това е около 2 милиарда и 300 милиона по-малко задължения\".   ", "date": "2018.04.25", "title": "Борисов: Външният дълг на България намалява, това ни нарежда на трето място в ЕС"}
{"url": "https://www.actualno.com/crime/cacarov-arestyt-na-ivancheva-e-unizitelen-no-koj-arest-ne-e-news_671442.html", "text": "  Считам, че колегите ми си свършиха работата и стоя зад тях. Какво означава премината граница – ако е това, че обвиняемата трябваше да присъства на обиска, то това е изискване на закона. Дали правата на човека са нарушени или не, определя законът. (бел. ред. - ) – . Това заяви главният прокурор Сотир Цацаров в коментар за ареста на кмета на район \"Младост\" Десислава Иванчева и заместничката ѝ Биляна Петрова.  С думите си главният прокурор не се съгласи, че по закон всъщност трябва да има претърсване и изземване в присъствието на поемни лица, иззетите доказателства да се поставят в пликове, да се изготви протокол и поемните лица да го подпишат, с което да удостоверят законността и достоверността на процедурата.   Раздор между изпълнителната и съдебната власт няма, след като стана ясно, че позицията на външния министър Екатерина Нинова не е позиция на правителството, уточни Цацаров пред Нова телевизия, визирайки думите на Захариева, че \" \" при ареста на Иванчева. , каза още главният прокурор, без да уточнява кого точно визира. Припомняме, че най-много критики за работата на прокуратурата идват от ДСБ и \"Да, България\", които се обединиха заедно със \"Зелените\"   Не бива да корим адвокатите на обвиняемата, че застъпват определени тези, те осъществят функция по защита. , обясни Цацаров, който не коментира защо до Иванчева и Петрова не е допуснат адвокат при ареста, след като съгласно Наказателно-процесуалният кодекс (НПК) това е задължително.\r\nПо казуса \"Желяз Андреев\" Цацаров обяви, че нямало неотложност, за да се иска задържане на Андреев. Това станало ясно след разговори със САЩ, но още те не били завършили. Главният прокурор обаче посочи, че . Друг е въпросът каква ще ни е позицията, уточни обвинител номер 1 в България.       За мен предпоставките на екстрадиция не са налице – ако има съдебна процедура пред българския съд, прокурорите ще поддържат такава позиция, добави Цацаров. Друга знакова новина в областта на правосъдието беше акцията в дирекцията на ДАИ в Благоевград, където бяха задържани 10 души. Не закъсняха и коментарите.       В момента, в който служителите в НАП започнаха да получават процент от наложените глоби, корупцията там изчезва. Докато ДАИ не се превърне в структура като НАП, проблемите там ще продължат. Такова мнение изрази бившият служебен министър на транспорта Кристиян Кръстев, който обаче не коментира дали при положението с процента от наложените глоби не възниква изкушението да се налагат все повече глоби, дори без основание.\r\nПредлагахме всичко в ДАИ да стане с конкурс, да се изринат Авгиевите обори, каза председателят на Националното сдружение на българските превозвачи Красимир Лалов, който беше категоричен - не се сменят леглата в един бардак.", "date": "2018.04.25", "title": "Цацаров: Арестът на Иванчева е унизителен, но кой арест не е?"}
{"url": "https://www.actualno.com/lovech/kmetyt-na-teteven-napravi-ogled-na-dejnostite-po-polaganeto-na-frezovan-asfalt-na-ul-ivan-vazov-news_671488.html", "text": "  Кметът на Община Тетевен д-р Мадлена Бояджиева направи проверка на ремонтните дейности по временното възстановяване на пътната настилка на ул. „Иван Вазов“ / след основния ремонт на водопровода на тази улица, извършен в края на 2017г./, включващи почистване на улицата от излишното количество инертен материал, насипване и валиране на изкопа с фрезована асфалтова смес. Запълването върви по план, като се очаква до края на седмицата да приключи.  Тези временни мерки са предприети до започване на ремонтните дейности по проект „Рехабилитация на общинска улична мрежа в сервитутното очертание на гр. Тетевен: ул. „Иван Вазов”, гр. Тетевен, ул. „Вит” – кв. Полатен, гр. Тетевен, ул. „Здравец” – гр. Тетевен, ул. „Даковото” – с. Рибарица, Община Тетевен и ул. „Васил Левски” – с. Галата, Община Тетевен“\r\nНа улица „Иван Вазов“, гр. Тетевен, като част от одобрения проект, предстои да бъде извършена цялостна реконструкция. Конкретните дейности, които ще бъдат извършени са:   Реконструкция и рехабилитация на улична мрежа:\r\nФрезоване на съществуваща асфалтобетонова настилка;    Разкъртване на стари бетонови бордюри и полагане на нови;\r\nДоставка и полагане на асфалтова смес за свързващ пласт;\r\nДоставка и полагане на плътен асфалтобетон;    Направа на втори (свързващ) битумен разлив за връзка;   Маркировка с бял цвят с висока нощна видимост при влажна настилка;\r\nРекордиране на ревизионни шахти и дъждоприемни оттоци\r\nИзграждане на нови и рехабилитация на съществуващи тротоари:\r\nРазваляне на тротоар от бетонови плочи;   Доставка и полагане на тротоар с бетонови плочи, включително подготовка земно легло;   Доставка и монтаж на нови тръбни стойки и нови стандартни пътни знаци\r\nСъгласно сключения договор, финансовите средства, отпуснати от Държавен фонд „Земеделие“ за рехабилитация на улица „Иван Вазов“, от О.Т. 277 до О.Т.434, гр. Тетевен са 492 851.55 лв. без вкл. ДДС.\r\nСтроително ремонтните дейности ще започнат веднага след като бъдат проведени процедури по реда на Закона за обществените поръчки.", "date": "2018.04.25", "title": "Кметът на Тетевен направи оглед на дейностите по полагането на фрезован асфалт на ул. \"Иван Вазов\""}
{"url": "https://www.actualno.com/asia/sauditska-arabija-iska-ot-katar-da-prati-voenni-v-sirija-news_671434.html", "text": "  Катар трябва да изпрати свои войски в Сирия, ако не иска да се лиши от американска военна подкрепа, заяви министърът на външните работи на Саудитска Арабия Адил ал Джубейр, предаде БГНЕС.  \"Катар трябва да плати за присъствието на американски войски в Сирия и трябва да изпрати свои войски в Сирия преди американският президент да се откаже от защитата на Катар, която представлява американската военна база на неговата територия\", цитира Джубейра пресслужбата на външното министерство на кралството.   Министърът отбелязва, че ако САЩ престанат да се грижат за сигурността на Катар, то режимът в тази страна ще бъде свален за по-малко от седмица.   ", "date": "2018.04.25", "title": "Саудитска Арабия иска от Катар да прати военни в Сирия"}
{"url": "https://www.actualno.com/health/25-april-den-bez-asansiori-news_671358.html", "text": "  Асансьори в цялата страната ще спрат на 25 април като част от международната инициатива Ден без асансьори No Elevators Day. За четвърта поредна година каузата обединява у нас институции, компании, медии и обществени личности, за да бъде привлечено общественото внимание към темата за това колко важна за здравето е ежедневната физическа активност.  Активните университети, кoито се включват през 2018 и ще изненадат с инициативата младите хора са например УНСС- Университет за национално и световно стопанство, Медицински Университет \"Проф. д-р п. Стоянов\" – Варна, Шуменски университет \"Епископ Константин Преславски\", Технически Университет - София - Филиал Пловдив и София, Тракийски университет, гр. Стара Загора.   Организатор на Деня без асансьори е сдружение BG Бъди активен. Вече няколко години в последната сряда на месец април сдружението се опитва да докаже, че без допълнително време и средства всеки може да допринесе дългосрочно за здравето и настроението си, като избере стълбите вместо асансьора.   България продължава да е сред страните, чиито граждани не спортуват активно, макар че според скорошно изследване на Евробарометър физическата активност на българите расте, като сдружение BG Бъди активен.", "date": "2018.04.25", "title": "25 април - ден без асансьори"}
{"url": "https://www.actualno.com/america/ogromno-kolichestvo-narkotici-plus-eksplozivi-stojali-meseci-na-letishteto-v-rio-de-janejro-news_671433.html", "text": "  Митничарите на летището в бразилския мегаполис Рио де Жанейро откриха около 50 килограма взрив и около 100 килограма хероин в пратка от Китай. Те стояли на летището от месеци, пише БГНЕС.  Според телевизия \"Глобовижън\" (Globovision) товарът е задържан на летището още през септември миналата година заради проблем с документите, но едва сега митницата решила да провери какво има вътре. При проверката вместо заявените химикали за производство на медицински капки били открити наркотици и взрив.   ", "date": "2018.04.25", "title": "Огромно количество наркотици плюс експлозиви стояли месеци на летището в Рио де Жанейро"}
{"url": "https://www.actualno.com/cite/projektorite-se-palnaha-njakoi-svetnaha-kato-elha-drugi-gi-izvejdat-masovo-posred-bjal-den-news_671438.html", "text": "     Така заяви председателят на Асоциацията на преподавателите по авто-мото подготовка Йонко Иванов по повод акцията на специализираната прокуратура, Главна дирекция \"Борба с организираната престъпност\" (ГДБОП) и полицията в сградата на ДАИ-Благоевград на 24 април. Припомняме, че бяха 10 души.   Стана ясно, че задържаните са искали подкупи от собствениците на транспортни фирми за суми от 300 до 600 евро.   ", "date": "2018.04.25", "title": "Прожекторите се палнаха: някои светнаха като елха, други ги извеждат масово посред бял ден"}
{"url": "https://www.actualno.com/curious/japonskata-pianistka-fumie-fukui-s-koncert-v-zala-kioto-v-hotel-marinela-sofia-news_671446.html", "text": "  Японската пианистка Фумие Фукуи е творец и музикант с богата артистична кариера в Азия, Европа и Америка. На 24.04.2018 г. в зала \"Киото\" на хотел Marinela Sofia се състоя “Музикална среща на Япония и Европа е София”, организиран от Клуб “Приятели на Япония в България”, Посолство на Япония в България, хотел Marinela Sofia и сдружение “Маринела”.  Фумие Фукуи изпълни концерт в две части като първата бе посветена на музикални композиции от Япония, а във втората част тя представи музика от Европа, като последното изпълнение бе на българския композитор Димитър Ненов.   Фумие Фукуи е позната в България чрез приноса си за изпълнение на няколко програми с творби от български композитори. Японската пианистка е лауреат на два конкурса, които се провеждат в София - “Алберт Русел” и “Музиката и Земята”.       ", "date": "2018.04.25", "title": "Японската пианистка Фумие Фукуи с концерт в зала \"Киото\" в хотел Marinela Sofia"}
{"url": "https://www.actualno.com/society/korupcijata-v-dai-zaradi-nisko-plateni-inspektori-i-administrativen-haos-news_671444.html", "text": "   . Около тази теза се обединиха експерти по пътна безопасност в ефира на БНТ по повод вчерашната акция на специализараната прокуратура по задържането на служители от ДАИ-Благоевград.  Дейността в ДАИ е такава, че е свързана с много големи глоби и изисквания, които се налагат. От горе надолу пирамидата трябва да работи ефективно, категоричен бе експертът Алекси Стратиев. По думите му глобите, които налага ДАИ, стигат до 5000 лв.  Стратиев коментира, че дори да се елиминира всякаква корупция по веригата, обучението на водачите на МПС не е достатъчно.    Тук се крие генезисът на проблема, коментира Красимир Георгиев, председател на Асоциацията за квалификация на автомобилистите.   Предложихме изцяло да се електронизира контролът. В момента инструктурите попълват едни учебни картони, които могат да се манипулират от кой-както пожелае. Предлагаме това да се изхвърли, да се въведе GPS система. Толкова много контролни органи имаме, че сигурно сме на първо място в Европа по контролни органи, смята Георгиев.\r\nСпоред него много скоро ще станем свидетели на купени книжки в т.н. \"Бели стаи\". Красимир Георгиев е убеден, че въпросът с корупцията при взимането на шофьорските изпити може да се реши с тотално обучение.       ", "date": "2018.04.25", "title": "Корупцията в ДАИ - заради ниско платени инспектори и административен хаос"}
{"url": "https://www.actualno.com/society/sinopticite-protestirat-sreshtu-subsidijata-za-2018-g-news_671449.html", "text": "  Служителите на Националния институт по метеорология и хидрология (НИМХ) към Българската академия на науките (БАН) протестират срещу начина на разпределяне на средствата за работа на службата за 2018 г.  \"НИМХ протестира срещу несправедливото разпределение на бюджетната субсидия за 2018 година от страна на ОС на БАН, което застрашава функционирането на националната хидро-метеорологична служба\". Такова съобщение на черен екран посреща всеки, който иска да посети .      В на общото събрание на учените от НИМХ-БАН и директорите на филиали, приета в началото на април, се отбелязва, че \"...бюджетната субсидия е под критичния минимум за нормалното функциониране на дейностите в НИМХ, защото ще доведе до масово напускане на специалисти\".\r\nУчените отбелязват, че са готови да предприемат \"адекватни форми на протест\" като крайна мярка за спасяване на дейността си.    ", "date": "2018.04.25", "title": "Синоптиците протестират срещу субсидията за 2018 г."}
{"url": "https://www.actualno.com/asia/pojar-v-petrolen-kladenec-ubi-desetki-pojarnikari-video-news_671425.html", "text": "  Най-малко 10 души са загиналите при пожар в петролен кладенец, причинен от нелегален достъп до съоръжението в провинция Ачех, Индонезия, предаде БГНЕС.  Огромният пожар е все още силен и извън контрол. Според информация в Daily Express, загиналите са пожарникари, които опитват да овладеят стихията. По информация на полицията обаче се очаква да има още жертви - не е ясно колко, тъй като бедствието не позволява дори да бъде съставена точна статистика.    Засега работната версия за причината за избухването на пожара е опит за нелегално проникване в кладенеца, за да бъде точен петрол. В Ачех - област, известна с минното си дело, това било обичайна практика.", "date": "2018.04.25", "title": "Пожар в петролен кладенец уби десетки пожарникари (ВИДЕО)"}
{"url": "https://www.actualno.com/chronicles/vyrhovnijat-syd-na-bylgarija-osyjda-na-smyrt-uchastnicite-v-atentata-na-gara-bunovo-news_671157.html", "text": "  Атентатът на гара Буново е най-големият железопътен атентат в   българската история по брой на жертвите. Извършен е на на 9 март 1985 г.   посредством бомба, поставена във вагона за майки с деца на влака  Бургас  - София.  Същият ден избухва бомба в кафе-сладкарницата на хотел \"Сливен\" в Сливен.\r\nШироко разпространено е мнението, че атентатите са дело на членове на   нелегална организация, наречена Турско национално-освободително   движение в България, въпреки че тя е създадена няколко месеца по-късно.   Мотивът са действията на държавната власт по това време, които са   обединени под термина „Възродителен процес”.   Бомбата е поставена във вагона за майки с деца на влак № 326, който   се движи от Бургас за София. Бомбата е с часовников механизъм, а часът е   разчетен да съвпадне с навлизането на влака в тунела в района на гара   Буново. Там паниката и липсата на достатъчно въздух биха довели до   възможно най-голям брой жертви.\r\nЗаради маневра на гара Златица влакът закъснява с две минути и взривът избухва в 21:31 ч. на гарата, а не в тунела.       На мястото на инцидента пристигат министрите на вътрешните работи и   на транспорта Димитър Стоянов и Васил Цанов. Вагонът е откачен. Шест   часа жертвите и ранените се извозват в околните градове, а останалите   пътници са подложени на строга проверка от страна на органите на реда -   кой и кога си е закупил билета, къде се е качил и с какъв багаж. Едва   тогава влакът продължава своя път към София.\r\nВ атентата загиват 7 души - 3 деца и 4 жени. В други източници   жертвите са 2 деца, 2 жени, 1 мъж и 2ма старци. Сред жертвите са   глухонеми деца прибиращи се в вкъщи. Ранени са тежко 9 души и сред тях   също има 2 деца.\r\nАтентатът, както и последвалия го в град Сливен, е извършен от   протурски терористи, български граждани, според Павел Шопов членове или   симпатизанти на нелегалната организация, наречена Турско   национално-освободително движение в България (ТНОДБ). Тази версия е   оспорена от Сабри Мехмедали, брат на един от осъдените на смърт.       На 25 април 1988 са осъдени на смърт лицата, пряко участвали в   атентата (в скобите е рожденното име): Елин Маджаров (Емин Мехмедали),   Алцек Чакъров (Абдула Чакър) и Сава Георгиев (Саафет Реджеб), няколко   месеца по-късно същата година присъдата е потвърдена от Държавния съвет   на НРБ и осъдените са екзекутирани и кремирани. Емин Мехмедали (Елин   Маджаров) и Абдула Чакър (Алцек Чакъров), са били агенти на окръжното   управление на Държавна сигурност в Бургас през 70-те и 80-те години.   Осъдени за помагачество са: на 6 години затвор - Севдалин Алипиев   Маджаров (Сабри Мехмедали), брат на първия терорист (лежи 2 г.   амнистиран от Желю Желев и освободен в 1990г.), на 2 години затвор   Никола Николов, на по 1 година затвор Севда Латинова и Милко Вълканов.   Терористите стават обект на сделка с Турция и са разменени. По-късно   Сабри Мехмедали израства до пост областен координатор на ДПС за Бургас.\r\nПрез 1990-те год. на сградата на гара Буново е открита паметна плоча.   На 11 септември 2007, близо до гарата, е открит паметник на жертвите  на  атентата. Паметникът представлява монументална скулптурна  композиция,  висока 7 метра.\r\nИзточник: Уикипедия", "date": "2018.04.25", "title": "Върховният съд на България осъжда на смърт участниците в атентата на гара Буново"}
{"url": "https://www.actualno.com/sciencelogy/sasht-obedinjava-programite-si-za-syzdavane-na-svryhzvukovo-oryjie-news_671427.html", "text": "  Американското министерство на отбраната планира за консолидира програмите за създаване на свръхзвуково оръжие в САЩ. Това съобщи при среща с журналисти първият заместник-министър на отбраната на САЩ Патрик Шанахан, предаде БГНЕС.  Журналисти го попитаха дали американското военно ведомство не се подготвя да събере заедно разнопосочните програми към разработката на хиперзвуково оръжие. \"Това е планът\", отговори заместник-министърът.   Само преди седмица американските ВВС сключиха договор с Lockheed Martin за разработка на свръхзвукова ракета. Договорът е за 928 млн. долара, като не е ясно какъв е срокът за завършване на разработката. Програмата се нарича \"Хиперзвуково конвенционално ударно оръжие\".   ВВС на САЩ имат и друга разработка, наречена \"Въздушно оръжие за бърза реакция\". В нейните рамки се разработват два прототипа, за 258 млн. долара.", "date": "2018.04.25", "title": "САЩ обединява програмите си за създаване на свръхзвуково оръжие"}
{"url": "https://www.actualno.com/crime/advokatyt-na-shofiorkata-ot-am-trakija-namekva-che-vodachyt-na-avtobusa-e-reagiral-neadekvatno-news_671437.html", "text": "  Все още няма никакви експертизи, тепърва ще се изготвят – както съдебно-медицински, така и технически. Това дело ще влезе в съда след 12 месеца,  заяви Николай Кокинов, адвокатът на Цвета Таскова – шофьорката, която предизвика катастрофа с преобръщане на автобус на АМ \"Тракия\", при която загинаха 6 души.  По думите му Тасева е била първата, която се е обадила на тел. 112 и е помагала на пострадалите. Адвокатът на Тасева увери пред bTV, че тя няма намерение да се укрие. \r\nЦвета Тасева е заявила, че ще понесе всяка санкция, която ѝ бъде определена, ако бъде призната за виновна.      Припомняме, че Кокинов е бивш градски прокурор на София, като той напусна поста със скандал - беше уволнен дисциплинарно и не можеше да практикува като юрист 2 години, след като стана ясно, че всичко по процесуални действия на прокуратурата – информация, която не би трябвало да бъде споделяна с никой. Кокинов правеше това в Банкя, като изтече запис на една от срещите.\r\nСъдът възприе тезата да бъде изменена мярката за неотклонение на клиентката ми, тъй като разследването няма да приключи за 6-7 седмици, посочи Кокинов пред Нова телевизия относно случая с Таскова.    Бившият прокурор опита да изкара тезата, че 1200-килограмов автомобил трудно можел да изтласка 10-тонен автобус. Твърде вероятно е и шофьорът на автобуса да е реагирал неадекватно и да е извил волана, но това е хипотеза, нищо не е доказано, уточни Кокинов. Той изрично подчерта, че клиентката му не се чувства добре, че горчиво съжалява за случилото се.", "date": "2018.04.25", "title": "Адвокатът на шофьорката от АМ \"Тракия\" намеква, че водачът на автобуса е реагирал неадекватно"}
{"url": "https://www.actualno.com/society/prognoza-za-vremeto-25-april-srjada-news_671419.html", "text": "  Днес ще преобладава слънчево и отново топло време. През деня ще се развива купеста и купесто-дъждовна облачност и на много места, главно в следобедните часове ще има краткотрайни валежи с гръмотевици и временно усилване на вятъра. Максимални температури между 26° и 31°. Такава е прогнозата за времето на Националния институт по метеорология и хидрология (НИМХ) при БАН, съобщи за Агенция „Фокус“ дежурният синоптик Христо Христов.  Над Черноморието ще бъде предимно слънчево. В следобедните часове ще има купеста облачност, но само на отделни честа е възможно да превали краткотраен дъжд и да прегърми. Ще духа бриз. Максималните температури ще са между 20° и 24°. Температурата на морската вода е 13-14°. Вълнението на морето ще бъде 1-2 бала.   Над планините ще се развива купесто-дъждовна облачност и ще има краткотрайни валежи с гръмотевици. Ще духа до умерен запад-югозападен вятър. Максималната температура на височина 1200 метра ще е около 20°, на 2000 метра – около 13°.   И през през следващите три дни ще остане топло и предимно слънчево. Главно в следобедните часове и до полунощ в четвъртък над Западна и Централна България ще се развива купеста облачност и на места, повече в планините и планинските райони, ще има краткотрайни валежи от дъжд, на отделни места и с гръмотевици. В петък ще превали и в Североизточна България. В събота вероятността за превалявания намалява. Източният вятър временно ще се усили. Температурите, повече в източната част от страната, слабо ще се понижат, но преобладаващите минимални ще са между 9° и 14°, а дневните - между 25° и 30°.", "date": "2018.04.25", "title": "Прогноза за времето - 25 април (сряда)"}
{"url": "https://www.actualno.com/america/policai-sa-tejko-raneni-sled-prestrelka-v-dalas-news_671429.html", "text": "  Трима души, от които двама са полицаи, пострадаха при стрелба в Далас, съобщи полицейското управление на Далас, цитирано от БГНЕС.  Инцидентът е станал факт, след като полицаите са се отзовали на сигнал за обир на магазин.   \"Потвърждаваме, че двама офицери от полицейското управление на Далас имат огнестрелни рани и са в критично състояние. Да отправим молитви за нашите офицери и семействата им\", съобщи полицейското управление в Twitter.   При инцидента е пострадал и случаен местен жител. Няма информация за неговото състояние.", "date": "2018.04.25", "title": "Полицаи са тежко ранени след престрелка в Далас"}
{"url": "https://www.actualno.com/cinema/za-i-protiv-filmite-za-supergeroi-holivud-zapochna-debata-news_671426.html", "text": "  Остър дебат относно пренасищането с филми за супергерои тече в Холивуд, пише БГНЕС. Голяма част от \"силните\" в Меката на киното смятат, че индустрията се е пренаситила от комиксови филми за герои.  По темата например режисьорът на \"Аватар\" Джеймс Камерън каза  следното: \"Надявам се скоро да се уморим от \"Отмъстители\". Не, че не  обичам филмите за тях, просто има и други истории, които да бъдат  разказани, освен тези за свръхнадарени мъже без семейства, които  спасяват света без страх от смъртта в продължение на два часа\".\r\nНосителката на \"Оскар\" Джоди Фостър пък заяви по-рано тази година:  \"Студията правят несъдържателни филми, за да се харесат на масите и  разпространителите. Не искам да правя филми за супергерои от 200 милиона  долара\".      Миналата година звездата от \"Междузвездни войни\" Марк Хамил каза пред  \"САЩ днес\": \"Не знам какво става с филмите със супергерои. Те са  фантастични, но мисля, че стигаме до свръхнасищане\".\r\nАктьорът Джош Бролин също беше заклеймен заради зачестилите ролите на  супергерои, които поема. Според някои мнения това е отнело от  актьорската му идентичност.    Но създателите на филми за супергерои вярват, че тези възгледи са  несправедливи. \"По-младата публика заслужава забавление, но също така  заслужава и вдъхновение и силни послания за надежда и мечти\", каза Зоуи  Салдана, която е един от персонажите в \"Пазителите на галактиката\".   Крис Прат, друга от звездите в \"Пазителите на галактиката\", се  съгласява: \"Благодарен съм за това, което тези филми правят за  разпалване на въображението на децата\".\r\nЗвезди от лентата \"Stars of Avengers: Infinity War\" също застанаха в защита на филмите за супергерои срещу някои холивудски клики. А миналата седмица Зоуи Салдана обвини \"хора от елита\" в дискриминация на филмите за супергерои. \"Те гледат негативно на филмите на Marvel или на актьори като мен\", каза актрисата, която напоследък е \"абонирана\" за роли във филми по комикси.    Наскоро Марвел удари върха в бокс офисите с \"Черната пантера\" - филм, изцяло с чернokovi актьори, който беше широко възхваляван като игра и спечели одобрението на известни личности като Мишел Обама. Филмовата журналистка Хелън О‘Хара смята, че някои режисьори \"са против тези филми\", защото \"те не могат да увеличат парите\" за собствените си продукции.", "date": "2018.04.25", "title": "За и против филмите за супергерои - Холивуд започна дебата"}
{"url": "https://www.actualno.com/europe/finlandija-reshi-da-spre-davaneto-na-bezusloven-bazov-dohod-news_671435.html", "text": "  Властите във Финландия взеха решение да закрият експерименталната програма за изплащане на безусловния базов доход, по която хиляди финландци получаваха по 560 евро месечно, предаде БГНЕС.  Финландското правителство е взело решение да прекрати експеримента, благодарение на който гражданите получаваха безвъзмездно приличен месечен доход. Програмата приключва през тази година. Парите се плащаха на 2000 финландци на възраст между 25 и 28 години.   Засега не се съобщават нито причините, нито резултатите от експеримента. Един от авторите на програмата - Оли Кангас, обаче коментира, че тя е била много лимитирана, насочена предимно към безработни.   През 2015 година безработицата във Финландия стигна 10%, което беше невиждано от 17 години и точно тогава се появи идеята за пилотната програма. Но през декември миналата година страната прие закон, според който безработните трябва да работят поне 18 часа на всеки 3 месеца, за да получават социални помощи.\r\nПрез 2016 година избирателите в Швейцария масово отхвърлиха предложението за въвеждане на гарантиран базов доход за всички. Близо 77% бяха против предложението и само 23% го подкрепят. Там лагерът на поддръжниците предложи месечен гарантиран доход от 2500 швейцарски франка за възрастни и 625 швейцарски франка за всяко дете.       Швейцария беше първата страна, провела подобен референдум.", "date": "2018.04.25", "title": "Финландия реши да спре даването на безусловен базов доход"}
{"url": "https://www.actualno.com/analysis/ot-jadreni-oryjija-do-amerikanski-vojski-pet-osnovni-prechki-za-mira-sys-severna-koreja-news_671417.html", "text": "  Севернокорейският лидер Ким Чен Ун и президентът на Южна Корея Мун Дже-ин ще разговарят в петък на конференция, която ще постави началото на серия от срещи на високо равнище през Ким през следващите седмици – включително и с участието на държавния глава на САЩ Доналд Тръмп.  В навечерието на събитието всички участващи страни в диалога се ангажираха с конкретни обещания. През уикенда лидерът на Пхенян обеща да страната му да прекрати изпитанията на ядрени оръжия и междуконтинентални балистични ракети. Тръмп приветства този ход на Ким Чен Ун в съобщение в социалната мрежа Twitter, като дори заговори за това, че севернокорейският лидер е \"много отворен\" и \"много почтен\", както и че през годините имало много обещания от Пхенян, но никога положението не изглеждало толкова оптимистично. В понеделник (23 април) от Сеул на свой ред спряха излъчването на кей-поп музика и пропагандни съобщения, които години наред можеше да бъдат чути в демилитаризираната зона на полуострова. Отслабна напрежението и между Северна Корея и Запада, което само допреди броени месеци предизвикаше сериозни опасения от война.\r\nОсновните проблеми обаче остават нерешени. Ето и основните пречки за постигане на мир със Северна Корея, представени от редакцията на американския вестник и цитирани от агенция \"Фокус\".    Това е най-важният въпрос - и най-спорен. Вашингтон твърди, че Северна Корея трябва да се откаже от своя ядрен арсенал, който сега може да удари градовете в САЩ. Ким Чен-ун обаче вижда в програмата си за ядрени оръжия ключ за оцеляването на режима му.    Потенциалните компромиси включват споразумение, което ще задължи Северът да замрази и намали своя арсенал във времето, въпреки че е малко вероятно Вашингтон да се съгласи с предложението Пхенян да разполага дори с ограничени количества от подобен тип оръжия.\r\nДруги ключови точки, които може да се окажат пречка са мира, са свързани с позициите на Япония и други съюзници на САЩ в региона. Остава открит и въпросът дали Северна Корея би се съгласила инспектори да проверяват изпълнението на плана за денуклеаризация. „Ключовият въпрос ще бъде за значението и обхвата на денуклеаризацията\", обяснява Робърт Ейнхорн, анализатор в института „Брукингс\".     Съобщението на Ким Чен-ун, с което той обеща Пхенян да прекрати изпитанията на ядрени оръжия, бе приветствано от лидера на Белия дом. „Уау, ние не сме се отказали от нищо, а те се съгласиха на денуклеаризация (толкова хубаво за света), без повече тестове!\", туитна Тръмп в неделя.\r\nАнализаторите не са единодушни по въпроса колко е напреднала ядрената програма на Северна Корея, но повечето от тях заключават, че севернокорейците са постигнали значителен напредък и могат да си позволят да спрат тестовете, след като вече ракетите им могат да достигнат до американските градове.    Към момента САЩ разполагат с около 28 000 военнослужещи, дислоцирани в Южна Корея - присъствие, което датира от Корейската война преди седем десетилетия, когато американските военни помогнаха за отблъскването на Севера. Тяхното присъствие, заедно с редовните съвместни учения между американските и южнокорейските сили, отдавна е дразнещо за режима в Пхенян.\r\nНаскоро Мун Дже-ин заяви, че севернокорейският лидер се е отказал от искането си всички военни на САЩ да се изтеглят от територията на Южна Корея като условие за денуклеаризация. Дали обаче действително това е гледната точка на Ким Чен-ун? Това би било спорен ход дори в Южна Корея, където мнозина гледат на присъствието на американските войски като важна преграда срещу агресията от Севера. „Никоя американска администрация няма да се съгласи с пълното изтегляне на войските ни от Южна Корея, освен в далечното бъдеще\", категоричен е Ейнхорн.      Южна Корея заяви, че е в разговори със САЩ и Северна Корея за официалния мирен договор, с който да бъде поставен формален край на Корейската война. Бойните действия в този конфликт приключиха още през 1953 г. с подписването на примирие, но войната така и не приключи официално. Демилитаризираната зона разделя двете страни и, макар че военните действия са прекратени през 1953 г., Северна Корея често е действала така, сякаш войната никога не е свършвала.\r\nПрез 1968 г. Северна Корея изпрати командоси на юг в неуспешен опит да убият президента на Южна Корея Парк Чунг-хи . През 1976 г. севернокорейски войници убиха двама американски офицери в демилитаризираната зона. През 2010 г. една севернокорейска подводница изстреля торпедо срещу южнокорейски военен кораб, при което загинаха 46 моряка.\r\nНе е ясно как би изглеждал мирен договор, в който САЩ и Китай трябва да бъдат страна по него, тъй като техни представители са подписали примирието. Има рискове за САЩ. Например, Северът може да твърди, че американските войски вече не са необходими в Южна Корея, когато има договор, предупреждава Брус Бенет, анализатор в Rand Corporation.    Икономическите санкции са навредили на икономиката на Северна Корея и Ким Чен-ун отдавна търси изход от тях. Изграждането на икономиката на страната, която беше близо до колапс през 90-те години на миналия век, бе основен приоритет за лидера на Пхенян.\r\nЗасега санкциите са сред най-мощните лостове, които САЩ имат по отношение на режима на Ким Чен-ун, а Вашингтон няма да препоръча да бъдат премахнати без значителни отстъпки от страна на Пхенян. Анализаторите обаче не са сигурни доколко санкциите ще окажат влияние при преговорите за постигане на траен мир на полуострова. Администрацията на Тръмп твърди, че санкциите карат Ким да преговаря, но анализаторите не са сигурни, че санкциите са движещата сила зад последните ходове на лидера на Северна Корея.", "date": "2018.04.25", "title": "От ядрени оръжия до американски войски: Пет основни пречки за мира със Северна Корея"}
{"url": "https://www.actualno.com/asia/izrael-se-podgotvja-otnovo-da-otvori-migrantskite-zatvori-news_671413.html", "text": "  Министър-председателят на Израел Бенямин Нетаняху и министърът на вътрешните работи Арие Дери се споразумяха за незабавно подновяване на подготовката за , пише вестник The Jerusalem Post, цитиран от агенция \"Фокус\".  Израел обяви, че няма да депортира търсещи убежище в трети страни. „Това вече не е в дневния ред“, се казва в документ, адресиран до Върховния съд.    .   Опозицията реагира положително на решението, с което се отменя спорния план, предизвикал критика от международната общност.", "date": "2018.04.25", "title": "Израел се подготвя отново да отвори мигрантските затвори"}
{"url": "https://www.actualno.com/sofia/chast-ot-jk-mladost-1-ostava-bez-voda-news_671288.html", "text": "  \"Софийска вода\" временно ще прекъсне водоснабдяването в някои части на столицата на 25 април 2018 г. (сряда), съобщиха от пресцентъра на дружеството.  Във връзка с монтаж на спирателни кранове на бул. „Цариградско шосе“ жк. „Младост“ 1, се налага спиране на водоподаването от 09:00 до 21:00 часа на клиентите на „Софийска вода”, живеещи в района на:\r\n- ул. „Димитър Моллов“, бул. „Цариградско шосе“;   - от ул. „Димитър Моллов“ до бул. „Д-р Г. М. Димитров“, блокове 27, 28, 28А, 28Б, 29Б, 29, 29А, 30, 30А, 121, 122, 123, 124, 125, 126, 127, 128, 129, 130, 131, 132 и бензиностанция „OMV“ на бул. „Цариградско шосе“ бл. 27, ДГ 117 „Надежда“, Технологично училище по електронни системи.\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Димитър моллов“ пред болница „Софиямед“.    Във връзка с подмяна на сградно водопроводно отклонение на бул. „Арсеналски“ жк. „Лозенец“, се налага спиране на водоподаването от 09:30 до 20:30 часа на клиентите на „Софийска вода”, живеещи в района на бул. „Арсеналски“ от ул. „Църноок“ да ул. „Милевска планина“.\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: бул. „Арсеналски“ ъгъла с ул. „Борис Пожаров“.\r\nВъв връзка с подмяна на сградно водопроводно отклонение на ул. 9 кв. „Враждебна“, се налага спиране на водоподаването от 09:30 до 17:30 часа на клиентите на „Софийска вода”, живеещи в района на ул. 5, ул. 8, ул. 29, ул. 30.       При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. 10 ъгъла с ул. 11.\r\nВъв връзка с реконструкция на уличен водопровод на бул. „Мадрид“ кв. „Подуяне“, се налага спиране на водоподаването от 09:00 до 18:30 часа на клиентите на „Софийска вода”, живеещи в района на:\r\n- ул. „Мърфи“ от ул. „Русалка“ до бул. „Мадрид“;\r\n- бул. „Мадрид“ от бул. „Евлоги и Христо Георгиеви“ до ул. „Алеко Константинов“;   - ул. „Франсис де Пресансе“ от ул. „Алеко Константинов“ до ул.„Мърфи“.\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: бул. „Мадрид“№14.   Във връзка с извършване на строително-монтажни работи на ул. „Самоковско шосе“ кв. „Горубляне“, се налага спиране на водоподаването от 09:00 до 12:00 часа на клиентите на „Софийска вода”, живеещи в района на ул. „Самоковско шосе“ от ул. „инж. Георги Белов“ до бул. „Цариградско шосе“ и ул. „Обреща“\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: бул. „Цариградско шосе“№120.   Във връзка с ремонт на редуктор за налягане на ул. „Трендафил“ с. Мърчаево, се налага спиране на водоподаването от 10:00 до 14:00 часа на клиентите на „Софийска вода”, живеещи в района на ул. „Трендафил“, ул. „Приморско“, ул. „Бистра река“, ул. 7.\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Трендафил“.\r\nРемонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.\r\nЗасегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx.", "date": "2018.04.25", "title": "Част от ж.к. \"Младост\" 1 остава без вода"}
{"url": "https://www.actualno.com/health/vpechatljavashtata-figura-e-vyzmojna-i-postijima-za-ljatoto-news_671099.html", "text": "  С наближаването на лятото се увеличава и нашето желание да бъдем в добра форма и със самочувствие на плажа. В същото време стресът се трупа, нямаме време или желание за физическа активност, а ограничаващите диети ни изтощават и оставят без тонус. Как тогава да намерим баланса и постигнем своето „ново аз”?  Всъщност решението ни дава Зоната – революционен хранителен режим, измислен в началото на 90-те години от американския доктор Бари Сиърс. До скоро В България зоновото хранене беше познато най-вече на  диетолозите и специалистите по хранене. Но зашеметяващите резултати на част от родните звезди като Марта Вачкова и Владо Пенев насочиха светлините на прожектори към този нов начин на хранене.   Тайната на Марта Вачкова и Владо Пенев за влизането във форма и загубата на десетки излишни килограми се нарича ZChef. Zchef e единственият в България екип от професионални готвачи, които приготвят вкусни зонови менюта. „Това, което искаме на покажем на хората чрез ZChef  е, че едно здравословно меню може да бъде апетитно и разнообразно. Можем да отслабнем с вкусна храна и без да се ограничаваме. Нашата кухня предлага разнообразни балансирани менюта, съобразени с българските хранителни вкусове и разработени, спазвайки изискванията на зоновия режим”,  сподели Катя Божкова, основател на Zchef.   Зоновите менюта, разработени от г-жа Божкова и нейния екип, успяват да постигнат невъзможното. С вкусните разнообразни ястия, създадени според принципите на Зоната, Марта Вачкова успява да свали 19 кг., а нейният близък приятел Владо Пенев се сбогува с 20 кг.       Какво всъщност е Зоната? Това не е диета или драстично отслабване чрез лишения. Зоната разпределя хранителните елементи и различните типовете храни в правилните пропорции и ги разделя на 5 дневни приема. По този начин консумираме всичко необходимо за нашия организъм в точното количество и съотношение и в подходящи часови интервали без да изпитваме глад или неразположение.  Дори да нарушим зоновия режим, само 4 часа ни делят от следващото зоново хранене и възвръщане на хормоналния баланс в тялото.\r\n„Малцина осъзнават, че правилното хранене е неразривно свързано с хормоналния баланс, а хормоните са отговорни не само за външния вид, но и за поведението ни. Всички процеси в човешкия организъм се регулират от хормони – метаболизма, нервната система, физическото развитие, емоциите и чувствата. Техният дисбаланс може сериозно да влоши качеството на живот и да бъде знак за болест или пред болестно състояние”, смята Катя Божкова.\r\nЗоната е това метаболитно състояние, в което тялото и умът се намират в баланс и хармония. В Зоната ние се радваме на перфектна фигура и оптимално здраве, а наближаващото лято не ни притеснява. Навън още е пролет и имаме време да влезем в Зоната за това лято.    ", "date": "2018.04.25", "title": "Впечатляващата фигура е възможна и постижима за лятото"}
{"url": "https://www.actualno.com/books/56-godini-ot-rojdenieto-na-petja-dubarova-news_671352.html", "text": "  Петя Дубарова е родена на 25 април 1962 г. в Бургас, в семейството на прогимназиална учителка Мария Дубарова и Стойко Дубаров. Майката на поетесата има голяма роля в изграждането на личността и вижданията ѝ, като в същото време я напътства в света на изкуството.  Петя Дубарова започва да пише стихове в най-ранна детска възраст, като нейните първи публикации са във вестниците „Септемврийче“ и „Народна младеж“, в списанията „Родна реч“ и „Младеж“. Нейни духовни наставници са поетите Христо Фотев и Григор Ленков.\r\nУчи в английската езикова гимназия в Бургас (ПАГ Гео Милев), което е нейна мечта. Петя споделя, че обожава английския език. Многократно изнася литературни четения на свои творби пред съучениците си. Независимо от ранната слава, която я определя като „най-младата сред големите творци на България“, Дубарова остава лоялна и добра приятелка, прилежна ученичка и палаво момиче. Тя е изключително общителна и лъчезарна и има много приятели, с които често излиза. Любимите ѝ места в родния Бургас са плажът, лунапаркът и морската градина, където свири на китара, пее и се забавлява заедно с връстниците си.   През 1978 година участва във филма на режисьора Георги Дюлгеров „Трампа“. По време на снимките в град Самоков, една вечер, докато се забавлява в дискотека в курорта Боровец, Петя среща Пер, швед, в когото се влюбва. Той остава първата ѝ и единствена любов. В дневника си го описва като „далечния, светлия, чаровния, нежния“. Водят активна кореспонденция известно време, след което той просто престава да ѝ пише. Преживява го много тежко.\r\nГодина преди да сложи край на живота си, Петя е обзета от тежки мисли, свързани с отчаяние и разочарование от човечеството.     ., ненавършила 18 години, Петя се самоубива в дома си в Бургас със сънотворни хапчета, оставяйки бележка със следния текст:\r\n\"Измамена\r\nМладост       Прошка\r\nСън\r\nСпомен\r\nЗад стените на голямата къща   ТАЙНА\"\r\nСлед изненадващата ѝ и загадъчна смърт плъзват различни слухове за причините за самоубийството. И до днес съществува версия, според която поетесата се е самоубила заради нескопосано комсомолско обвинение за саботаж. Обвинението е по повод повредена пръскачка на автоматизирана линия по време на средношколска бригада във фабрика. С трагичния си избор девойката споделя съдбата на редица български известни поети – Пеньо Пенев, Димитър Бояджиев, Пейо Яворов, Андрей Германов, Веселин Андреев, Росен Босев и Христо Банковски.   , а няколко години по-късно от печат излиза и книгата „Най-синьото вълшебство“, в която е събрано цялото ѝ творчество, писма и личният ѝ дневник.\r\nВ една от последните си изповеди, записани в дневника ѝ, поетесата пише:    *** *** ", "date": "2018.04.25", "title": "56 години от рождението на Петя Дубарова"}
{"url": "https://www.actualno.com/europe/momche-pechelilo-olimpiadi-po-himija-se-samoubi-v-rusija-news_671436.html", "text": "  В Московска област е открито тялото на 17-годишен победител в олимпиада по химия. Ученикът е открит мъртъв малко след като бил посетен от служители на федералната служба по безопасност, съобщи „Московский комсомолец”.  По данни на изданието нещастието се случило на рождения ден на момчето. Преди това той бил на училище, където не предизвикал подозрения у преподавателите си с поведението си. Ученикът оставил предсмъртно писмо, в което пишело, че в страната му не са необходими талантливи хора.   Момчето неведнъж е побеждавал на областни и национални кръгове на олимпиади по химия. В дома си той провеждал опити, които понякога приключвали с взривове. След оплаквания от съседи дошли от службите, направили проверка и иззели телефона му.   През март стана ясно, че семейството на друго талантливо дете – Марк Вишни са емигрирали в САЩ, за да може то да се чувства полезно.", "date": "2018.04.25", "title": "Момче, печелило олимпиади по химия, се самоуби в Русия"}
{"url": "https://www.actualno.com/business/prognoza-polovin-milion-specialisti-ot-treti-strani-shte-dojdat-u-nas-news_671418.html", "text": "   . Става дума за висшисти, които работят в различни области. Прогнозата е на бизнеса, съобщиха от КТ „Подкрепа“. Причината за предстоящия внос на толкова много кадри била в приетите в началото на март изменения в Закона за миграцията и трудовата мобилност.  С промените се даде възможност делът на служители от трети страни да нарасне от 10 на 35% за малки и средни предприятия, което на практика означава, че всеки трети служител може да е чужденец. Освен това задължителният пазарен тест за синя карта отпадна и работодателите вече не са длъжни да доказват, че в продължение на 6 месеца не са успели да си намерят нужния им кадър у нас, пише \"Монитор\".   Според Ваня Григорова, икономически сътрудник към синдиката, бъдещият внос на голям брой кадри от чужбина би представлявал риск за националната сигурност и предпоставка за поява на ксенофобия и на организиране на гета, както в Западна Европа. Григорова каза и, че според данни за заявки за документи българската икономика търсела тайландски масажистки и попита кой има нужда от това, а в социалната мрежа Facebook тръгнаха предположения, че депутатите търсят определен вид масажи. Вицепрезидентът на КТ \"Подкрепа\" Йоанис Партениотис пък изрази опасения за сериозен социален дъмпинг. „Разбираме, че има недостиг на специалисти, но не може да твърдим, че има тежък дефицит на кадри“, коментира той. Според него рискът бил, че .   Вицепремиерът Валери Симеонов определи като неоснователни притесненията и допълни, че се очаква броят на работниците, които ще пристигнат у нас, да е . През изминалата година 117 чужденци от трети страни са получили синя карта.\r\nНай-често става дума за IT специалисти и инженери от Украйна, Русия, Индия. Други 4000 чужденци са взели разрешение за сезонна работа. Става дума най вече за служители от Украйна и Молдова, които са работили като сервитьори, рецепционисти и готвачи, за каквито у нас има недостиг. .       ", "date": "2018.04.25", "title": "Прогноза: Половин милион специалисти от трети страни ще дойдат у нас"}
{"url": "https://www.actualno.com/society/12-vineno-kulinarni-destinacii-e-razrabotilo-ministerstvoto-na-turizma-news_671460.html", "text": "  Министерството на туризма е  разработило 12 винено-кулинарни дестинации. Те са част от проекта  „Сподели България\", който се реализира в партньорство с Министерство на  земеделието, храните и горите. Дванадесетте дестинации съчетават  традиционните винени напитки и характерната кухня за съответния регион  от над 50 общини, обхващащи повече от 100 туристически обекта на  територията на страната. Това заявява министърът на  туризма Николина Ангелкова в отговор на депутатски въпрос за проект за  разработване на винено-кулинарни дестинации. Към настоящия момент те са  следните: „Долината на Струма\"- обхваща общините Кюстендил, Благоевград,  Петрич, Сандански и 7 туристически обект; „Долината на Места\"- обхваща  общините Белица, Разлог, Банско, Гоце Делчев, Хаджидимово и 8  туристически атракции; „Западна Тракия\"- обхваща общините Пазарджик,  Пловдив, Асеновград и 9 туристически обект; „Розовата долина\"- обхваща  общините Панагюрище, Копривщица, Хисаря, Казанлък и 6 туристически  обекта; „Източна Тракия\"- обхваща общините Стара Загора, Сливен, Ямбол и  Карнобат и 8 туристически атракции; „Сакар\"- обхваща общините Харманли,  Любимец, Свиленград и Тополовград и 8 туристически атракции; „Златия\"-  обхваща общините Враца, Монтана, Видин и 9 туристически обекта; „Мизия\"-  обхваща общините Оряхово, Плевен, Свищов и Русе и 8 туристически  обекта. „Добруджа и Северно Черноморие\"- обхваща общините Силистра,  Добрич, Варна и Балчик и 11 туристически обекта „Южно Черноморие\"- обхваща  общините Бургас, Несебър, Поморие, Созопол, Царево и 10 туристически  обекта „Стари Столици\" - обхваща общините Габрово, Велико Търново, Горна  Оряховица, Шумен, Търговище, Велики Преслав; старопрестолното селище  Плиска и 13 туристически обекта. „Родопи\"- Смолян, Хасково, Кърджали, Ивайловград и 13 туристически обекта. Концепцията беше официално  представена в края на миналата година. В ход е провеждането на  обществени дискусии по места, с цел надграждане на разработените  предложения, на основа позициите на местните общности и бизнеса, добавя  Ангелкова. Повишаване комплексното  качество на цялостния туристически продукт, в съчетание с конкурентните  предимства на страната като туристическа дестинация, мотивира нуждата от  поставянето на характерните продукти и вина за дадения регион под  особен фокус. Близо 1/3 от трайните впечатления на туристите в световен  мащаб са пряко свързани именно с консумираните продукти по време на  престоя в съответната дестинация за почивка. Почитателите на тематичния  туризъм оценяват високо местните специалитети и регионалните сортове  вино, като много често положителното гурме преживяване е причина за  повторно посещение на дестинацията. Реализирането на този проект цели  правилното адресиране на тези тенденции. Финалният вариант на винено-  кулинарни дестинации ще бъде обявен през есента на тази година, като те  ще бъдат дигитализирани. Предвидено е припознатите от туристическия  бранш и от общините 12 винено-кулинарни дестинации да бъдат включени и в  платформата iLoveBulgaria, която в момента съдържа повече от 500  туристически обекта и се използва от над от 17 хил. потребители. Проектът „Сподели България\"  представлява и платформа за добра основа за развитието и  популяризирането на така наречения \"Slow tourism\". Неговата концепция е  свързана именно със запазване на традициите и културата, като се набляга  на местната храна и обичаи. Туристите са освободени от интензивността  на конвенционалния туризъм, отделяйки достатъчно време да се насладят на  избраната дестинация и да се докоснат до местното нематериално културно  наследство. Този вид туризъм се възприема като социално отговорно  изживяване, с което се подпомага местната общност и се гарантира  устойчивото развитие на околната среда. Популяризирането на новите  винени-кулинарни дестинации ще стимулира повече туристи да се насочат и  към вътрешността на страната и ще обогати палитрата на предлаганите  туристически продукти фокусирани в националните курорти. Министерството  на туризма следва последователна политика за насърчаване на вътрешния  туризъм, като за първите 2 месеца на 2018 година, ръстът на нощувките  реализирани от български граждани е 5,5 % (975 хил. души), а на  приходите от нощувки почти 11% (над 43,5 млн. лв.), в сравнение с  данните от предходната година. В допълнение към  винено-кулинарните и културно-исторически дестинации Министерството на  туризма разработи проект за 7 балнео и СПА дестинации, които също да  бъдат представени пред туристическия бранш и местните власти. Министерство на туризма  устойчиво се фокусира върху промотирането на културно-историческия  туризъм и разработването на тематични маршрути, като ще продължим да  полагаме максимални усилия в посока развиване и промотиране на  туристическия потенциал на регионите и специализираните форми на  туризъм, които дестинация България предлага, подчертава още в отговора  си Ангелкова.  ", "date": "2018.04.25", "title": "12 винено-кулинарни дестинации е разработило Министерството на туризма"}
{"url": "https://www.actualno.com/society/reporteri-bez-granici-bylgarija-pada-do-111-o-mjasto-po-svoboda-na-pechata-news_671458.html", "text": "  България зае 111-о място в годишния доклад на неправителствената организация \"Репортери без граници\", посветен на свободата на пресата по света за 2018 г. Преди нас вече е и Македония - на 109 място.   . \"Репортери без граници\" са проучили 180 държави, като страната ни пада с две места в класацията (от 109 място през 2017 г. до 111-о сега).\r\n„Въпреки че в момента България председателства ЕС, е на най-ниско място в индекса от всички страни в Западните Балкани, някои от които са кандидати за членство в Съюза. ”, отбелязват от \"Репортери без граници\".      Докладът коментира неуспешния опит на Делян Пеевски да стане шеф на Държавна агенция \"Национална сигурност\" (ДАНС) и медийната му група \"Нова Българска Медийна Група Холдинг“ ЕАД, която с шест издания контролира 80 на сто от медийното разпространение.\r\nИзследването на \"Репортери без граници\" обръща внимание на разпределянето на европейски средства от правителството за \"определени медии\", . Този поток от средства се случва в условия на пълна липса на прозрачност, пишат още авторите на доклада.       \"Заплахите и атаките срещу журналистите се засилиха през последните месеци и може да се окаже, \", коментират от \"Репортери без граници\".\r\nДокладът отбелязва, че новините за свободната журналистика са по-скоро лоши. Свободата на печата в света е намаляла през миналата година, .    Най-добри показатели по свобода на словото традиционно дават страни като Норвегия, Швеция, Холандия, Финландия, Швейцария, Ямайка, Белгия, Нова Зеландия, Дания и Коста Рика, отбелязват още от неправителствената организация.", "date": "2018.04.25", "title": "\"Репортери без граници\": България пада до 111-о място по свобода на печата"}
{"url": "https://www.actualno.com/europe/v-rusija-prokaraha-zakon-za-klevetnichestvoto-v-internet-news_671431.html", "text": "  Руският президент Владимир Путин подписа нов закон, който ще позволи на властите да блокират уебсайтове, които публикуват клеветническа информация за публични фигури, пише руският вестник The Moscow Times.  Законопроектът беше прокаран без проблеми през Държавната дума този месец, предаде агенция \"Фокус\".   Подписът на Путин и публикуването на закона вече позволяват блокирането на \"обидни сайтове\" в рамките на ден след съдебно решение, което ще гласи: \"За непремахване на информация, която дискредитира честта, достойнството или бизнес репутацията на даден гражданин.\"   Законът влиза в сила седмица, след като руският държавен регулатор Роскомнадзор започна да блокира услугата за съобщения \"Телеграм\", причинявайки разпад сред различни и несвързани помежду си онлайн услуги.", "date": "2018.04.25", "title": "В Русия прокараха закон за клеветничеството в интернет"}
{"url": "https://www.actualno.com/europe/silno-zemetresenie-do-ruski-grad-na-cherno-more-news_671424.html", "text": "  Трус с магнитуд 4,5 по Рихтер беше регистриран недалеч от руския град Анапа на брега на Черно море сочат данни от Европейския средиземноморски сеизмологичен център, цитирани от БГНЕС.  Земетресението е станало малко преди полунощ - в 23:47 часа българско време.   Дълбочината на огнището е цели 80 километра.   Няма информация за щети, но земният трус е усетен от много хора. Според руски сеизмолози районът е сеизмичен, но много рядко магнитудът на местните земетресения достига 4 по Рихтер или го надхвърля.", "date": "2018.04.25", "title": "Силно земетресение до руски град на Черно море"}
{"url": "https://www.actualno.com/society/toplofikacija-sofija-smetkite-sa-izgotveni-korektno-news_671466.html", "text": "   Това съобщиха от пресцентъра на \"Топлофикация София\" ЕАД.  Потребителите могат да се ориентират в месечната си сметка, като извършат последователно следните изчисления:   (Енергия отоплени + сградна инсталация за сезон 2016/2017) ÷ Брой дни с отоплени за сезон 2016/2017 (185 дни) x Брой дни с отопление в съответния месец (31 дни през март 2018 г.) x корекционен коефициент* xактуална цена на топлинната енергия (79,98 лв./МВтч без ДДС)   *Как се определя корекционния коефициент, с който се коригират сметките за м. март 2018г. във всяка отделна сграда:\r\nКоличество топлинна енергия, измерено с топломера в абонатната станция през м. март 2018г. ÷Количество топлинна енергия, измерено с топломера в абонатната станция през м. март 2017г.       За база се приема реалната консумация във всеки отделен имот за предходния отоплителен сезон, отразена в изравнителната сметка. Всеки клиент може да открие останалите необходими данни, които да приложи във формулата, в информационната част на месечното съобщение към фактурата си.\r\n„Топлофикация София“ ЕАД напомня на всички свои клиенти, че е на разположение да отговори на въпросите на потребителите за начина на формиране на сметки по всички канали за комуникация – на телефон 0700 11 111, в клиентските центрове, на e-mail: inf_r@ toplo.bg или info_r@toplo.bg, в чат платформата на сайта www.toplo.bg във Фейсбук страницата на дружеството.", "date": "2018.04.25", "title": "\"Топлофикация София\": Сметките са изготвени коректно"}
{"url": "https://www.actualno.com/balkani/syrbija-zaplashva-srybskoto-malcinstvo-sys-zatvor-ako-se-prisyedini-kym-armijata-na-kosovo-news_671473.html", "text": "   и – позовавайки се на законодателството на Белград, на онези, които решат да станат част от бъдещата армия на най-младата държава на Балканите (ако бъде създадена), пише електронното издание Gazeta Express.  Джурич и е в нарушение на Резолюция 1244 на Съвета за сигурност на ООН и на споразумението от Куманово, което слага край на войната в Косово през 1999 г.   Джурич подчерта, че „Сръбска листа“, политическа структура, представляваща сърбите в Косово, която се противопоставя на създаването на косовска армия, има пълна подкрепа на президента на Сърбия Александър Вучич и на правителството, предаде Фокус.   Косово полага усилия да превърне Косовските сили за сигурност (KSF) в армия на Косово чрез конституционни изменения. За да може Прищина да промени конституцията, гласовете на сръбските депутати са от решаващо значение, припомнят от медията.", "date": "2018.04.25", "title": "Сърбия заплашва сръбското малцинство със затвор, ако се присъедини към армията на Косово"}
{"url": "https://www.actualno.com/asenovgrad/pet-otdelenija-na-mbal-asenovgrad-sa-na-zaguba-za-2017-g-news_671468.html", "text": "  МБАЛ-Асеновград приключва финансовата отчетна 2017 г. с данъчна печалба в размер на едва около 6 000 лева. Половината от основните 10 отделения в здравното звено са с отрицателен финансов резултат. Това съобщава в представения пред Общинския съвет в града отчет от управителя на болничното заведение доктор - Иван Червенков. На минус през миналата година са работили Второ вътрешно отделение /с близо 45 000 лева/, ОАИЛ /с над 540 000 лева/, акушеро-гинекологичното отделение /с около 105 000 лева/, Отделението по педиатрия /с приблизително 1 600 лева/ и Отделението по спешна медицина /със 168 000 лева/.  Като причина шефът на болницата посочва наложените от Държавата „прогнозни бюджети“, или т.нар. „лимити“.  Когато средствата бъдат изчерпани /обичайно около 20-то число на месеца/, лечението на всеки приет и изписан пациент е за сметка на лечебното заведение.    \"Това калкулира доста загуби, които се надявам да бъдат възстановени при отпадане на лимитите\", обясни Червенков. И допълва, че друг фактор за финансовия резултат са множеството частни структури, провеждащи дейността си в сградата на МБАЛ-Асеновград. А това води до открито пренасочване на пациенти и е срещу авторитета на местните специалисти. Според доклада става ясно, че средният разход за един преминал болен е в размер на над 500 лева.   \"Налага се да се търсят странични източници на финансиране, каквато ще е нашата насоченост през следващите години\", уточни доктор Иван Червенков.\r\nТой възнамерява да обърне особено внимание на кешовите плащания. Например - при „самонасочили се“ лица, неосигурени, избор на лекуващ лекар или екип и други.       \"Като самоиздържащо се дружество сме длъжни да потърсим всички варианти за финансиране, дори и от дейности, извън основаната ни. Приоритет в следващите години остава и изграждането на професионализъм, качествено обслужване и комуникация, въвеждане на иновативни методи и диагностика. За да достигнем равнището на едно съвременно лечебно заведение за болнична помощ са необходими не само средства, а и време, търпение и промяна в мисленето и поведението на голяма част от персонала\", обяснява управителят на МБАЛ-Асеновград.\r\nОбщата численост на работещите в структурата е 322 човека, а функциониращите легла наброяват 214. Докторите в МБАЛ-Асеновград са 81, като 24 от тях са на възраст под 35 г. Своята специализация на този етап в асеновградската болница провеждат общо 17 лекари. През 2017 г. лечебното заведение е проверявано над 20 пъти от контролни и надзорни органи, като Регионална здравна инспекция, Национална здравноосигурителна каса, както и инспектори при Министерството на здравеопазването и други институции. Близо 20 000 пациенти са посетили МБАЛ-Асеновград за година. Повече от 2 700 от тях са на възраст до 17 г., а над 8 600 влизат в графа „Спешна медицина“. Най-много от пациетите, прегледани в Спешното отделение са тези, с различни видове травми, следвани от заболявания на сърдечно-съдовата система, бял дроб и отравяния.\r\nОколо 300 ехографии са направени със закупения през миналата година нов ехограф. Близо 336 000 е броят на изследванията, направени през 2017 г. в клиничната лаборатория на болницата. Лежащо болните за миналата година са били около 11 000 души. 46 от родилките, хоспитализирани в Акушеро-гинекологичното отделение на МБАЛ-Асеновград са били неосигурени. По думите на Червенков, тяхното обслужване е заплатено от НЗОК, но те представляват сериозно предизвикателство за екипите, тъй като постъпват без предварителен минимум изследвания и адекватно проследяване на бременността. В доклада е отбелязано, че през настоящата година е необходимо да се заделят средства за подновяване на хирургичния инструментариум и частично обновяване на битовите условия в Отделението по хирургия.       Дружеството приключва отчетния период със задължения към доставчиците в размер на близо 203 000 лева, които към януари 2018 г. не са изплатени изцяло, но не са и просрочени. За разлика от финансовия резултат на МБАЛ-Асеновград, приходите за 2017 г. на „Медицински център I” – дружеството, ползващо същата сграда – са в размер на 817 000 лева. А разходната част на звеното възлиза на 806 000 лева. Структурата е създадена през 1999 г. Към този момент в „Медицински център I“ работят 37 медици. В звеното работят лекари, медицински сестри, рехабилитатор и кинезитерапевт, санитари и петима човека е персоналът в администрацията. Част от отделенията, разкрити в структурата, са хирургично, ортопедично, акушеро-гинекологично, УНГ, очен кабинет, нервни болести, кожни и венерически болести, кардиологично и други.", "date": "2018.04.25", "title": "Пет отделения на МБАЛ-Асеновград са на загуба за 2017 г."}
{"url": "https://www.actualno.com/crime/bivsh-prokuror-sluchajat-s-ivancheva-vze-da-se-sluchva-kato-edno-zabavno-shou-news_671443.html", "text": "  \"Аз съм зрител в тази ситуация, като свидетел на една случка, която взе да се случва като едно забавно шоу. Като че ли и двете страни преминаха добрия тон и трябва да се успокоят и да дадат воля на изявите си в съдебна зала.\" Това заяви бившият градски прокурор на София Николай Кокинов в интервю за bTV.  \"Не мога да гадая дали и какво е скалъпено. Зная за него, доколкото знаят всички граждани. Смятам, че беше ненужно дълго и не трябваше да се извършват тези действия на улицата. По асфалта да броиш пари е пресилено и да държиш две жени 4 часа на улицата е твърде показно\", допълни още Кокинов.   По думите му е имало възможност Иванчева и Петрова да бъдат закарани на друго място: \"Ами ако беше един куфар с 10 милиона, значи ли това, те 24 часа трябва да стоят на улицата и да броят банкнота по банкнота? Истината е  някъде по средата и трябва да бъде казана от съдията. Дълбоко се съмнявам в обвиненията, че прокуратурата е подхвърлила пари, . Това шоу трябва да престане и страните трябва да се срещнат в съдебна зала. Може би трябва да им дадат два месеца.\"   Бившият градски прокурор уточни и, че маркиращото вещество може да бъде предавано чрез ръкостискане и докосване. \r\nОтносно арестите в ДАИ-Благоевград Кокинов каза: \"Едни и същи лица вземат дребни рушвети и ако прокуратурата прояви добро желание се заема. Въпросът е, че не вземат мерки, за да се предотвратят такива неща. Половината ще бъдат пуснати, другата половина ще бъдат принудени да сключат споразумение.\"       Припомняме, че Кокинов е бивш градски прокурор на София, като той напусна поста със скандал - беше уволнен дисциплинарно и не можеше да практикува като юрист 2 години, след като стана ясно, че докладва на всичко по процесуални действия на прокуратурата – информация, която не би трябвало да бъде споделяна с никой. Кокинов правеше това в Банкя, като изтече запис на една от срещите.", "date": "2018.04.25", "title": "Бивш прокурор: Случаят с Иванчева взе да се случва, като едно забавно шоу "}
{"url": "https://www.actualno.com/america/pyrva-stypka-po-pytja-kym-referendum-za-otdeljane-na-kalifornija-ot-sasht-news_671428.html", "text": "  Властите в Калифорния разрешиха на привърженици на отделянето на щата от САЩ да събират подписи за свикване на референдум. Информацията е на телевизия Fox News, която се позова на решение на държавния секретар на щата.  За да бъдат взети насериозно, на първия етап привържениците на излизането трябва да съберат до средата на октомври най-малко 365 880 подписа на регистрирани гласоподаватели, за да бъде проведено допитване по въпроса дали изобщо е целесъобразно да се обсъжда такава мярка. В случай на успех допитването би могло да се направи паралелно с общите избори в САЩ през 2020 година. Ако повечето калифорнийци са \"за\", то година по-късно те ще трябва да гласуват пак, но вече по въпроса за независимостта на щата, уточнява БГНЕС.   Авторите на инициативата са активисти от движението \"Да, Калифорния\" (Yes California), появило са през 2015 година .   Дори и да има положителен изход от гласуването, то за да получи Калифорния статут на независима държава, тя трябва да бъде одобрена от гражданите в не по-малко от половината щати на САЩ. Ако се стигне и до този момент, има и още бюрократични спънки пред независимостта.\r\nКалифорния е най-населеният и трети по големина американски щат, който води по обем на брутен вътрешен продукт на всички други щати. През 2015 година икономиката на Калифорния е на шесто място в света като пред нея са само САЩ като цяло, Китай, Япония, Германия, Великобритания.       ", "date": "2018.04.25", "title": "Първа стъпка по пътя към референдум за отделяне на Калифорния от САЩ"}
{"url": "https://www.actualno.com/analysis/turcija-s-ataki-kym-evropejskite-dyrjavi-sled-zabranata-za-predizborni-agitacii-v-njakoi-ot-tjah-news_671469.html", "text": "     Германия, Австрия и Холандия забраниха всякакви предизборни кампании или агитации на своя територия от турски политически партии до насрочените за 24 юни избори. Въпреки това президентът на Турция Реджеп Тайип Ердоган дава знаци, че може да пренебрегне забраните. „Нашите подготовки навън са най-вероятно завършени вече“, заяви Ердоган. „Няма да кажа в коя страна, но ще направя обръщение пред турски граждани в спортен салон с капацитета да приеме около 10 000 до 11 000 (души). Най-вероятно ще се съберем някъде в Европа и ще направя своето обръщение“\r\nГермания беше особено гласовита по отношение на кампанията за изборите.   „Нашата позиция в това отношение е твърда. Провеждането на предизборна кампания за друга държава в Германия не е позволено три месеца преди изборите“, заяви външният министър на Германия Хайко Маас, покрай срещата на външните министри на държавите от Г-7 в Торонто. „Това се отнася до всеки, независимо откъде идва“.        Австрийското и холандското правителство налагат подобни забрани. „Речи на турски политици, които са част от предизборната кампания, са нежелани в Австрия и няма да продължават да са позволени“, заяви австрийският канцлер Себастиан Курц пред медиите.\r\n„От една страна, те блокират упражнението на повечето фундаментални демократични права, а от друга страна, спорят, че има негативно развитие на демокрацията в Турция“, отвърна турският министър по европейските работи Йомер Челик.\r\nЗабраната за водене на предизборна кампания ще бъде сериозен удар за управляващата Партия на справедливостта и развитието и преизбирането на нейния лидер, Реджеп Ердоган. Анализаторите отбелязват, че турските гласоподаватели в Европа имат силно желание да подкрепят Ердоган и неговата партия. Според тях подобна подкрепа може да се окаже решаваща в юнските избори.        „Ясно е, че всички проучвания на общественото мнение показват, че Ердоган може и да не спечели“, заяви политологът Ченгиз Актар. „Няма да бъде лесно. Той ще има нужда от всичката подкрепа, която може да получи. Ще бъде много рисковано за европейските съседи на Турция.“ Някои наблюдатели предполагат, че последните наложени забрани за агитации и предизборни кампании може да играят в полза на Ердоган.\r\n„Много е трудно да се повярва, че те ( ) са толкова очевидни към факта, че колкото по-трудна правят кампанията за Партията на справедливостта и развитието, толкова повече ще се засили подкрепата за нея и Ердоган, което ще му осигури победа в изборите“, пише още колумнистът Барчин Йънанч във вестник \"Hurriyet\". ", "date": "2018.04.25", "title": "Турция с атаки към европейските държави след забраната за предизборни агитации в някои от тях"}
{"url": "https://www.actualno.com/showbusiness/sydyt-v-sasht-razreshi-prodajbata-na-lubovno-pismo-ot-tupak-do-madona-news_671430.html", "text": "  Съд в нюйоркския район Манхатън сне временната забрана за продажбата на търг от къщата Gotta Have It на лични писма, снимки и други предмети на американската певица Мадона. Това съобщи електронната версия на вестник The New York Times, предаде БГНЕС.  През юли миналата година съдия Джералд Лебовиц удовлетвори иска на Мадона и въведе временна забрана върху провеждането на търга. Сега съдията отклони искането на певицата поради изтичане на срока, отпуснат за уреждане на въпроса за собствеността върху 22 лота от търга.   В същото време съдът призна, че вещите са по право на бившата приятелка и консултант на Мадона Дарлийн Лутц. Според постановлението на съда, поп иконата не е постъпила коректно, тръгвайки директно срещу Дарлийн Лутц – нюйоркската колекционерка на произведения на изкуството и бивша приятелка на Мадона. Лутц е и главният източник на 22-та предмета, сред които са писмена кореспонденция, касетки и четка за коса на певицата. Лутц обоснова позицията си с наличието на споразумение от 2004 година с Мадона, която се е задължила да не пречи на каквото и да е решение на Луц за това как ще се разпорежда с посочените по-горе вещи.   Сред вещите е и писмо за раздялата ѝ с рапъра Тупак Шакур. То е адресирано до Мадона от покойния сега Шакур, в което той излага причините за решението да се раздели с нея. Писмото е с дата януари 1995 година, а неговата начална цена бе определена за 100 000 долара. Написано е от затвора, където по това време Шакур излежава присъда за сексуално насилие.\r\n\"Можеш ли да разбереш това? Да бъдеш видяна с чернокож мъж няма да застраши по никакъв начин кариерата ти. По-скоро ще те накара да изглеждаш по-отворена и вълнуваща\", пише Шакур и коментира изявление на Мадона по онова време, в което звездата е заявила, че e \"приключила с опитите си да рехабилитира всеки рапър или бейзболна звезда\", визирайки и предишни свои афери. Думи, които се оказват особено болезнени за рапъра и той пожелава да прекрати романа си с Мадона, макар и да ѝ обещава приятелството и подкрепата си.       Новината за връзката между двамата бе крита в продължение на много години и едва през 2015 година певицата призна, че се е срещала с Тупак почти до убийството му през 1996 година.\r\nСред писмата е и едно, в което Мадона прави нелицеприятни характеристики на актрисата Шарън Стоун и на певицата Уитни Хюстън.", "date": "2018.04.25", "title": "Съдът в САЩ разреши продажбата на любовно писмо от Тупак до Мадона"}
{"url": "https://www.actualno.com/society/sfsmvr-zapochva-kampanija-pod-nadslov-ne-na-nasilieto-na-stadionite-news_671476.html", "text": "  Във връзка с възникналия инцидент на 18 април 2018 г., при който пострадаха двама служители на реда, Синдикална федерация на служителите в МВР (СФСМВР) стартира кампания под надслов „Не на насилието на стадионите“, съобщиха от Синдиката.  Стартът на кампанията ще бъде даден на предстоящата днес поредна среща от полуфиналите на Купата на България между отборите на ЦСКА и Левски.    .   В своя позиция, разпространена сред медиите преди седмица, СФСМВР заяви необходимостта от предприемане на спешни мерки за гарантиране физическата неприкосновеност на полицаите и налагане на по-строги санкции спрямо всички лица, демонстриращи агресия спрямо органите на реда.", "date": "2018.04.25", "title": "СФСМВР започва кампания под надслов \"Не на насилието на стадионите\""}
{"url": "https://www.actualno.com/celebrate/sv-apostol-i-evangelist-mark-news_671349.html", "text": "  Св. евангелист Марк, който се наричал още и Йоан, е един от седемдесетте апостоли на Иисуса Христа. По народност той бил евреин, а по занятие левит – свещенослужител при храма.  Св. ап. Петър в първото си съборно послание го нарича \"син ми Марко\" (1Петр. 5:13). От тези думи заключаваме, че двамата са били много близки помежду си. Св. ап. Петър нарича евангелист Марк свой син в духовен смисъл, защото го обърнал в християнството и го кръстил.   За бащата на евангелист Марк не намираме сведения нито в Свещените книги на Новия Завет, нито в древната християнска литература. Църковното предание също не говори нищо за него. Очевидно, той е починал още когато Марк е бил малък.   В книгата \"Деяния на светите апостоли\" са дадени някои сведения за майката на евангелист Марк. От Деян. 12:12 узнаваме, че тя се казвала Мария и че имала къща в Йерусалим. В тази къща отишъл св. ап. Петър, след като по чудесен начин бил освободен от тъмницата и се избавил от преследването на Ирода Агрипа. В къщата на Мария апостолът тогава намерил мнозина християни, събрани на молитва. Според едно древно църковно предание в тази къща Иисус Христос извършил Тайната вечеря с учениците Си, в нея Той се явил на апостолите след възкресението Си, в нея били събрани апостолите, когато Дух Свети слязъл върху тях в деня Петдесетница, в нея първите християни се събирали за молитва.\r\nЗа живота и апостолската дейност на евангелист Марк сведения намираме в книгата \"Деяния на светите апостоли\" и в посланията на апостолите Петър и Павел. Като ученик и сътрудник на св. ап. Петър той бил с него в Рим и там през 44 г. написал своето Евангелие. В него, по настоятелна молба на римските християни, той изложил проповедта на св. ап. Петър.    Евангелист Марк е бил известно време спътник и помощник и на св. ап. Павел. Той го е придружавал през време на първото му пътешествие. През 47–48 г. е бил с него на остров Кипър.   Между 52 – 62 година евангелист Марк е проповядвал Христовото учение в Египет. В Александрия, главен град на тази страна, той основал църковна община и бил пръв неин епископ. Под неговото ръководство Александрийската църква скоро закрепнала и била една от най-важните църкви през първите векове на християнството. Александрия станала изходен пункт за проповед на християнството в околните на Египет страни. Първият човек, който проповядвал и се кръстил в Александрия, бил един занаятчия (обущар), на име Аниан, когото евангелист Марк изцерил от опасна рана. След това числото на християните бързо се увеличавало. Смутени от този успех на евангелската проповед, езичниците принудили Марка да напусне Александрия. Тогава той отишъл в съседните на Египет страни Ливия и Киринайка и там посял семената на словото Божие. В Александрия оставил за свой заместник епископ Ананий.\r\nСлед 62 година евангелист Марк отново посетил Рим. Там той се видял и с ап. Павел, който през 63 година бил още в окови, и с ап. Петър, който през 62 година също бил в Рим.След това пътувал в Мала Азия, изпратен от св. ап. Павел да изпълни някои поръчки до малоазийските църкви. В Рим се завърнал заедно с ап. Тимотей към края на 66-та или в началото на 67 година, малко преди мъченическата смърт на първовърховните апостоли. След това отново се завърнал в Александрия и продължил своята проповедническа дейност. За да подготви ръководители за вярващите, основал в Александрия училище, което скоро станало известно в целия Изток.    Близко до морския бряг евангелист Марк построил първия християнски храм, където се събирали много християни, за да присъстват на богослужението. Езичниците не могли да гледат спокойно, как числото на вярващите в Христа се увеличава всеки ден, и решили да убият евангелиста. Това свое решение те изпълнили на празника в чест на езическия бог Серапис. В същия ден, 24 април, тогава се паднал и най-големият християнски празник Великден. В навачерието на празника евангелист Марк съветвал народа да не участва в езическото тържество. Това озлобило езичниците и те, като нахлули в храма, където евангелистът извършвал богослужение, хванали го, извели го вън и, като го вързали за шията с въже, с викове го повели по градските улици. Кръвта на светия мъченик обагряла камъните на калдаръма. Той обаче твърдо понасял страданията, като не преставал да се моли: \"Благодари Ти, Господе Иисусе Христе, че ме удостои да търпя страдания за Твоето име\". Вечерта затворили мъченика в тъмница. През нощта му се явил ангел и му казал, че неговото име ще бъде записано в книгата на живота, и че той ще бъде причислен към светите апостоли, а паметта му няма да бъде забравена навеки. След това му се явил сам Спасителят и му казал: \"Мир не тебе, благовестителю Мой\".\r\nНа другия ден мъчението продължило с още по-голямо ожесточение. Мъченикът – апостол не преставал да се моли. Най-после, като произнесъл думите: \"В Твоите ръце, Господи, предавам духа си\", тихо издъхнал. Това станало на 25 април. Тялото му погребали в построената от него църква. Над неговите свети мощи дълго време ставало избирането на александрийските патриарси.   Мощите на св. евангелист Марк били наречени \"Първо съкровище в Александрия\". През 827 г. те били пренесени от венециански търговци в гр. Венеция. Върху мястото, където били положени, през десети век бил издигнат величествен храм на негово име. Евангелист Марк и досега се счита за покровител на град Венеция. ", "date": "2018.04.25", "title": "Св. апостол и евангелист Марк"}
{"url": "https://www.actualno.com/starazagora/zapochva-pryskane-sreshtu-kyrleji-i-komari-v-stara-zagora-news_671283.html", "text": "  В сряда, 25 април, в 20.00 часа, започва първото пръскане срещу кърлежи в Стара Загора, за което е изготвен график по административни бюра, села и обекти, съобщиха от пресцентъра на Община Стара Загора. Ще бъдат обработени общо 783 244 кв.м площ. За обработката на детски площадки, зелени площи, кучешки градинки, улици и площади ще се използва препарата Сайръс 10 ЕВ - инсектицид и акарицид срещу кърлежи, комари, бълхи, мухи и хлебарки, с активно вещество циперметрин. Пръскането ще се извърши от фирма „Контрол-М” ЕООД, Стара Загора, с управител Мариана Иванова.  Обработката на тревните площи в града ще се извърши от един екип на 25 и 26 април от 20.00 часа, а на социалните и детските заведения ще започне в 8.00 ч. на 28 април, събота. Тя ще се извършва едновременно от два екипа. По време на обработката екипите се придружават от представители на Община Стара Загора, определени със заповед на кмета, които следят за изпълнението на дейностите и присъстват при извършването и приемането на работата за съответните обекти.   Обработката на тревните площи в селата ще се извърши в началото на май по отделен график, който започва на 2 май от 08.00 ч. в село Яворово.   Създадена е организация за окосяване на площите, подлежащи на обработка от съответните АБ, Звено „Озеленяване“ и директорите на съответните детски и социални заведения. Със заповед на кмета са определени длъжностни лица, Контролът е предоставен на РЗИ Стара Загора. Третираните терени трябва да бъдат ясно обозначени от фирмата извършител, чрез поставени на видни места табели.\r\nОбщина Стара Загора си запазва правото за промени в графика при наличие на неподходящи климатични условия, за което ще бъде подадена своевременно информация на сайта на общината.       Предвижда се ларвицидна обработка на биотопите срещу ларвите на комари в началото на май, а пръскане срещу имаго ще има през юни. Втората обработка трябва да приключи не по-късно от септември/октомври 2018 г.", "date": "2018.04.25", "title": "Започва пръскане срещу кърлежи и комари в Стара Загора"}
{"url": "https://www.actualno.com/curious/vludjavashto-ruski-supermodel-visja-ot-306-metra-v-dubaj-video-news_671364.html", "text": "     Рускинята увисна на 306 метра от земята на 73-ия етаж на небостъргача „Каян Тауър“ в Дубай, за да снима с фотографа Алекс Тихомиров.\r\nОт кадрите е видно, че Одинцова не ползва никакви предпазни средства и разчита единствено на дясната ръка на Тихомиров.   Вижте лудостта ѝ, заснета на видео!     ", "date": "2018.04.25", "title": "Влудяващо! Руски супермодел вися от 306 метра в Дубай (ВИДЕО)"}
{"url": "https://www.actualno.com/balkani/zaev-ne-vjarva-sporyt-za-imeto-da-se-reshi-do-2-sedmici-news_671508.html", "text": "   Това заяви министър-председателят на Македония Зоран Заев, коментирайки изявлението на европейския комисар по разширяването и политиката на добросъседство Йоханес Хан, съгласно което Скопие и Атина може да се споразумеят в следващите 15 дни, предава македонската информационна агенция „Макфакс“.  „Добре е да бъде решен след 2 седмици, това ще означава автоматича покана за НАТО. Но аз вярвам, че се работи за седмици напред и мисля, че 2 седмици са твърде малко\", подчерта Заев на съвместна пресконференция с бившия генерален секретар на НАТО Лорд Робъртсън.   Македонският премиер припомни, че в сряда във Виена ще се проведе среща на външните министри на двете страни – Никола Димитров и Никос Кодзиас, предаде Фокус.   „Като цяло това, което аз очаквам, е д аположим усилия до решението на Съвета на Европейския съюз, защото сме сигурни, че ако имаме решение дотогава, ще получим категорични и най-силни гаранции, че ще получим дата за преговори\", отбеляза Заев.", "date": "2018.04.25", "title": "Заев не вярва спорът за името да се реши до 2 седмици"}
{"url": "https://www.actualno.com/burgas/rehabilitator-poema-rykovodstvoto-medicinski-centyr-burgas-news_671537.html", "text": "   С решение на местния парламент от вчера е одобрен изборът му след проведен конкурс.  Д-р Христо Вълчев е магистър по медицина с призната специалност „Спортна медицина“ и „Физикална терапия и рехабилитация“. Откак към Медицинския център е открито звено по „Спортна медицина“ той е негов ръководител.   Досегашният шеф на Медицинския център, който е 100% общинско дружество, д-р Галин Белев не се е явил на конкурса.   Д-р Вълчев е бил единственият кандидат.", "date": "2018.04.25", "title": "Рехабилитатор поема ръководството „Медицински център ІІІ – Бургас“"}
{"url": "https://www.actualno.com/crime/predotvratiha-masov-boj-v-selo-rozino-news_671509.html", "text": "  Масово сбиване бе предотвратено в село Розино. Петима участници са били задържани за едно денонощие. Около 18.30 часа вчера на тел. 112 постъпил сигнал за възникнал скандал в село Розино.  Насочените незабавно натам служители на РУ – Карлово установили, че разпрата е между представители на две местни фамилии, които взаимно се замеряли с камъни и стъклени бутилки. Благодарение на бързата и адекватна намеса на полицейските органи е предотвратено прерастването на скандала в масово сбиване и по-сериозни нарушения на обществения ред.   Петима от участниците са били задържани за срок до 24 часа в ареста на районното управление. По първоначални данни, двама от тях са с леки телесни повреди. Иззето е и газово оръжие, с което били произведени няколко изстрела във въздуха. Под наблюдението на Районна прокуратура – Карлово продължават действията за изясняване на случая.   Образувани са две досъдебни производства – за хулиганска проява и причинена телесна повреда по хулигански подбуди.", "date": "2018.04.25", "title": "Предотвратиха масов бой в село Розино"}
{"url": "https://www.actualno.com/society/muzikantite-ot-bnr-protestiraha-sreshtu-niskite-si-zaplati-news_671492.html", "text": "      Протестът започна с изпълнението на музикантите от Симфоничния оркестър на Българското национално радио на химна на Република България.   Творците са на протест за трети пореден ден. Те настояват за увеличаване на бюджета на със сума, която да позволи ръст на възнагражденията им с 50%.   Средната основна заплата е около 650-660 лева, казаха протестиращите. По думите им при тези заплати те трябва да поддържат и музикалните си инструменти, като например цената на струни за контрабас е 400 лева.\r\nДнес творците обявиха, че ще поискат среща с генералния директор на БНР Александър Велев, за да му кажат какви са очакванията им от утрешното извънредно заседание на парламентарната комисия по култура и медии. То беше насрочено от председателя Вежди Рашидов по казуса с искането за повишение на бюджета на БНР, което да даде възможност за повишение на заплатите на музикантите.    ", "date": "2018.04.25", "title": "Музикантите от БНР протестираха срещу ниските си заплати"}
{"url": "https://www.actualno.com/actualno/chudo-bylgarski-politici-plashtat-globa-kojato-tehni-kolegi-sa-izrabotili-news_671499.html", "text": "  По инициатива на ГЕРБ, , за да платят глобата от 13 000 лева, наложена от Върховния административен съд (ВАС) на главния архитект на столицата Здравко Здравков. Причината – Здравков не иска да даде одобрение на подробен устройствен план (ПУП) за застрояване на градинка в столичния квартал \"Стрелбище\".      Новината събра доста медиен интерес, тъй като глобата е голяма. Но темата всъщност отразява българската действителност по един много трогателен начин, особено ако не си вътре, в историята.   А каква е историята? Проста е – голям строителен предприемач (като за България) на име Милчо Благоев и неговата фирма НИКМИ искат да си построят един голям небостъргач. Така де, не може голям предприемач, пък малък ... небостъргач. И какво по-хубаво място от това да бъде забучен небостъргач точно до метрото. Ама това метро, което сега още се строи – че цените на имотите там тепърва ще са златна мина!\r\nЕ да, но на жителите в квартала хич не им се ще небостъргач. Защото с небостъргача идват куп екстри – липса на въздух, затруднен трафик, образуване на нерви. Въобще – симптомите на болест, която вече много живущи в София познават отлично. Не на последно място там, където Милчо иска да гради висок, голям и мощен имотен социализъм, има подпочвени води. А като вдигнеш нещо с основа, за която трябва да копаеш 150-200 метра, логичният въпрос е дали водата, която ще иска да се настани в изкопа, ще повлияе на основите на околните сгради – тези, малките и дребните, по 7-8, не по 44 етажа.       При тази картинка, главният архитект реши да не одобрява ПУП-а, с който ще се даде шанс на съвременния строител на бъдещето да почне да прави проект. Тук вече идва Върховният административен съд (ВАС). И противно на това, което Милчо Благоев жално-жално реди пред бореца за журналистическа свобода Сашо Диков, всъщност той и фирмата му не печелят по всеки иск в съда, но печелят един, много важен – през 2016 година, за позволение ПУП-ът на НИКМИ да мине. Печелят, след като ВАС в цели две други дела не позволява на друг човек да опита да прави същото, което Милчо Благоев иска да прави в градинката. При това в другите две дела участват съдии (вече покойният Джузепе Роджери и съдия Любомира Мотова), които след това решават и по делото на НИКМИ – чудно как така са си сменили толкова бързо мнението ... Не вярвате – ето, !\r\nКато прибавим към трилъра и факта, че прокуратурата иска от съда да гледа дело, защото смята, че на Благоев незаконно е позволено да придобие имота, а делото всъщност е срещу решение на Столичния общински съвет от 2006 година, подписано от кмета по това време Бойко Борисов, нещата стават съвсем в мутро-боков стил - защото ! . Въобще – в тази приказка Бай Ганьо през Бай Ганьо се прескачат и \"добри\" почти няма, един главен архитект и някой и друг общински съветник. А греховете на Бащицата ги плащат ... Обобщението, мили деца, читатели, потребители и всякакъв друг биологичен вид, е – няКОЙ е дал на някого, но сега го е страх да му вземе, защото чадърът против изгаряне е широко разпънат. Или както каза вчера (24 април) – летим с малкия самолет! То така е за комай всичко ...", "date": "2018.04.25", "title": "Чудо: Български политици плащат глоба, която техни колеги са изработили"}
{"url": "https://www.actualno.com/politics/bsp-poiska-izvinenie-zaradi-organizacijata-na-evropejska-mladejka-konferencija-news_671539.html", "text": "   Кадри от нощни забавления бяха разпространени от участници във форума.  Днес от парламентарната трибуна депутатът от левицата Весела Лечева заяви:   \"Тази конференция разруши работата на поколения преди нас. Това са думи не на БСП, а горчивата истина, изречена от Луис Алварадо, президент на Европейския младежки форум. На тази злополучна конференция министър-председателят посъветва младите хора в Европа, забележете, да се размножават. От какви позиции правителството дава подобни, извън всякакъв разум, съвети\".   Според ГЕРБ роднини с депутати от опозицията са сред организаторите на атаката срещу конференцията. Коментар направи зам.-министърът на външните работи и председател на младежката организация на ГЕРБ Георг Георгиев:\r\n\"Няма как да правим младите хора на България, младите хора на Европа, заложници в една сляпа ревност и в това, че опозицията просто не може да прости поредния успех на правителството по отношение на провежданото председателство на Съвета на Европейския съюз. Не си ли дават сметка, че така само подронват авторитета и на институциите, и на страната, търсейки накрая да кажат: \"Ами ето. Провалихме се\".    ", "date": "2018.04.25", "title": "БСП поиска извинение заради организацията на Европейска младежка конференция"}
{"url": "https://www.actualno.com/business/bylgarija-e-pyrva-v-es-po-broj-na-jenite-v-it-sektora-news_671585.html", "text": "     У нас 26,5% от IT специалистите са дами. На второ място пък се нареждат Румъния и Литва с равна стойност от 25,7 на сто. В същото време в Унгария и Чехия делът е под 10 процента.   Миналата година в целия ЕС на работа са били наети 8,4 млн. IT служители. Областта продължава да бъде доминирана предимно от мъже, като жените са само 17,2 процента от всички служители в нея в съюза.   По отношение на образованието в сектора дамите също са малцинство - едва една от всеки шест студенти по информационни технологии е жена. Специалности от сектора изучават общо 1,3 млн. души в ЕС.\r\nСред страните членки делът на жените студенти в сферата варира, като най-висок е в България (33%). Следва ни Румъния (31%), а на трето място са Гърция и Швеция (и в двете по 29 процента).       Данните на Евростат са публикувани по повод\r\nМеждународния ден на момичетата в ИКТ сектора, който се отбелязва в четвъртия четвъртък на април всяка година с цел да окуражи дамите да заложат на образование и кариера в тази професионална област.", "date": "2018.04.25", "title": "България е първа в ЕС по брой на жените в IT сектора"}
{"url": "https://www.actualno.com/society/peevski-prodava-medijnata-si-imperija-news_671591.html", "text": "      Това става ясно от съобщение до медиите, с което се анонсира сделката.   От него става ясно, че \"Ню имидж България\" придобива 50 на сто от капитала на \"Телеграф Медиа\" ЕООД, което издава вестниците \"Телеграф\", \"Монитор\", \"Политика\", \"Меридиан мач\" и великотърновския \"Борба\".   Припомняме, че депутатът от е собственик на изданията от \"Нова българска медийна група\" (сега под шапката на \"Телеграф медиа\"). Неговата група притежава горепосочените 6 вестника и контролира почти 80% от разпространението на печатни издания.\r\nСпоред търговския регистър директор на \"Ню имидж България\"        \"С настоящото Ви уведомяваме, че, днес, 25 април, между „Интръст“ЕАД, като продавач и „Ню Имидж България“ ЕАД, като купувач, се подписа предварителен договор за придобиване на 50% от капитала на „Телеграф Медиа“ ЕООД, което дружество е издател на печатните медии „Телеграф“, „Монитор“, „Политика“ и „Меридиан мач“, и е акционер в регионалната медия „Издателска къща Борба“ АД\", се казва в съобщението.\r\nОт него става ясно, че приключването на сделката ще се извърши след произнасяне на Комисията за защита на конкуренцията.\r\n\"Печатните издания, предмет на сделката, са сред водещите в страната, като всекидневникът „Телеграф“ е изданието с най-висок тираж и продаваемост на българския вестникарски пазар\", пише още в съобщението до медиите.       Според него „Ню Имидж България“ ЕАД ще създаде специално за целта на сделката ново дъщерно дружество, което да придобие дяловото участие. В , чиято дейност е производство на филми, собственик e на филмовото и е добре позната в България.\r\n\"Посредством сделката страните желаят да развият дейността на печатните медии, като ще работят съвместно за създаване на високи журналистическите стандарти и утвърждаването на медийния плурализъм\", завършва съобщението.", "date": "2018.04.25", "title": "Пеевски продава медийната си империя"}
{"url": "https://www.actualno.com/curious/dneven-horoskop-za-26-april-news_671577.html", "text": "     Вероятно често си мислите, че атаката е най-добрата защита, но този път няма да е така. Каквото и да направите ще трябва да е кротко и възпитано. Най-вече второто. Това е ден за покой.     През този ден бъдете максимално толерантни, особено с онези, чието мнение и позиция не разбирате. Един ден и вие може да се озовете на тяхно място. Това е ден за разбирателство.     Това е ден за изненади. Ще ви се случи нещо, което сте очаквали да се случи на друг етап. Ще сте достатъчно подготвени, така че не се притеснявайте.  Това е ден за повече свобода. Днес съвсем няма да е нужно да правите всичко, което се очаква от вас. Пестете силите и нервите си. Най-важно е спокойствието ви.     Това е ден за взаимност. Опитайте се да се вслушате в това, което казва партньора ви, да си  представите, че усещате същото.  Само така ще може да го разберете изцяло. Това е ден за предизвикателства. Очаква ви препятствие, което само ще засили хъса ви за успех. Бъдете  съсредоточени и запомнете действията си, за да запомните добрия опит.    Това е ден за реална преценка. Ако имате някои притеснения просто ги споделете и признайте, че  колебливостта е ваша черта от характера. Ще направите верния избор.   Ако днес нещата не се получават по замисления от вас начин. Това може  да означава, че още не им е дошло времето. Не се форсирайте. Така само  ще загубите ценни  сили. Има време за всичко и ще разберете кога е  настъпило.    Това е ден за самостоятелни действия. Плановете ви ще са различни от тези на колегите или партньорите  ви и да бъдете самостоятелен играч. Това е ден за трезва преценка. Нормално е  желанията ви да са повече, но в действителност нямате нужда от всичките.  Помислете с какво бихте се задоволили на този етап. Ще се почувствате  много по-щастливи.    Това е ден за придобивки. Ще получите много повече от колкото сте очаквали и това ще е  напълно заслужено. Не се чудете кога и с какво сте направили  впечатление, а просто продължавайте в същия дух. Това е ден за поглед напред. Самите вие ще усетите невероятен порив и никакво съжаление за миналото. Бъдете все така уверени! ", "date": "2018.04.25", "title": "Дневен хороскоп за 26 април"}
{"url": "https://www.actualno.com/asia/rohani-sasht-razgrabvat-resursite-na-arabite-news_671497.html", "text": "  САЩ не се занимават с оказването на  помощ на Близкия изток, а с „разграбването на ресурсите“ на арабския  свят, по тази причина те трябва да напуснат региона. Това заяви  иранският президент Хасан Рохани. „Някои смятат, че Белият дом  приема различни решение, засягащи съдбата на Близкия изток. В  действителност Западът иска да разграби ресурсите на арабския свят“,  каза той. Според него западните държави  „никога не са осигурявали безопасността в региона“. Той обърна внимание  на „опустошения Афганистан, агресията срещу Ирак, господството на  тероризма в близкоизточните страни“, предаде БГНЕС. „Ти нищо не знаеш за  политиката и законите“, каза Рохани, обръщайки се към американския  президент Доналд Тръмп. Според иранския лидер „американските военни  търсят източници за финансиране на своя престой в Сирия“, а „изтеглянето  на Вашингтон от региона ще възстанови стабилността и сигурността“.  ", "date": "2018.04.25", "title": "Рохани: САЩ разграбват ресурсите на арабите "}
{"url": "https://www.actualno.com/blagoevgrad/skluchili-sedem-dogovora-za-stroej-na-obekt-do-kojto-ne-bjaha-dopusnati-inspektori-news_671496.html", "text": "  За строителен обект в град Гоце Делчев, до който лицето Антон Балтаджиев не допусна на 30 март 2018 г. инспектори по труда с аргумента, че не могат да влизат в частен имот, има издадено на юридическо лице разрешение за строеж на автосервиз и офиси. Това се установи при извършената проверка, от която става ясно още, че Балтаджиев юридически не е свързан с обекта. Строителят, на когото е издадено разрешението, е съдействал на контролните органи, съобщиха от Изпълнителна агенция \"Главна инспекция по труда\".  На 16 април работодателят е регистрирал 7 трудови договора. Потърсена му е административнонаказателна отговорност за установени нарушения, свързани с безопасността на труда, като са му издадени три акта за установяване на административно нарушение. Санкцията, определена в Кодекса на труда, е между 1500 лв. и 15 000 лв.   На 30 март, докато пътуват за извършване на други проверки, инспектори от Дирекция „Инспекция по труда“ Благоевград забелязват да се извършва дейност на строителен обект край гр. Гоце Делчев от около десет работници, които работят без предпазни средства. В опит да извършат проверка, инспекторите станаха обект на агресивно поведение от страна на Балтаджиев, който не ги допусна до строежа, а след това разпространи видео в интернет пространството. От видеото стана видно, че инспекторите са обект на обидни квалификации, лицето отказва да ги допусне, тъй като според него те нямат право да влизат в частния му имот, където работели негови роднини. Кодексът на труда обаче позволява на контролните органи на Инспекцията по труда „да посещават по всяко време министерства, други ведомства, предприятията и местата, където се извършва работа“, което е основание да бъде стартирана проверка на визирания строеж.   Срещу агресивното поведение на Балтаджиев инспекторите подадоха сигнали в прокуратурата.        ", "date": "2018.04.25", "title": "Сключили седем договора за строеж на обект, до който не бяха допуснати инспектори"}
{"url": "https://www.actualno.com/politics/specsydyt-vyrna-na-prokuraturata-deloto-sreshtu-rumen-ovcharov-news_671503.html", "text": "  Специализираният съд върна на  прокуратурата делото срещу бившия министър на икономиката и енергетиката  Румен Овчаров за „Мини Бобов дол\". В края на  март 2018 г. Софийска градска прокуратура (СГП) внесе в Специализирания  наказателен съд (СНС) обвинителен акт срещу Румен Овчаров за умишлена  безстопанственост. Румен Овчаров е обвинен за  това, че в периода от 09.06.2006 год. до 18.07.2007 год. в гр.София, в  качеството си на министър на икономиката и енергетиката на Република  България, орган упражняващ правата на държавата в еднолично търговско  дружество със 100 % държавно участие „Мини Бобов дол\" ЕАД гр.Бобов дол,  въпреки задълженията си, умишлено не е упражнил достатъчно контрол, в  резултат на което са последвали значителни щети за „Мини Бобов дол\" ЕАД в  общ размер 8 940 231,47 лева, като престъплението е в особено големи  размери и представлява особено тежък случай, съобщиха от прокурапурата. Второто обвинение спрямо  Овчаров е затова,че в периода от 31.05.2006 г до 26.02.2007 година в  гр.София, в качеството си на министър на икономиката и енергетиката на  Република България, орган упражняващ правата на държавата в еднолично  търговско дружество със 100 % държавно участие „Мини Бобов дол\" ЕАД  гр.Бобов дол, при условията на продължавано престъпление, е превишил  властта си и е нарушил служебните си задължения, с цел да набави за  частно дружество облага, изразяваща се в осигуряване на възможност за  добив на подземни богатства, изключителна държавна собственост, и от  това са настъпили немаловажни вредни последици за „Мини Бобов дол“ ЕАД и  Българската държава, като случаят е особено тежък. С обвинителния акт се  инкриминират действията на Румен Овчаров във връзка с упражняване  правата на държавата във въгледобивното предприятие „Мини Бобов дол\" ЕАД  гр.Бобов дол. В качеството му на министър на  икономиката и енергетиката Румен Овчаров бил запознат с влошените  финансови показатели на дружеството, поради което извършил смяна на  Съвета на директорите. Новоизбраният съвет на директорите предложил три  оздравителни плана за дружеството, но и трите били отхвърлени без мотиви  от страна на министъра, предаде БГНЕС. През пролетта на 2006г. към дейността на дружеството проявили инвеститорски интерес две частни компании. Въпреки изискването за  провеждане на търг при наличие на повече от един кандидат, Румен Овчаров  дал разрешение на „Мини Бобов дол“ ЕАД да отдаде възмездно под наем за  срок от 5 години на „Ораново“ ЕООД активи, собственост на „Мини Бобов  дол“ ЕАД, при условията на пряко договаряне. Извършените две финансови  проверки от работни групи към министерство на икономиката и енергетиката  констатирали, че вследствие на сключения договор за наем не били  постигнати заложените цели и не било постигнато финансово оздравяване на  „Мини Бобов дол“ ЕАД. Дружеството продължавало да работи на загуба и да  трупа задължения, тъй като наемната цена дори не покривала  амортизационните разходи. Въпреки че бил запознат с тези констатации, Румен Овчаров умишлено не предприел действия за тяхното отстраняване. През този период Овчаров  нарушил служебните си задължения като допуснал да се извършва добив на  подземни богатства, изключителна държавна собственост, без проведена  процедура за предоставяне на концесия от дружеството наемател, и от това  са настъпили немаловажни вредни последици за „Мини Бобов дол“ ЕАД и  Българската държава. Спрямо Румен Овчаров е взета мярка за неотклонение „подписка“. Ако бъде признат за виновен  той може да получи наказание лишаване от свобода от една до десет години  както и лишаване от право да се заема определена държавна или  обществена длъжност и да се упражнява определена професия или дейност  или лишаване от свобода от 3 до 10 години, както и лишаване от право да  се заема определена държавна или обществена длъжност.  ", "date": "2018.04.25", "title": "Спецсъдът върна на прокуратурата делото срещу Румен Овчаров"}
{"url": "https://www.actualno.com/europe/erdogan-otkriva-gazoprovoda-tanap-v-nachaloto-na-uni-news_671593.html", "text": "  Турският президент Реджеп Ердоган  заяви, че в началото на юни ще открие тържествено Трансанадолския  газопровод /TANAP/ и това ще бъде послание за цяла Европа. Този газопровод ще бъде важен  фактор за осигуряването на енергийната безопасност на Турция,  Азербайджан и цяла Европа, посочи Ердоган. В близко бъдеще Турция и  Азербайджан ще реализират нови съвместни проекти, един от приоритетите  на Баку и Анкара е преминаването на обмен в национална валута. Това  стана ясно по време на съвместната пресконференция на турския президент и  гостуващия в Анкара държавен глава на Азербайджан Илхам Алиев. Ердоган даде висока оценка на  подкрепата на приятелската държава за стъпките на Турция в борбата  против тероризма. Още в началото на операцията „Маслинова клонка“ в  Африн Баку засвидетелства подкрепата си за нас, както го направи и след  опита за преврат, подчерта той. Домакинът припомни, че Турция  винаги е възприемала конфликта за Нагорни Карабах като свой собствен и  каза, че той трябва да бъде урегулиран в рамките на териториалната  цялост и неприкосновеността на границите на Азербайджан, и в  съответствие с резолюциите на ООН, което е и най-голямото желание на  Анкара. Ердоган обеща, че ако победи на президентския вот на 24 юни,  първата му визита в чужбина ще бъде именно в Азербайджан, „страната  символ на стабилността в региона“, предаде БГНЕС. Зареждането  на ТАНАП с газ започна на 23 януари т.г. По Трансанадолския коридор /с  дължина 850 км/ годишно ще преминават 16 млрд. куб. метра газ, а за в  бъдеще се планира този показател да достигне 31 млрд. куб. метра за  година. Около 6 млрд. куб. метра ще се доставят в Европа.  ", "date": "2018.04.25", "title": "Ердоган открива газопровода ТАНАП в началото на юни"}
{"url": "https://www.actualno.com/society/nikolaj-nenchev-okonchatelno-opravdan-po-edno-ot-delata-sreshtu-nego-news_671582.html", "text": "     Николай Ненчев и Венислав Цанов са признати за невинни по обвинението, че в качеството им на лица, заемащи отговорно служебно положение и длъжностни лица – министър на отбраната и директор на Дирекция „Инвестиции в отбраната“ към Министерството на отбраната (МО), са извършили престъпление по служба, изразяващо се в неизпълнение на служебни задължения, произтичащи от Закона за обществените поръчки (ЗОП), в резултат на което са настъпили значителни вредни последици за МО.   През декември 2016 година Военно-окръжната прокуратура в София внесе обвинителен акт срещу Николай Ненчев в Софийския военен съд по обвинение, че бившият министър на отбраната е принудил Венислав Цанов да не подпише договор с фирма \"Лортън\" ЕООД, която спечелила конкурса за изработка на армейски униформи, след като предложила най-ниска цена.   ", "date": "2018.04.25", "title": "Николай Ненчев окончателно оправдан по едно от делата срещу него"}
{"url": "https://www.actualno.com/society/pravitelstvoto-otpusna-pari-za-remont-na-voennite-samoleti-news_671502.html", "text": "     Средствата са предвидени в централния бюджет за плащания по договори по рамковото споразумение с РСК „МиГ“ за осигуряване на летателната годност на самолетите на Българската армия МиГ-29, съобщи пресцентърът на Министерския съвет.   Според съобщението със сключването на договорите се създават необходимите условия ВВС да поддържат и развиват способности за контрол на въздухоплаването и за гарантиране на въздушния суверенитет, за прилагане на механизмите на колективната отбрана на НАТО и общата политика за сигурност и отбрана на Европейския съюз.   По бюджета на МВР бяха одобрени 10 млн. лв. допълнителни разходи. Средствата са предвидени в централния бюджет за финансово обезпечаване на дейности, свързани с издаването на българските лични документи.", "date": "2018.04.25", "title": "Правителството отпусна пари за ремонт на военните самолети"}
{"url": "https://www.actualno.com/politics/cvetanov-dade-zaden-hod-za-spora-s-radev-news_671543.html", "text": "  Цветан Цветанов реши да тушира напрежението с президента Румен Радев, след като миналата седмица двамата се сблъскаха по въпроса за геополитическата ориентация на България. Тогава зам.председателят на ГЕРБ , че поддържа проруски позиции, докато Радев му отвърна, че по принцип има проблем с асимилирането на   \"С президента имаме принципни политически различия, но не и междуличностни противоречия\", заяви пред репортер на \"Фокус\" Цветанов днес. Попитан дали принципните различия ще продължат да ескалират между него и президента, той отговори: „Ще защитавам принципната си политическа позиция, която кореспондира с ЕНП и демократичната общност на България“. Цветанов поясни, че може да има нормален диалог с президента, стига да има единомислие.   ", "date": "2018.04.25", "title": "Цветанов даде заден ход за спора с Радев"}
{"url": "https://www.actualno.com/moresport/federacijata-po-shtangi-chaka-darenija-za-da-plati-rekordna-globa-inache-kraj-s-tozi-sport-news_671540.html", "text": "  Българската федерация по щанги (БФВТ) разчита на дарения, за да бъде платена наложена от Международната федерация по вдигане на тежести (МФВТ) глоба от 250 000 долара. Ако санкцията не бъде платена до 18 юни тази година, то родните щангисти няма да могат да участват на международни състезания.  Всъщност глобата беше още по-висока – половин милион долара, но Международният спортен арбитраж (КАС) я намали наполовина. Преди това КАС два пъти се произнесе в полза на БФВТ и отменяше напълно глобите, след което МФВТ моментално налагаше наново същото наказание за същия случай, като в крайна сметка се стигна до решението глобата да бъде намалена наполовина.   Санкцията беше наложена заради използване на допинг – през март, 2015 година, в пробите на 11 български състезатели от националните отбори беше открит „станозол“. Обяснението беше, че той е дошъл чрез хранителна добавка \"Трайбест\". Добавката от Българската агенция по храните (БАБХ) след този случай.   От федерацията по щанги посочват, че на сайта на институцията ще се \"води сметка\" за всички дарения и ще бъдат оповестявани размерите на всички персонални финансови преводи. Банковата сметка за дарения е следната:\r\nIBAN: BG76UNCR70001523248969;  BIC: UNCRBGSF    ", "date": "2018.04.25", "title": "Федерацията по щанги чака дарения, за да плати рекордна глоба - иначе край с този спорт"}
