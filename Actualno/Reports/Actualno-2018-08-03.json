{"url": "https://www.actualno.com/society/novinite-naj-vajnoto-za-denja-3-avgust-news_688196.html", "text": "          Системата за надзор и контрол върху производството и търговията с биологични храни не защитава достатъчно интересите на потребителите. Това е основният извод на Сметната палата след извършения одит на тема „Развитие, надзор и контрол над производството и търговията с биологични храни и продукти“.   Над 1.8 милиона са пълнолетните българи, за които може да се смята, че са срещали новина, която смятат за фалшива или невярна, само в последната седмица на юли. Това сочат данните от експресен сондаж на „Галъп интернешънъл“ по актуални теми.     Невероятно или не съвсем, но БДЖ отново влиза в информационния обмен заради постижение, достойно за наградите \"Дарвин\". Оказа се, че железниците ни са продали билети на десетки пътници, но не са пуснали влак, с който те да се придвижат. Един куп дела срещу България в Страсбург заради унизително отношение от страна на Главна дирекция \"Изпълнение на наказанията\" (ГДИН) към Министерството на правосъдието може да станат факт и да бъдат спечелени. От 1 януари 2019 започваме поетапното въвеждане на ТОЛ системата с въвеждането на т.нар. „електронна винетка“ за леките автомобили, а от месец август ще бъдат тарифирани и товарните автомобили над 3.5 т. Това казва в отговор на депутатско питане регионалният министър Николай Нанков.   Десислава Иванчева ще съди държавата в Страсбург заради оковите, с които беше заведена в болница. Обвинената в корупция кметица на кв. „Младост” многократно е искала да напусне ареста заради влошеното си здраве. Ежегодно в държавния бюджет се заделят средства, които се предоставят на читалищата с цел подкрепа и стимулиране на тяхната дейност и развитие. Това казва министърът на културата Боил Банов в отговор на депутатски въпрос, свързан с разпределянето на държавната субсидия за читалищата в страната. Всеки понеделник от 18 часа на срутището между Смолян и Мадан ще има среща на протестиращите с областния управител и представители на фирмите, които го укрепват. За това се споразумяха тази сутрин двете страни с цел да се упражни обществен мониторинг при изпълнението на обекта.", "date": "2018.08.03", "title": "Новините: Най-важното за деня, 3 август"}
{"url": "https://www.actualno.com/analysis/zidari-bojadjii-fajansadjii-kakvo-moje-da-zasegne-bylgarskite-majstori-v-germanija-news_688179.html", "text": "        През 2004 година Германия беше обхваната от истинска треска за създаване на частни фирми. Само в сферата на занаятчийството възникнаха над 40 000 нови предприятия - близо пет на сто повече, отколкото през 2003. В много от случаите хората, намерили изведнъж куража да основат собствена фирма, бяха източноевропейци. Мотивираха ги две важни решения: източното разширяване на ЕС и промените в германското занаятчийско право, които позволиха в редица браншове хората да могат да основават собствени фирми, без да притежават сертификат за упражняване на съответния занаят - т.нар. майстербрийф (Meisterbrief).   На 1 май 2004 към ЕС се присъединиха осем източноевропейски страни. Техните граждани вече можеха да идват в Германия и да живеят тук. В първите години след разширяването обаче те нямаха право да започнат работа в страната - германското правителство наложи това ограничение заради високата безработица по онова време. Широко отворени обаче бяха вратите за онези, които бяха готови да създадат собствен бизнес. До 2004 занаятчийските професии, за които задължително се изискваше сертификат, бяха общо 94. В годината на голямото източно разширяване на ЕС това условие отпадна за повече от половината. Днес такъв сертификат се изисква само за 41 занаятчийски професии. В останалите 53 бранша т.нар. майстербриф не е задължителен.\r\nНовоосновани занаятчийски фирми имаше и след 2007 - след приемането на България и Румъния в ЕС. Много българи и румънци също започнаха да изкарват хляба си като майстори. Едни отвориха фирми, други работеха с т.нар. гевербешайн (разрешително за извършване на занаятчийска дейност, за чието издаване не се изисква сертификат). Днес статистиката изглежда така: от 2003 до 2004 броят на занаятчийските предприятия, за които не се изисква сертификат, е нараснал от 74 940 до 102 568. През 2017 година пък е достигнал 244 273. \"Много чираци и занаятчии от чужбина основаха частни предприятия в Германия\", посочва експертът по професионална квалификация от Института за германска икономика Дирк Вернер. В занаятите със задължителен сертификат за упражняването им броят на фирмите е останал почти непроменен: 587 762 през 2003 година и 574 086 през 2017 година.      Според различни информации . Това намерение е записано и в коалиционния договор. \"Премахването на задължителния сертификат за упражняване на занаят беше грешка\", посочва вицепредседателят на парламентарната фракция на ХДС/ХСС Карстен Линеман. Според него качеството на работата в занаятчийските предприятия се е влошило, освен това не се подготвят достатъчно млади кадри. От Социалдемократическата партия (ГСДП) споделят позицията му. \"Клиентите трябва да са сигурни, че майсторът, когото са ангажирали, действително е квалифициран за дейността, която извършва\", посочва председателят на фракцията на ГСДП Зьорен Бартол.\r\nЦентралният съюз на германските занаятчии (ZDH) гледа критично на развитието от последните години. \"Промените, въведени преди 14 години, оставиха осезаеми следи в много от засегнатите занаяти: качествено и количествено по-малко специалисти, по-малко обучени нови кадри и не рядко оплаквания относно качеството на занаятчийските услуги\", казват от ZDH. Експертите отбелязват също така, че надеждите не са били оправдани. Навремето се е очаквало, че покрай промените, броят на специалистите ще нарасне, но всъщност е станало точно обратното. \"Специалистите са и ще продължат да стават все по-малко. От това страдат клиентите на занаятчийски услуги и продукти\", подчертават от Централния съюз на германските занаятчии.        Ханс-Йорг Хенеге от Търговската камара в Дюселдорф смята, че в дебата трябва да се вземат предвид мащабите. \"Занаятите, за които днес важи задължителният сертификат, генерират 90 на сто от занаятчийския оборот. За предприятията, които може би ще влязат в списъка на тези, за които отново ще важи задължителният сертификат, трябва да се разработят практични правила за прехода към допълнителна квалификация. Трябва да ги предпазим от закриване\", смята Хенеке.\r\nТой подчертава, че и , за които важи такова условие. Така например в Германия се признават някои квалификации, придобити в чужбина. А т.нар. \"разпоредба за опитни занаятчии\" позволява на майстори с достатъчно професионален опит да основават собствена фирма или да поемат предприятие от германец.\r\nТрудно е да се прецени какви последици би имало връщането на задължителния сертификат за занаятчийските професии върху сегашната трудова миграция от Източна Европа. Особено що се отнася до строителните работници. Според Ханс-Йорг Хенеке, .", "date": "2018.08.03", "title": "Зидари, бояджии, фаянсаджии: Какво може да засегне българските майстори в Германия?"}
{"url": "https://www.actualno.com/society/vremenno-se-zatvarja-dvijenieto-na-moskovska-news_688283.html", "text": "  Временно се затваря за движение участък от ул. „Московска“. Това съобщиха от пресцентъра на Столична община.     Поради ремонти дейности временно се затварят за движение участъци от ул. „Московска“ както следва.   От 00.00 часа на 4 август до 24.00 часа на 12 август по ул. „Московска“ в участъка от ул. „Г.Раковски“ до ул. „Париж“.\r\nОТ 00.00 часа на 13 август до 24.00 часа на 14 август през кръстовището на ул. „Московска“ и ул. „Париж“.  От 00.00 часа на 15 август до 24.00 часа на 12 септември по ул. „Московска“ в участъка от ул. „Париж“ до ул. „11-ти август“.   -от 00.00 часа на 13 септември до 24.00 часа на 14 септември през кръстовището на ул. „Московска“ и ул. „11 –ти август.“", "date": "2018.08.03", "title": "Временно се затваря движението на \"Московска\""}
{"url": "https://www.actualno.com/society/svetija-sinod-othvyrljaneto-na-istanbulskata-konvencija-e-spravedlivo-news_688274.html", "text": "  Справедливо и конституционносъобразно е решението за отхвърляне на Истанбулската конвенция. Това се посочва в обръщение на Св. Синод на Българската православна църква - Българска патриаршия, публикувано в официалния сайт на БПЦ. Цялото обръщение гласи:     \"Слава на Бога за всичките му благодеяние към българския народ!   Благодарение на великия Божи промисъл чрез мъдростта и съвестта на мнозинството конституционни съдии, беше взето справедливо и конституционносъобразно решение за отхвърляне на добилата популярност т.нар. Истанбулска конвенция. Светият Синод на БПЦ-БП изрази своята категорична позиция против нейното приемане като противоречаща на православното учение за сътворението на мъжа и жената като Божий образ и подобие и като биологични същества, както и срещу въвеждането на понятия, несъвместими с българския обществен и правен ред.\r\nСв. Синод със свое решение призова да се отправя усърдна молитва към Пресвета Богородица в храмовете и манастирите в диоцеза на БПЦ- БП против приемането на този международен договор от Народното събрание.  Съдът е дело Божие, но до справедливото решение се стигна чрез усилията, вдъхновението, съвестта и мъдростта на много хора – духовници, учени, общественици, журналисти, юристи, представители на държавни институции, на политици, на мнозинството от благочестивия български народ. Всички те, водени от нравствените устои на обществото, стремежа за съхраняване на държавността и защита на бъдещето на България – нашите деца, се обединиха и отстояваха несъгласието си с въвеждането чрез международен договор на понятия и идеология, несъвместими с традиционния християнски морал на българския народ. Изпълниха се думите на Сърцеведеца - Господ Иисус Христос, „дето са двама или трима събрани в Мое име, там съм Аз посред тях“ (Мат. 18: 20)!   Когато просим от Бога помощ, следва и да му благодарим, за да не бъдем като онези десет прокажени, които просиха от Него милост и изцерение, но само един от тях се върна и благодари (Лук. 17:12 – 19).\r\nЗатова и ние посрещаме с благодарност и радост Решението на Конституционния съд на Република България за обявяването като противоречаща на Конституцията така наречената Истанбулска Конвенция и благославяме да се отправи в храмовете и манастирите на БПЦ-БП в пределите на България и извън нея в дните на Богородичния пост, благодарствена молитва към Всемилостивия Бог след прочитането на молебения канон към Св. Богородица за благоденствието на българския народ.\"    ", "date": "2018.08.03", "title": "Светия синод: Отхвърлянето на Истанбулската конвенция е справедливо"}
{"url": "https://www.actualno.com/crime/mitio-ochite-e-objaven-za-izdirvane-ot-interpol-news_688273.html", "text": "        Там е посочено, че Желязков се издирва във връзка с участието му в организирана престъпна група, свързана с рекет, изнудване и палежи с цел печалба.   Прокуратурата и антимафиотите знаели, че Желязков е напуснал страната този понеделник, като това е станало законно – той не е бил подсъдим или обвиняем.\r\nПо-рано през деня стана ясно, че в престъпната група, която беше разбита вчера в Бургас, участник е и общински съветник втори мандат в Несебър Пейо Янков.  Според прокуратурата хората на Митьо Очите имали апетит към бизнес с погребения, таксита, нощни заведения и други. Имуществото на тези, които отказвали да платят такса „спокойствие” на групата, било подпалвано за отмъщение.   До момента са повдигнати обвинения на девет души, за петима от групата прокуратурата ще иска мярка „задържане под стража”.", "date": "2018.08.03", "title": "Митьо Очите е обявен за издирване от Интерпол"}
{"url": "https://www.actualno.com/europe/ek-reagira-na-george-ivanov-i-symnenijata-mu-v-prisyedinjavaneto-na-makedonija-news_688287.html", "text": "  Европейската комисия реагира на изказването на македонския президент Георги Иванов в четвъртък на Мечкин Камен (Мечи камък), в което той отново потвърди, че не подкрепя договора за името с Гърция, предава македонската електронна медия „А1 Он“.     Брюксел очаква от всички страни да бъдат конструктивни:   „Очакваме от всички политически сили да играят конструктивна роля чрез подкрепа за общата стратегическа цел за европейска интеграция и да осигурят прилагането на договора“, заявиха от ЕК за изказването на Иванов.\r\nВ изявлението се казва още, че в Гърция и Македония трябва да се свършат още неща, за да се финализира договора и ЕС е готов да ги подкрепи.  Във връзка с инцидентите в Крушево, Брюксел призова македонските граждани да изразяват мирно своите позиции.   ", "date": "2018.08.03", "title": "EK реагира на Георге Иванов и съмненията му в присъединяването на Македония "}
{"url": "https://www.actualno.com/europe/facebook-se-srina-po-cjal-svjat-za-5-minuti-vsichki-masovo-otkachiha-news_688285.html", "text": "  Глобален срив на Facebook стана факт в рамките на 5-10 минутки.       Малко след 19 часа влизането в най-голямата социална мрежа в света стана невъзможно, включително и от България. За подобен проблем се оплакваха потребители от Франция, Румъния, Словения, Аржентина, Бразилия, Америка, Италия, Швеция, Бангладеш. Все още не е ясно какво е предизвикало проблема.\r\nВ Twitter стана популярен хаштагът #FacebookDown, под който се разпространяват новини за срива на конкурентната социална мрежа. Същевременно другата мрежа на Facebook - Isntagram, работеше.  След около 10 минути мрежата беше възстановена, но сривът здравата притесни повечето потребители, които регистрираха буквално десетки хиляди оплаквания в рамките на няколко минути. А в Twitter майтапите по повод случилото се заваляха като дъжд - най-вече по повод това, че всеки отива там, за да се увери, че не само при него има проблем с Facebook.       ", "date": "2018.08.03", "title": "Facebook се срина по цял свят за 5 минути, всички масово откачиха"}
{"url": "https://www.actualno.com/analysis/v-cjala-evropa-ima-po-malko-bejanci-otkolkoto-sa-registriranite-v-turcija-news_688174.html", "text": "  През последните три години има една тема, доминираща в Европейския съюз: тази за миграцията и убежището. Политическият и медийният дискурс внушава усещане за бедствие – в публикациите се пише за „нова вълна“, „криза“, „наводнение“, „наплив“. Но въпреки всичко това данните са категорични – . Има по-малко бежанци и търсещи убежище в целия Европейски съюз, отколкото само в Турция, пише австрийският национален ежедневник Die Presse, цитиран от агенция \"Фокус\", като се позовава на доклад от Върховния комисариат на ООН за бежанците (ВКБООН).     В световен мащаб в момента има близо 70 милиона души, които са били принудени да напуснат домовете си. Това е с три милиона повече от предходната година. Въпреки това броят на онези, които са подали молба за убежище в страните от ЕС миналата година, е намалял почти наполовина до около 650 000.   Независимо от това, . Европа продължава да спори за това как да се справи с хората, които са напуснали домовете си и са се отправили към ЕС.\r\nЕС обаче е много слабо засегнат от движението на бежанците на глобално ниво. Голяма част от разселените лица по света - 40 от общо почти 70 милиона - остават в региона, от който произхождат. Така например в Колумбия има 7,7 милиона вътрешно разселени лица, което е повече от 15 на сто от населението. Това са колумбийски граждани, които са бежанци в собствената си страна. В Сирия повече от една трета от населението (над шест милиона души) са вътрешно разселени лица.   . Към настоящия момент най-много бежанци има в Турция - 3,8 млн. души, или 4,7% от населението на страната. Йордания (2,9 млн.) и Ливан (1,5 млн.), също са в „Топ 5“ на приемащите страни.   Данните от ЕС не са толкова драматични, макар някои политици да твърдят обратното. През 2017 г. Гърция е приютила около 83 хил. бежанци и търсещи убежище, Италия - 355 хил., а Испания – 54 хил. (данните от последните месеци не са включени в доклада). В Австрия и Швеция, статистическите данни не потвърждават твърденията на политиците: според ООН в алпийската страна има 172 570 бежанци и търсещи убежище, а в Швеция – 328 хил. В Унгария само 6,5 хил.\r\nПротивно на обществените внушения, около 85% от всички бежанци и търсещи убежище в развиващите се страни са получили закрила. Следователно тежестта на глобалната миграция не носи нито ЕС, нито Турция или САЩ – тя лежи на раменете на тези държави, които в допълнение към борбата срещу бедността и глада, трябва да гарантират предоставянето на закрла на милиони бежанци.    Фактът, че Европа все повече се изолира според експертите не е нито допустим, нито полезен, тъй като миграцията е явление, което ще го има винаги.   ", "date": "2018.08.03", "title": "В цяла Европа има по-малко бежанци, отколкото са регистрираните в Турция"}
{"url": "https://www.actualno.com/chronicles/dneven-horoskop-za-4-avgust-news_688258.html", "text": "        Днес може да чуете лъжи за себе си. Не бързайте да се обиждате, особено ако се разпознаете в някои от тях. Единствено – запазете достойно мълчание. Ако усещате, че настроението ви е понижено се опитайте повече да си почивате и да водите по-активен физически живот. Все пак не прекалявайте с натоварването. Пазете се от случайни травми, които може да получите в края на деня.   Този ден е подходящ за козметични процедури и купуване на дрехи.Обърнете внимание на кожата си. Отделете време, за да посетете козметик или отидете на масаж.     Днес някакво събитие може да ви напомни, че имате работа за наваксване. Отделете поне малко време, за да ви е чиста съвестта, но не прекарвайте целия ден в работа. Днес ще е напълно нормално да се чувствате разсеяни и лишени от всякаква рационална мисъл. Разположете се удобно на дивана или където искате и гледайте в тавана. Това е ден, в който да бъдете с децата си, отделете им повече внимание и да държите ситуацията в свои ръце. Не оказвайте, обаче, излишен натиск, за да не нарушите доверието им във вас.   Очаква ви примамливо бизнес предложение. Не отхвърляйте с лека ръка предложението, възможно е да ви донесе сериозни дивиденти. Това е ден на възможности, които може да не забележите веднага. Обмисляйте добре това, което се случва около вас, за да може да реагирате в своя полза. Този ден може да постигнете много в отношенията си с партньора ви. На практика имате шанса да се договорите за всичко и да бъдат приети само вашите условия. Това е ден, който трябва да посветите на грижа за здравето ви. Обличайте се топло и не си правете експерименти със студени напитки и храни.    Днес физическото ви състояние ще зависи от настроението ви. Затова си създайте предимно положителни емоциите. Въпросите за решаване може да почакат. Днес може да ви помолят за мнение, но най-добре се въздържете да го давате. В противен случай може да се намесите в нещо, за което по-късно ще съжалявате, че сте били въвлечени.", "date": "2018.08.03", "title": "Дневен хороскоп за 4 август"}
{"url": "https://www.actualno.com/europe/zaradi-pojarite-podade-ostavka-grycki-ministyr-news_688289.html", "text": "  От кабинета на гръцкия премиер Алексис Ципрас съобщиха, че е приета оставката на министъра на обществения ред Никос Тоскас заради опустошителните пожари през миналата седмица.     Тоскас отново е внесъл оставката си, която обявил, след като обявеното миналата седмица извънредно положение изтече. Неговите функции ще бъдат поети от министъра на вътрешните работи Панос Скурлетис.   Поскас беше подложен на огромен натиск да подаде оставка, след като огнената стихия отне живота на 88 души, припомня в. „Катимерини“, цитиран от БГНЕС.  ", "date": "2018.08.03", "title": "Заради пожарите подаде оставка гръцки министър"}
{"url": "https://www.actualno.com/society/sedmicata-v-absurdi-30-uli-3-avgust-news_687507.html", "text": "             В България бензин A-95 е най-евтин в целия Европейски съюз, но само като абсолютна стойност. Като покупателна стойност горивото е по-скъпо, отколкото навсякъде в Европа. Това показва анализ на авторитетната американска новинарска агенция Bloomberg. :      Гражданите ще могат да искат от ДАНС информация какви техни лични данни са налични там и за какво се използват. Става дума за т. нар. резервационни данни, които от миналия декември се събират в специално създаденото национално звено, което следи пътническия трафик по въздуха. Реално в момента там се събира огромен масив с информация за това кой, кога, къде и с кого е летял. Заявленията за проверка ще се подават до националното звено - тази поправка в Закона за ДАНС се прави с преходните и заключителните разпоредби на Закона за защита на личните данни. Става дума за поправките, които бяха внесени от правителството в парламента заради влезлия в сила през май общоевропейски регламент за защита на личните данни. Прозрачността, предвидена за ДАНС, обаче може да се окаже привидна. В закона ще бъде оставена възможност на националното бюро да не отговаря на заявленията на хората. Записано е, че отговори ще се получават само когато исканията са основателни \"не прекомерни\". :  \"Не мога да подам оставка, защото някой пали някъде, където аз съм осигурил необходимата охрана от гледна точка на Закона за културното наследство. Предварителният статут ще бъде съборен в съда, заради множеството собственици... Какъв е смисълът да дойда след 3 месеца тук и вие да ме питате защо падна в съда?\" Това каза министърът на културата Боил Банов в коментар за пожара на Царските конюшни, обяснявайки защо още няма статут на културна ценност за обекта. :    Във връзка с държаното в плен 20 дни и измъчвано момиче от Добрич, Балабанов каза: \"Разбира се, че е открито случайно, защото в Добрич има хиляди къщи и никой не е подал сигнал, че това момиче е изчезнало. Майката е подала сигнал на петия или шестия ден, МВР го издирва, има си бюлетин, то се обявява за издирване.\"\r\n\"МВР не може да проникне в главите на престъпниците.\" Това каза зам.-министърът на вътрешните работи Стефан Балабанов във връзка със случая на убитата в Благоевград 58-годишна жена, която беше разстреляна след като подала сигнал, че дъщеря ѝ е малтретирана и бита. Зам.-министърът потвърди, че убиецът е бил с криминално минало и изключително опасен. Бил е редовно призоваван в МВР да дава показания. \"Нашите колеги не биха могли да знаят какво ще му текне в мозъка на този човек, когато ще вземе оръжието и ще разстреля тази абсолютно невинна жена\", каза още Балабанов за bTV. :  На 30 юли сутринта от сградата на районното управление в Гълъбово е избягал 38-годишен мъж. Оказа се, че арестантът е излязъл на козирката между първия и втория етаж на управлението. Предприети са действия за издирването му и часове по-късно той е открит и задържан в село в Старозагорска област, съобщиха от МВР. Полицията е използвала кучета, за да хване мъжа. :  Като се вземе предвид покупателната способност според стандарта на живот, униформените в България са на едно ниво на заплащане с колегите им в Швеция и Норвегия. Малко по-назад в доклада са страни като Дания, Естония, Литва и Латвия.\r\nСметките на най-големия синдикат в МВР обаче са различни. „По наши данни средна европейска заплата в органите за сигурност е 31-38 000 долара годишно. Докато за нашата страна, стартовата е не повече от 4500 и с развитие във времето – към 6000 долара. Разликата е 7-8 пъти”, посочи зам.-председателят на СФСМВР Илия Кузманов. :   Проблемът с нуждаещите се от белодробни трансплантации у нас още не е решен, но се полагат всички усилия за това, стана ясно след поредния протест на пациентите пред здравно министерство. У нас подобни операции не се извършват, а през миналата година изтече договорът между българските власти и австрийската клиника, към която се насочваха българите за белодробни трансплантации. Той не е подновен заради неуредени отношения между България и Евротрансплант - донорската мрежа, която е посредник и гарант при подобни договори. :  \"Крайно време е министерството да започне да спазва закона и да бъде Министерство на околната среда, а не срещу околната среда и министерство на далаверите. Мислим да направим едно обучително посещение на вицепремиера Валери Симеонов на Байкушевата мура, която не е в резерват. След като имаме толкова необразован и толкова ненаясно с живота вицепремиер – нещата не стоят добре.\" Това каза съпредседателят на \"Зелените\" Андрей Ковачев в коментар , който на първа инстанция отмени промените в Плана за управление на Пирин, които бяха приети от Министерски съвет. :  Представители на хората с увреждания и Борисов са се договорили трите закона, касаещи хората с увреждания, да бъдат внесени за гласуване от депутатите наесен в парламента. Работната група се е договорила да бъде изработен електронен регистър на хората с увреждания, на базата на който да се правят всички политики в областта оттук нататък. По думите на Борисов вече имало подобна система, за която били похарчени 2 млн. лв., но тя се оказала неработеща. :  \"Това е вторият обир, който ми се прави в същия апартамент. Първият беше през 2015 година и тогава бяха ограбени всички видове ценности и то по много перфектен начин. Крадците се бяха постарали да оставят апартамента в първоначалния му вид, все едно, че никой не е влизал вътре, кутийките, от които бяха взети бижутата, бяха оставени на същите места затворени. Ако дъщеря ми съвсем случайно не беше разбрала, че портмонето ѝ е преместено от лявата в дясната част на чекмеджето, нямаше да разберем сигурно в продължение на много време, че сме ограбени. Това се случва в момент, в който дъщеря ми напуска къщата, а ние с жена ми сме при едни приятели на морето за два дни. И тогава полицията нищо не направи за съжаление, а сега на 3 юли, докато спим четиричленното ми семейство (аз, жена ми, дъщеря ми и съпругът ѝ, както и младо куче), влизат крадци\", коментира Ерменков.\r\nПо думите му интересното е, че от кредитните карти, които имат в портмонетата си, са взети само тези, които са на жена му и са руски. :   Почти половината активни фирми в България са без нито един нает служител и в тях работят единствено собствениците им. През 2016 г. броят на \"монопредприятията\" е 169 625, или 48.7% от всички, които са имали дейност. Това показва новото изследване на НСИ \"Демография на предприятията\". То се провежда всяка година, като обхваща петгодишен период, за да даде картина за жизнеспособността на бизнеса у нас. Сегашното проучване обхваща петилетката от 2012 до 2016 година. :  Екопътека е причината за активизиралото се свлачище в Неделино. Това призна кметът на града Боян Кехайов. По думите на градоначалника многократно е имало жалби и предупреждения от живеещите в района за опасността, но не било обърнато внимание. Оказа се, че когато е правена екопътеката, не е направена необходимата подпорна стена. :  Две млади жени от Смолян застанаха пред Районния съд в Пловдив, след като разменили документите си за самоличност в пловдивски родилен дом след раждането на едната от тях. Целта била новороденото бебе да бъде взето от бащата и неговата годеница. :  Бившата кметица на \"Младост\" Десислава Иванчева постъпи в болница за детайлни изследвания заради тумор на хипофизата. Тя обаче беше откарана в лечебното заведение окована сякаш е част от трите синджира роби, които Крали Марко освобождава в популярната легенда. :   Първото машинно гласуване – експериментално, беше през 2009 година. Минаха 10 години, в които ЦИК все нещо не им е наред, все нещо не са разбрали, все има проблеми в логистиката, каза иронично бившият депутат Мартин Димитров. След като ЦИК не изпълняват закона, защо например да го изпълняват гражданите – и на тях им е сложно да плащат данъци, защо да го правят, беше тезата на Димитров. И завърши: \"Да вземат да изпълнят закона най-накрая\". :  Няма да позволим това да се случва лесно, бяха думите на Йорданка Фандъкова по отношение на опитите за застрояване на имоти със сгради културна ценност. Кметицата счита, че купуването на стари сгради, с културно-историческа ценност, се прави само и единствено заради имота, който в общия случай е много апетитен. :  Пореден случай, при който цяло село излиза на протест заради проблеми с тока. Става въпрос за ловешкото село Александрово. Пред Нова телевизия един от протестиращите, който има мелница, казва, че през миналия месец е имало над 15 спирания на тока, а на ден има по 4-7 токови удара. Един път ми казаха, че по жиците имало 3 сови и 2 щъркела и затова имало прекъсване, оплака се друг жител, който твърди, че от ЧЕЗ казвали, че не бил подаден сигнал за този конкретен случай. :  Трите органа, за които става въпрос, са \"Държавната консолидационна компания\" (ДКК), Държавната агенция за метрологичен и технически надзор (ДАМТН) и новото държавно предприятие \"Управление и стопанисване на язовири\" (УСЯ). :   Невероятно или не съвсем, но БДЖ отново влиза в информационния обмен заради постижение, достойно за наградите \"Дарвин\". Оказа се, че железниците ни са продали билети на десетки пътници, но не са пуснали влак, с който те да се придвижат. Според информация на в. \"Сега\", пътуващите по линията Бургас - София с прекачване в Карлово вчера чакаха с часове на жегата, след като се оказа, че влакът Карлово - София, за който са си платили, липсва. :  Един куп дела срещу България в Страсбург заради унизително отношение от страна на Главна дирекция \"Изпълнение на наказанията\" (ГДИН) към Министерството на правосъдието може да станат факт и да бъдат спечелени. Основната причина - процедурата, прилагана спрямо арестанти, без те още дори да са с действаща присъда. Със знанието и одобрението на ГДИН, както и на ръководството на правосъдното министерство, обвиняеми и подсъдими, които са невинни до доказване на противното, биват оковавани с белезници на ръцете, пранги на краката и специални колани дори когато са в болница. : ", "date": "2018.08.03", "title": "Седмицата в абсурди (30 юли - 3 август)"}
{"url": "https://www.actualno.com/america/belijat-dom-se-prismja-na-kitajskite-zaplahi-za-nakazatelni-mita-news_688290.html", "text": "  Икономическият съветник на Белия дом Лари Кудлоу отхвърли китайската заплаха за мита върху американски стоки за 60 милиарда долара като \"слаба\" и заяви, че втората по големина икономика в света ще има \"неприятности\".     Ескалирайки войната за думи в търговията, Кудлоу също предупреди, че за лидерите в Пекин \"е по-добре да приемат на сериозно президента (Доналд Тръмп)\".\r\nЕмоционалният отговор на Вашингтон дойде, след като Китай заплаши, че ще наложи наказателни мита на стоки за още 60 млрд. от американския износ, тъй като търговската война с Вашингтон не показва никакви признаци на отслабване.\r\nАдминистрацията на Тръмп по-рано бе заплашила с допълнителни мита от 200 млрд. долара и предупреди, че има повече муниции от Пеекин в ескалиращия конфликт.  Вашингтон обвинява Китай, че не играе по правилата и че краде интелектуална собственост.\r\n\"Може би мисля, че 60 млрд. долара са слаб отговор на нашите 200 млрд. долара\", каза Кудлоу, признавайки, че \"има много неща, които те могат да направят, за да навредят на нашите компании в Китай\".\r\nНо най-тежките думи на Кудлоу бяха за самата китайска икономика, която е на второ място след тази на САЩ.    \"Китай е в беда в момента - икономиката им е лоша, инвеститорите се изтеглят, валутата пада\", каза Кудлоу, цитиран от БГНЕС.\r\n\"Чуждестранните инвеститори не искат да бъдат в Китай, забелязах днес, че японският фондов пазар сега струва повече от китайския. Обичам това\", каза той пред журналисти в Белия дом.", "date": "2018.08.03", "title": "Белият дом се присмя на китайските заплахи за наказателни мита"}
{"url": "https://www.actualno.com/society/bedstvenoto-polojenie-v-kuklen-sadovo-i-rodopi-ostava-oshte-pet-dni-news_688293.html", "text": "  Бедственото положение в общините Куклен, Садово и Родопи в Пловдивска област ще остане в сила още пет дни.     Дигата на река Чая бе укрепена в района на Катуница, където бяха залети земеделски площи за втори път в рамките на месец. Пада и нивото на реката, а прогнозите сочат, че няма да има дъждове в следващите дни. Щетите на стопаните ще бъдат установявани тепърва.   От \"Напоителни системи\" уточниха, че около 3 километра е участъкът от дигата, който трябва да се обнови. Наложително е да се разчисти и коритото на реката, но за да започне всичко това освен финансиране, е нужен и по-дълъг период от сухо време, съобщи БНР.\r\nВ Община Куклен остава затворен пътя за село Добралък, който е с пропаднали участъци. Засега е осигурено аварийно преминаване.  ", "date": "2018.08.03", "title": "Бедственото положение в Куклен, Садово и Родопи остава още пет дни"}
{"url": "https://www.actualno.com/balkani/hashim-tachi-shte-predloja-na-syrbija-preshevo-bujanovac-i-medvedja-da-se-prisyedinjat-kym-kosovo-news_688294.html", "text": "  Президентът на Косово Хашим Тачи заяви, че на преговорите в Брюксел ще предложи на Сърбия историческото искане на албанците от Прешево, Буяновац и Медведжа да се присъединят към Косово, дори и да е наясно, че ще му бъде отказано, предава македонската електронна медия Радио „Свободна Европа“, цитирана от \"Фокус\".     На въпрос какво ще се случи ако на поредната среща със сръбския президент Александър Вучич на масата бъде поставено предложение за размяна на Прешеската долина за Северно Косово, Тачи заяви, че е наясно с „решимостта и непроменливостта“ на сръбския държавен глава, когато става въпрос за Косово.   Той смята, че евентуалният мирен договор подразбира корекция на границите по мирен път и това няма да значи отваряне на Кутията на Пандора и няма да предизвика ефекта на доминото.", "date": "2018.08.03", "title": "Хашим Тачи: Ще предложа на Сърбия Прешево, Буяновац и Медведжа да се присъединят към Косово"}
{"url": "https://www.actualno.com/europe/erdogan-razkri-plana-za-pyrvite-100-dni-na-novija-kabinet-news_688295.html", "text": "  В петък президентът на Турция Реджеп Таийп Ердоган разкри плана за действие през първите 100 дни на новия президентски кабинет в столицата Анкара, пише електронното издание на вестник Yeni Safak, цитирано от \"Фокус\".     „Днес ние споделяме първия 100-дневен план за действие с вас“, заяви държавният глава на мероприятие по случая в президентския комплекс.\r\nТурският президент анонсира, че планира да обяви средносрочна програма на правителството към края на август, пише изданието.   „Започнахме да работим по стратегически план за 2010-2023 година и целим да го завършим до края на ноември“, посочи той.  По думите на Ердоган, през първите 100 дни ще бъдат завършени повече от 1000 проекта, но най-важните от тях в плана са 400. 48 от тези 400 са свързани с военната индустрия.\r\nСред другите по-значителни проекти, които трябва да бъдат завършени до 2023 година, е проектът за Истанбулски канал, който да свързва Черно с Мраморно море, съобщи турският президент.\r\nЩо се касае до външната политика, Ердоган очаква през първите 100 дни да бъдат възстановени консулствата на Турция в иракските градове Мосул и Басра.       По отношение на връзките между Турция и САЩ, държавният глава заяви: „Очакваме общите ни работи със САЩ в Манбидж да продължат незасегнати, въпреки другите проблеми между нас“.\r\n\"Ние сме изправени пред икономическа война. Не се притеснявайте, ние ще я спечелим\", заяви президентът.\r\nЕрдоган обясни, че близо 40 милиарда турски лири от публичен източник ще бъдат управлявани под една сметка, а Турция планира да получи допълнителен годишен доход от 3 до 4 милиарда турски лири.\r\nТой призова гражданите да обменят чуждестранните валути и златото в турски лири.   Ердоган посочи, че поради \"едностранчивите\" доклади на институциите за кредитен рейтинг, Турция се ориентира към Китай при външното кредитиране. \"В това отношение за пръв път издаваме облигации, деноминирани в китайски юан\", добави той.   Президентът също така заяви, че китайските, мексиканските, руските и индийските пазари ще станат приоритет за турския износ в новата ера.\r\nПо отношение на енергията, държавният глава заяви, че плановете на Турция за развитие на вътрешен енергиен сектор ще включват закупуването на втори сондажен кораб, който да извърши офшорно проучване на въглеводороди във водите около страната.\r\nТой добави, че изграждането на първата ядрена централа в Турция, атомната електроцентрала \"Аккую\", върви по график и че втората ще бъде построена в черноморската провинция Синоп, а ще има и трета централа в Северозападна Тракия.", "date": "2018.08.03", "title": "Ердоган разкри плана за първите 100 дни на новия кабинет"}
{"url": "https://www.actualno.com/europe/milioni-evro-shte-struva-jegata-na-germanskite-lesovydi-i-jivotnovydi-news_688260.html", "text": "   Опасенията са, че милиони млади дървета ще загинат това лято от недостиг на вода. Правителството на провинция Бранденбург пък отпусна пет милиона евро на животновъдите за допълнително поене на животните.     Всяка година в Германия се засаждат 500 милиона нови дървета. Дългите месеци суша и високи температури обаче ще унищожат години работа, смятат лесовъди. Заплашва ни измиране на цяло поколение млади насаждения, предупреди председателят на германския съвет на лесовъдите Георг Ширмбек. За разлика от големите дървета, фиданките не могат да се справят с няколко месеца суша, поясни той.   За да помогне на насажденията, полицията в повечето германски провинции започна да използва водните оръдия за справяне с безредиците с друга цел – като средства за поливане на младите дървета в парковете и по улиците. Според дългосрочната прогноза времето ще се задържи горещо и сухо поне до средата на септември. Това ще се отрази пагубно и на животновъдството. Фермери в Бранденбург заплашиха, че ще започнат масово колене на животни, той като не смогват с напояването им. Провинцията отпусна спешно пет милиона евро за допълнителното им напояване.\r\nЗа изключително горещо време предупреждават метеоролозите в Португалия, Испания и Италия. В Португалия се очаква температурите утре да достигант 47 градуса.  Два смъртни случая от топлинен удар има тази седмица в Испания. Италия обяви най-високо равнище за опасно време за централната и северната част на страната.  ", "date": "2018.08.03", "title": "Милиони евро ще струва жегата на германските лесовъди и животновъди"}
{"url": "https://www.actualno.com/balkani/kosovskijat-premier-s-preduprejdenie-kym-syrbite-ot-severno-kosovo-news_688280.html", "text": "  Косовският премиер Рамуш Харадинай предупреди сърбите от Северно Косово, че ако се опитат да обявят автономия, ще получат съответен отговор, предаде Танюг, като се позова на косовските медии. Според Харадинай, властите няма да толерират нарушение на косовските закони.     Според съобщенията, в Прищина е било свикано заседание на Съвета за национална сигурност, след като се появиха информации, че сърбите от Северно Косово утре ще обявят автономия в отговор на това, че Прищина още не е формирала Съюз на сръбските общини. Създаването на този съюз бе договорено в рамките на диалога за нормализиране на отношенията между Белград и Прищина.   Във връзка със ситуацията в Косово сръбският президент Александър Вучич свиква за утре сутринта Съвета за национална сигурност на страната.", "date": "2018.08.03", "title": "Косовският премиер с предупреждение към сърбите от Северно Косово"}
{"url": "https://www.actualno.com/business/borisov-za-trybata-s-turcija-drugite-se-chudjat-nasheto-raboti-news_688266.html", "text": "   Така премиерът Бойко Борисов коментира пускането на транзитния газопровод за Турция в участъка Лозенец - Недялско.     \"Чувал съм много мои колеги през годините да говорят за доставки на газ, за проекти, но на практика нула! А днес като отворим крана, ще може да има пренос на 16 млрд. куб. метра природен газ в двете посоки\", каза Борисов, който днес участва в церемонията по въвеждане в експлоатация заедно с турския министър на енергетиката Фатих Дьонмез.   С изграждането на 20-километровата газопроводна отсечка капацитетът за пренос на природен газ от България за Турция ще се увеличи с 1.7 милиарда кубически метра на година, съобщиха от правителствената пресслужба.  Министър-председателят напомни за договорките, които направихме в Анкара и в Москва, за продължението на Турски поток през нашия хъб за Сърбия, Македония, Австрия и Унгария. \"Това правим в момента – по европейските правила, със санкциите на ЕК\", каза още премиерът Бойко Борисов.   Турският президент Реджеп Тайип Ердоган днес представя програмата си за управление, но той е казал на енергийния министър да тръгва към България, тъй като проектът бил много важен. Борисов благодари на Ердоган за разбирането.\r\nСпоред премиера там, където минават газопроводи и има централи, винаги има мир.    Турският енергиен министър заяви, че България ще продължи да транзитира газ към Турция по трансбалканския газопровод, т.е. през Румъния и България, към Турция, но може да транзитира и от Турция към Европа.", "date": "2018.08.03", "title": "Борисов за тръбата с Турция: Другите се чудят, нашето работи"}
{"url": "https://www.actualno.com/burgas/burgas-skejt-opyn-nabira-izvestnost-news_688279.html", "text": "  От година на година състезанието Burgas Skate Open се развива, името му се чува с добро и по време на предстоящото четвърто издание то ще регистрира рекорден брой международни участници. До момента присъствието си в Бургас на 17 август са заявили скейтъри от Румъния, Сърбия, Аржентина, Куба, Унгария, Израел, Беларус.     Ето няколко измежду от най-колоритните и талантливи участници в турнира, който традиционно се провежда в Скейт парк \"Изгрев\", а там спортът винаги върви ръка за ръка с хубавата музика: \r\n- Sergio Laferrere от Аржентина.\r\nhttps://www.youtube.com/watch?v=5qQIz6NVxe4&feature=youtu.be  - Daniel Jenks е кубински скейтър, който живее в Барселона. Миналата година травма го спря да вземе участие в Burgas Skate Open. Dani потвърди участието си за тази година и пристига с голяма мотивация.\r\nhttps://www.youtube.com/watch?v=4d_EoUx6VkM&feature=youtu.be\r\n- Вадик Романцов е професионален скейтбордист от Беларус.       https://www.youtube.com/watch?v=KqHZum7Oopg\r\nОт българска страна най-големи очаквания има към:\r\n- Кристиян Красимиров - българин, израснал и живеещ в Испания, известен в скейт средите в цял свят.\r\nhttps://www.youtube.com/watch?v=jjut_U-AhfY   - Явор Вечерников, спечелил миналогодишната награда за най-добър трик.   https://www.youtube.com/watch?v=08ktYyEvLUM\r\n- Владимир Иванов, който е част от един от най-добрите европейски скейт отбори Nomad Skateboards.\r\nhttps://vimeo.com/188625835   - Тодор Харизанов ще вземе участие за първи път. Той е първият и единствен българин, занимавал се професионално със скейтбординг в Щатите.\r\nhttps://www.youtube.com/watch?v=-aUDuocFOug\r\n- Mарти Атанасов е най-младият участник, но вече с опит и няколко призови класирания на международни състезания.\r\nhttps://vimeo.com/266082667", "date": "2018.08.03", "title": "Бургас Скейт Опън набира известност "}
{"url": "https://www.actualno.com/burgas/izlojba-na-ribi-na-ostrov-sveta-anastasija-news_688277.html", "text": "  Триизмерни макети в естествени размери на емблематичните морски обитатели могат да бъдат видени в музейните зали на остров Света Анастасия. Те са част от новите атракции, които предлага островната експозиция това лято. Гостите ще разгледат експозицията сред морето от поезия на Христо Фотев, за да разберат защо \"Обичаме ли - носиме телата си с космическата лекота на рибите.\"     Изложбата \"Животните на Черно море\" на Сдружение за опазване Една Природа представя най-интересните и запомнящи се 15 вида риби и 2 медузи. Сред тях са черноморската акула, рибата лястовица, кефалът, морската котка, калканът и много други. Информацията с множество любопитни факти за Черно море и неговите обитатели е представена на български и английски език. Макетите на риби могат да бъдат \"видени\" и от хората със зрителни увреждания чрез допир, а за тях са осигурени и специални брайлови текстове.   Изложбата е реализирана с помощта на Дарителската програма за опазване на природното и културно наследство на МОТО-ПФОЕ и Община Бургас.", "date": "2018.08.03", "title": "Изложба на риби на остров Света Анастасия"}
{"url": "https://www.actualno.com/europe/v-latvija-shte-bydat-izbiti-15-600-chumavi-praseta-news_688269.html", "text": "        Кабинетът на балтийската държава заяви, че ще допринесе с 367 000 евро за унищожаването на телата на 15 570 свине, които ще бъдат убити.   Производителят на свинското месо Срувас Унгури, чиято ферма е близо до западния град Салдус, ще получи компенсация от един милион евро, от които 75% ще дойдат от фондовете на ЕС.\r\n\"Избиването на свине трябва да отнеме девет дни\", каза Марис Балодис, шеф на правителствената хранителна и ветеринарна служба.  \"Те ще бъдат убити хуманно чрез обгазяване, а след това ще бъдат изгаряни при високи температури\", каза той пред радио в петък.   Африканската чума по свинете (АЧС) не е вредна за хората, а причинява хеморагична треска при домашни свине и дивата свиня, която почти винаги завършва със смърт в рамките на няколко дни.\r\nНяма антидот или ваксина и единственият известен метод за предотвратяване разпространението на болестта е масовото избиване на заразения добитък.    ", "date": "2018.08.03", "title": "В Латвия ще бъдат избити 15 600 чумави прасета"}
{"url": "https://www.actualno.com/europe/nad-1-milion-dushi-uchastvat-v-prouchvaneto-za-ljatnoto-chasovo-vreme-v-evropa-news_688270.html", "text": "  Общоевропейско онлайн допитване за евентуално отменяне на практиката на преместване на стрелките с час напред за лятното часово време предизвика голям интерес, според представители на ЕС, предаде \"Дарик\", цитирайки ДПА.     \"Още сме по средата на допитването и сме регистрирали повече от милион респонденти\", каза говорител на Европейската комисия (ЕК) пред ДПА. Само през първите три дни те бяха повече от 500 000.   Социологическото проучване, започнало през юли и продължаващо до 16 август, пита европейските граждани, дали биха предпочели да се премахне увеличаващото деня време, и дали предпочитат лятото или зимата за някакво разместване на времето.\r\nБазирайки се на тези резултати, както и на констатации на други допитвания, ЕК иска да вземе решение по предложението за отменяне на лятното часово време в ЕС.  Европейският парламент, както и няколко държави членки, вече са помолили Комисията да преразгледа сегашната практика за преместване на часовниците през пролетта и есента, и да прецени дали тя трябва да бъде променена.   ", "date": "2018.08.03", "title": "Над 1 милион души участват в проучването за лятното часово време в Европа"}
{"url": "https://www.actualno.com/cosmos/pyrvite-izraboteni-ot-chastni-amerikanski-kompanii-kosmicheski-korabi-se-gotvjat-za-start-news_688292.html", "text": "  НАСА съобщи в петък първите деветима астронавти, които ще летят до космоса с Boeing и SpaceX през 2019 г., смесица от начинаещи и космически ветерани.     Тези полети до Международната космическа станция на борда на изработени за търговски цели капсули ще възстановят американската способност да изпраща хора в орбита за първи път, откакто американската космическа совалка се пенсионира през 2011 г.   През последните седем години астронавтите на НАСА пътуваха към орбиталния аванпост с руски космически кораби \"Союз\", на цена около 80 милиона щатски долара.\r\n\"Това е голямо постижение за страната ни и искаме Америка да знае, че сме се върнали, че американски астронавти летят на американски ракети от американска земя\", каза шефът на НАСА на церемония в Хюстън, Тексас за обявяване членовете на екипажа.  Тестът без екипаж на Orbital е планиран за по-късно тази година, като първият екипаж ще бъде на борда в средата на 2019 г., казаха от НАСА.   За SpaceX демонстрационният полет без пътници е определен за ноември 2018 г., а първият полет с екипаж за април 2019 г.\r\nСлед това фирмите преминават към действителни мисии. НАСА \"е сключила договор за шест мисии, с по до четирима астронавти на мисия, за всяка компания\", казаха от агенцията, цитирана от БГНЕС.    ", "date": "2018.08.03", "title": "Първите изработени от частни американски компании космически кораби се готвят за старт"}
{"url": "https://www.actualno.com/society/myj-pochina-na-avtobusna-spirka-v-sofija-news_688271.html", "text": "        Според информацията мъжът се е свлякъл внезапно до банков клон.   Не е ясно каква е причината за колапса и последвалата му смърт.\r\nПовикани са веднага екипи на Спешна помощ, пристигнали са и полицейски екипи, които правят оглед на мястото.  Все още тялато на младия мъж стои на тротоара и не е прибрано от здравните власти.", "date": "2018.08.03", "title": "Мъж почина на автобусна спирка в София"}
{"url": "https://www.actualno.com/sofia/kolko-miliona-shte-struva-videonabludenieto-v-stolichni-transport-news_688252.html", "text": "  5,8 млн. лв. е прогнозната стойност за видеонаблюдението в целия обществен транспорт и всички пунктове за продажба на превозни документи. Това се посочва в позиция на Центъра за градска мобилност, изпратена до медиите.     Публикуваме позицията без редакторска намеса:   Откритият конкурс за изграждане на интегрирана система за електронно таксуване и видеонаблюдение в градския транспорт на София стартира през юли 2017 г. За този период процедурата беше спирана три пъти и проверявана от контролните органи.\r\nПрез месец март тази година започна оценяването на получените оферти от 10 участника. В комисията по оценка са включени представители на всички политически групи в Столичния общински съвет, включително и общинският съветник от БСП г-жа Милка Христова, която е подписала протокола за определяне на изпълнител без никакви възражения.  За изграждането на системата за електронно таксуване, което включва закупуването и монтажа на всички типове устройства, е заложена прогнозна стойност до 40 млн. лв. Тоест, оценката за стойността на изграждане на системата във всички превозни средства на градския транспорт, на всички бариери на метрото и пунктове за продажба на превозни документи, съвпада напълно с оценката на депутатите от БСП – до 40 млн. лв. Заложената поддръжка на системата за срок от 10 години е до 38 млн. лв.\r\nРазпространяваните в последните дни твърдения, че 60 млн. лв. е стойността само на видеонаблюдението за обществения транспорт, са лъжа. Прогнозната стойност за видеонаблюдението за целия обществен транспорт и всички пунктове за продажба на превозни документи в конкурса, е 5,8 млн. лв.   Комисията по оценка на получените оферти е класирала на първо място участникът, който е предложил най-ниска цена – 73 248 150 лв. от консорциума „Си Ен Ес- София Тикетинг Систем“. В цената влиза освен изграждането на цялата система и поддръжката й за срок от 10 години.    За сравнение, системата за таксуване на Будапеща е с обща договорна стойност от 91 милиона евро или приблизително 182 млн. лв. Тази сума е само за 5 години, две от които са за изграждане, а 3 за поддръжка. Будапеща и София са градове със сходен брой население. В електронната тикет-система на Виена, изградена през 2010 г., са инвестирани 234 млн. евро или 468 млн. лв.\r\nЦелта на системата за електронно таксуване е да се въведе единен електронен превозен документ за всички видове транспорт на територията на Столична община, което ще даде възможност за заплащане на пътуването според изминато разстояние или време.\r\nИзграждането на системата включва въвеждане в експлоатация на над 15 000 устройства, пълно оборудване на 1 350 превозни средства от 4 типа транспорт, монтаж на оборудване в 11 депа, 52 метростанции, над 80 търговски обекта, интеграция на съществуващите системи и обучението на 3 000 служители на ЦГМ и транспортните оператори.   От изпълнителя се изисква да създаде и нови възможности за закупуване на превозни документи и зареждане на карти, което да улесни максимално пътниците. Със системата ще бъде изградено и видеонаблюдение във всички превозни средства и пунктове за продажба, което ще даде повече сигурност на пътниците и водачите. Срокът за изграждане и пускане на електронната система за таксуване е 24 месеца.\r\nНа 30 юли в Комисията за защита на конкуренцията е постъпила жалба от класирания на второ място консорциум „Софер“.   ", "date": "2018.08.03", "title": "Колко милиона ще струва видеонаблюдението в столични транспорт?"}
{"url": "https://www.actualno.com/europe/devetima-poluchiha-po-101-dojivotni-prisydi-za-atentat-v-turcija-news_688291.html", "text": "  Съд в Анкара даде доживотни присъда на деветима подсъдими заради бомбения взрив през октомври 2015 г. срещу мирен марш край градската гара, което е най-смъртоносната атака в модерната история на Турция.     Всеки от деветимата подсъдими получи по 101 доживотни присъди, съобщи Анадолската агенция. Агенцията припомни, че при двойния самоубийствен атентат са били убити 100 души. За атентата бяха обвинени джихадистите от „Ислямска държава“. По време на атентата обаче беше съобщено, че броят на жертвите е 102.   ", "date": "2018.08.03", "title": "Деветима получиха по 101 доживотни присъди за атентат в Турция"}
{"url": "https://www.actualno.com/society/poslanijata-na-evropejskite-lideri-shte-bydat-izlojeni-v-muzej-news_688261.html", "text": "   Експозицията представя собственоръчно написаните пожелания на европейските лидери и е естествен завършек на изложбата, чиято цел е да потърси съвременните проекции на миналото.     Обрисувайки сложния пъзел от взаимоотношения на международната политическа сцена след Освобождението, изложбата представя целите, амбициите и идеалите, на база на които България търси своите партньори и създава врагове. Като проследява хронологично разказа за разграничителните линии между държавите в миналото и за войната като еманация на разделението, изложбата показва как днес се реализира една от основните цели на Европейския съюз – гарантирането на траен мир след Втората световна война, и българския принос в създаването на общност на споделени ценности.   Посланията на европейските лидери са предоставени от Министерството на Българското председателство на Съвета на ЕС.", "date": "2018.08.03", "title": "Посланията на европейските лидери ще бъдат изложени в музей"}
{"url": "https://www.actualno.com/society/arestuvaha-dvama-v-tunis-za-podgotovka-na-bio-ataka-v-germanija-news_688263.html", "text": "  В Тунис са арестувани двама заподозрени във връзка с подготовката на биологическа атака в Германия, която полицията на ФРГ осуети през юни, предава AFP, цитирана от \"Фокус\".     Съгласно разпространената информация, арестуваните са имали връзки с тунизиеца, задържан в Германия за притежанието на смъртоносната отрова рицин и материали за направата на бомба.   През юни ръководителят на Федералната криминална служба Холгер Мюнх разкри, че с арестуването на тунизийски бежанец в Кьолн в Германия е предотвратена биологическа атака.\r\nСъгласно данните, тунизиецът е подготвял нападение с биологическо оръжие – къде и кога, властите не бяха в състояние да уточнят. Първиначално бе неясно дали тунизиецът е имал съучастници в подготовката на атаката.  За първи път в историята на Германия бе пресечено планиране на атака с билогическо оръжие,   след като полицията обискира жилището на 29-годишен тунизиец, пребиваващ в Кьолн. Заподозреният, идентифициран като Сиеф Аллах Х., бе арестуван, след като в апартамента му бе открит рицин - едно от най-силно отровните вещества в природата. Мъжът е разполагал с достатъчно материал, за да произведе между 250 и 1000 дози рицин. Лицето бе арестувано за нарушаване на Закона за контрол на оръжията. Освен това той е обект на разследване за подготовка за сериозен акт на насилие, който застрашава сигурността на държавата.", "date": "2018.08.03", "title": "Арестуваха двама в Тунис за подготовка на био атака в Германия"}
{"url": "https://www.actualno.com/europe/v-turcija-arestuvaha-38-zapodozreni-za-chlenstvo-v-isljamska-dyrjava-news_688242.html", "text": "  Турските сили за сигурност са арестували в Истанбул 38 чуждестранни граждани, заподозрени в членство в близкоизточната радикална групировка „Ислямска държава“, предава държавната информационна агенция Anadolu Agency.     Антитетористичното звено на правоохранителните органи е провело операции на 12 различни адреса в шест квартала на Истанбул, за да залови заподозрените за планиране на терористични атаки, разкри източник, пожелал анонимност заради ограниченията за изяви пред медиите.   Съгласно представените от него данни, при операциите са иззети документи и дигитални материали.\r\nAnadolu Agency припомня, че над 300 души са загубили живота си в резултат на атаки на „Ислямска държава“ на територията на Турция.  ", "date": "2018.08.03", "title": "В Турция арестуваха 38 заподозрени за членство в Ислямска държава"}
{"url": "https://www.actualno.com/society/psiholog-selfitata-razvivat-narcisizym-news_688267.html", "text": "  Селфитата създават голяма нарцистична гордост, защото са фокус върху собственото ни величие и собствения ни блясък. Това каза за „Фокус“ психологът Светозар Димитров. „Съвременният градски човек е все по-капсулиран и самотен и в същото време той трябва арогантно да натрапва себе си, за да почувства, че по някакъв минимален начин е значим. Тагванията от местата, където ходи и селфитата са част от тази кампания. Гледаме на изтъкнем себе си в един много мощен и много обезличаващ съвременен урбанистичен поток“, каза още Димитров.     По думите му човек по много разнообразен начин търси да пробие самотата. Според него графитите също са част от това влияние, както и драсканиците по чинове и по столове при учениците. „Това е нещо като наше виртуално портфолио, което приемаме, че непрекъснато трябва да се обновява“, допълни Димитров.   ", "date": "2018.08.03", "title": "Психолог: Селфитата развиват нарцисизъм"}
{"url": "https://www.actualno.com/europe/marija-zaharova-v-sasht-sa-v-isterija-ot-ruska-namesa-kakvato-njama-news_688250.html", "text": "  Русия определи като „истерия“ новите твърдения за намесата си в американската изборна кампания. Според говорителя на Руското външно министерство Мария Захарова това правело Америка достойна за подигравки поради обвиненията на Вашингтон към Москва за продължаваща кампания за влияние над общественото мнение.     „ “, каза Захарова пред репортери, предаде БГНЕС.   Темата за руската намеса влезе като една от основните в отношенията между САЩ и Русия покрай твърденията на американските разузнавателни служби, че Москва се е намесила в президентските избори през 2016 г., в резултат на които Доналд Тръмп стана стопанин на Белия дом.\r\nВ предупреждение само месеци преди важни междинни избори, американското правителство обвини Русия в четвъртък за провеждането на \"всепроникваща\" кампания за влияние върху вота.  \"Продължаваме да виждаме всеобхватна кампания от Русия, опитваща се да отслаби и да раздели Съединените щати\", каза Дан Коутс, директор на националното разузнаване. Редица високопоставени американски шефове, сред които Коутс, директорът на ФБР Кристофър Рей и шефът на вътрешната сигурност Кирстен Нилсен обещаха да разследват и да преследват онези, които са се опитвали да овладеят американското обществено мнение или да извършат това, което Рей нарича \"информационна война\".   Руските власти са отхвърлили всички обвинения за намеса в чуждестранни изборни процеси.", "date": "2018.08.03", "title": "Мария Захарова: В САЩ са в истерия от руска намеса, каквато няма"}
{"url": "https://www.actualno.com/europe/shvecija-zabrani-paleneto-na-ogyn-na-otkrito-news_688249.html", "text": "  В разгара на сезона за бране на боровинки, който съвпадна с необичайно горещо лято в Швеция, властите наложиха забрана за палене на огън на открито. Това съобщиха от пресцентъра на Министерството на външните работи, цитиращи информация на посолството на България в Стокхолм.     Местният бизнес разяснява забраната с брошури на езиците на държавите, от които предимно идват сезонните работници, заети в бране на боровинки. Мерките, обяснени и на български, касаят основно следното:\r\n- Пълна забрана за палене на огън. Забранено е да се приготвя храна в гората посредством палене на огън;\r\n- Пушачите трябва да загасят цигарите си в бутилка с вода;  - Автомобили, които са се движили известно време и са загрели, не бива да паркират на места с висока растителност.\r\nПреди да заминат да берат боровинки в Швеция, българските граждани трябва да имат предвид следните важни неща:   - Брането на боровинки се позволява в зависимост от публичното право на достъп, дори в големи мащаби и за търговски цели;    - Забранено е брането на боровинки, плодове, зеленчуци и др. от дворове и ниви;\r\n- Брането на боровинки не трябва да създава неприятности на собствениците на земите;\r\n- Позволено е пренощуването в палатка на съответната земя за няколко вечери, стига да не се кършат клони, храсти, дървета и да не се замърсява с отпадъци;   - Необходима е здравна осигуровка с пълно покритие на медицински разходи, която да е валидна за цялостния престой в Швеция;\r\n- Ако човек изпадне в беда първата отговорна институция, която следва да му помогне, е общината, в която се намира в момента;   - Важно е да се помни, че хора, които нямат намерение да търсят работа, нямат право на получаване на финансова подкрепа в дългосрочен план;\r\nПосолството на Република България в Стокхолм може да оказва съдействие на български граждани, изпаднали в затруднено положение в Швеция в рамките на своите законови правомощия, а именно:   - Да осигурява актуална информация относно възможностите за завръщане в България;\r\n- Да осигурява информация за правото и условията за пребиваване, работа, обучение, социално и медицинско обслужване на български граждани в Швеция;\r\n- Да издава временен документ за завръщане в България в случай на увреждане, изгубване, отнемане или кражба на български документи за самоличност.\r\nАдресът на посолството ни в Швеция е Karlavägen 29, 11431, Стокхолм. Консулската служба приема граждани от понеделник до петък между 10.00 и 12.00 часа. Сведения в работно време могат да се получат на +46 8 20 67 13, а при спешни случаи в извънработно време – на +46 707 797 155.", "date": "2018.08.03", "title": "Швеция забрани паленето на огън на открито"}
{"url": "https://www.actualno.com/society/vms-poluchiha-4-byrzohodni-motorni-lodki-kato-darenie-ot-sasht-news_688253.html", "text": "        На 14 военнослужещи бяха връчени сертификати за завършен курс за новата техника. Посланикът на САЩ у нас Ерик Рубин обясни, че новите лодки помагат основно в борбата срещу тероризма, а освен България, военнослужещи и от Украйна ще бъдат обучени как да използват такава техника.   „За щастие в Черно море не наблюдаваме някаква заплаха от мигрантски или бежански вълни, както тя съществува в Средиземно море или Адриатическо. Тази подготовка и това оборудване е насочено да подпомогне България, да адресира собствените си потребности относно сигурността, както и да подпомогне всички останали държави в Черноморския регион“, каза Ерик Рубин.", "date": "2018.08.03", "title": "ВМС получиха 4 бързоходни моторни лодки като дарение от САЩ"}
{"url": "https://www.actualno.com/smolyan/ot-10-chasa-sutrinta-e-zatvorenpytjat-devin-krichim-news_688236.html", "text": "  Затворен е третокласния път между Девин и Кричим заради запушен отводнителен канал.     На мястото има образувани колони от чакащи автомобили. Шофьорите се ядосват, че не са били предупредени.   \"Беше предвидено да се направи отводнително съоръжение под пътя вчера, но поради затварянето на основния път Асеновград – Смолян решиха да го направят днес. Очаква се към 17 часа да приключат работа. От 10 часа е затворен участъкът\", заяви областния управител Недялко Славов.\r\nНа пътуващите се препоръчва да използват обходен маршрут през Асеновград до Смолян и обратно.  Обстановката в община Девин постепенно се нормализира, след като валежите намаляха.Частичното бедствено положение е отменено.   Организирано е анкетирането на собствениците на къщите в село Осиково. От Агенцията за социално подпомагане ще се разгледа възможността за изплащане на пострадалите на еднократна финансова помощ, каза Славов.\r\nВ Чепеларе частичното бедствено положение, което се отнася за село Забърдо, все още не е отменено.    ", "date": "2018.08.03", "title": "От 10 часа сутринта е затворенпътят Девин – Кричим"}
{"url": "https://www.actualno.com/society/intenziven-trafik-na-vsichki-granichni-punktove-news_688238.html", "text": "  Интензивен е трафикът на границата със Сърбия, Гърция, Турция и Румъния. Това съобщиха от пресцентъра на ГД „Гранична полиция“. Данните са към 14.00 ч. На българо-сръбската граница трафикът е интензивен на ГКПП „Калотина“ за леки автомобили на вход и на изход. На границата с Гърция трафикът е интензивен на ГКПП „Кулата“ за товарни автомобили на изход и на ГКПП „Маказа“ за леки автомобили на изход.     На българо-турската граница трафикът е интензивен на ГКПП „Капитан Андреево“ за товарни автомобили на изход. На границата с Румъния граница трафикът е интензивен на всички гранични контролно-пропускателени пунктове. На българо-македонската граница трафикът е нормален на всички гранични контролно-пропускателни пунктове.   По информация на дружеството “Дунав мост Видин – Калафат ” АД, от 25 юли до 25 август 2018 г. ще бъде извършван ремонт на участък от пътя преди ГКПП Видин. За този период временно движението ще се осъществява двупосочно в едно платно.", "date": "2018.08.03", "title": "Интензивен трафик на всички гранични пунктове"}
{"url": "https://www.actualno.com/society/vryh-botev-be-pokoren-ot-8-godishno-momiche-news_688248.html", "text": "   Върхът бе превзет също от осмокласничката Александра Иванова и единайсетокласника Христо Железаров заедно с техните родители.     Детето Мария Райска е най-мъничкия член от ентусиасти на Туристическо дружество „Карлък“. То изкачи третия по височина връх в България като успеха си те посветиха на 101-та годишнина от създаването на дружеството, съобщиха оттам. Момиченцето било талисманът на планинарите.\r\nМиналата година група от дружеството е покорила върховете Мусала и Вихрен.   Малката Мария скоро има рожден ден. Баща й Севдалин Райски е треньор по карате, а майка й Евгения Попова е строителен инженер. Цялото семейство спортуват.   \"Имахме мечта и цел да сме тримата заедно. Много тежко изкачване след тези дъждове - беше голямо преживяване наистина, но тя успя, буквално прелетя по маршрута. Само 9 човека от цялата група качихме върха, като трима от тях бяхме нашето семейство\", каза Евгения.   Малката Мария тренира спортни танци в клуб \"Фен\" в Смолян и има пет златни медала от състезания само за последната една година.    Антоанета Стоименова сподели, че преживяването било уникално и неповторимо. Изкачването им започнало от местността „Паниците“ край Калофер. За повечето от тях това била първа среща със Стара планина.\r\nПреходът до хижа “Рай“ на надморска височина 1430 м бил направен за шест часа, а във втория ден най-запалените планинари се отправили на 10-часов преход към първенеца „Ботев“.", "date": "2018.08.03", "title": "Връх Ботев бе покорен от 8-годишно момиче"}
{"url": "https://www.actualno.com/politics/angel-djambazki-ot-ohrid-do-cherno-more-i-ot-dunav-do-bjalo-more-ima-edin-narod-news_688200.html", "text": "  \"От Охрид до Черно море и от Дунав до Бяло море има един народ, разделен в различни държави, а името на Македония е с по-малко значение от това бившата югорепублика да влезе в ЕС и НАТО и границите да паднат.\" Това каза евродепутатът и зам.-председател на ВМРО Ангел Джамбазки в интервю за bTV.     \"Македонизмът е политическа теза, той е измислен от сръбския външен министър Новакович като антитеза на българското население в Македония, защото не могат да кажат, че тези хора са сърби. Това е един от най-големите антинационални проекти в историята\", коментира той.   Според него има хора в западната ни съседка, които се определят според македонската националност, но мнозинството пазят българските си корени. По думите му роднините на македонския премиер Зоран Заев, например, управляват Петрич, като кметът му е втори братовчед.\r\nПо думите на националиста ние още с признаването на Македония под това й име сме приключили въпроса за названието на страната, а за Гърция темата е важна заради българското население на юг от Беласица.  По отношение на вътрешнополитическите въпроси зам.-председателят на ВМРО посочи, че няма причина правителството да не издържи поне до евроизборите, а на тях тепърва ще се решава как ще се явяват националистите. Той призна, че разправиите вътре в „Обединени патриоти” понякога дразнят, но все пак е по-добре да има скандали на висок тон, отколкото забиване на нож в гърба.   ", "date": "2018.08.03", "title": " Ангел Джамбазки: От Охрид до Черно море и от Дунав до Бяло море има един народ"}
{"url": "https://www.actualno.com/society/emil-djasim-osydi-blic-za-kleveta-news_688237.html", "text": "         Повод за делото бе написаното от \"Блиц\", че Джасим е хулил и обиждал паметта на Левски.   \" \", написа Джасим в профила си във Facebook.", "date": "2018.08.03", "title": "Емил Джасим осъди \"Блиц\" за клевета"}
{"url": "https://www.actualno.com/smolyan/otmeneno-e-chastichnoto-bedstveno-polojenie-za-obshtina-devin-news_688204.html", "text": "        Обстановката в община Девин постепенно се нормализира. Организирано е анкетиране на собствениците на наводнените къщи в село Осиково. От Агенцията за социално подпомагане ще се разгледа възможността за изплащане на еднократна финансова помощ, каза областният управител Недялко Славов.   Главният път Девин – Кричим обаче е затворен. Там ще се монтират съоръжения, които да изведат отпадните води от деретата под пътя. Очаква се движението да бъде пуснато към 13.00 часа. На мястото на пътя има образувани колони от чакащи автомобили.\r\nГневни шофьори сигнализираха:  \"Никой не ни предупреди, че пътят ще е затворен. Имаше патрулна кола на КПП \"Девин\". Двамата полицаи си стояха вътре в колата, все едно са на курорт, и не спираха, и не предупреждаваха автомобилите. Видяха ме, че минавам и не ме спряха да ме предупредят, че пътят е затворен\".   В Чепеларе частичното бедствено положение остава в сила.", "date": "2018.08.03", "title": "Отменено е частичното бедствено положение за община Девин"}
{"url": "https://www.actualno.com/velikotarnovo/kmetyt-na-svishtov-izdade-zapoved-za-predpriemane-na-merki-za-ogranichavane-na-chumata-news_688244.html", "text": "   , съобщиха от пресцентъра на Общината.     Заповедта е издадена във връзка с мерките за недопускане и разпространение на опасните заразни болести инфлуенца по птиците, африканска чума по свинете и аума по дребните преживни животни на територията на общината. В заповедта се посочва, че кметовете и кметските наместници на населени места от община Свищов трябва да съдействат за изпълнението на мерките за профилактика срещу болестта инфлуенца по птиците, като сведат настоящата заповед до знанието на собствениците и управителите на птицевъдни обекти и собствениците на птици, отглеждани само за лични нужди. В птицевъдните обекти трябва да се въведат мерките за био сигурност.   Собствениците и управители на птицевъдни обекти и собствениците на птици, отглеждани само за лични нужди трябва да не допускат излизането на птиците извън дворовете и контакт между птици, живеещи в дивата природа и домашни птици. Те трябва да съхраняват в закрити помещения фуража, с който изхранват птиците и да създадат условия за разделно отглеждане на домашни патици и гъски от други домашни птици от кокошия вид. Собствениците на птицевъдни обекти трябва да уведомяват незабавно обслужващия обекта ветеринарен лекар или кмета или кметския наместник на населеното място при отклонение в здравословното състояние на отглежданите птици или при смъртност. По отношение недопускане и разпространение на болестта африканска чума по свинете трябва да се спазват мерките за превенция и недопускане на заболяването, набелязани в протокола от 25.07.2018 г. на Общинската епизоотична комисия – Свищов.\r\nПо отношение недопускане и разпространение на болестта чума по дребните преживни животни животновъдите трябва добре да се информират за признаците на заболяването. Ветеринарните лекари, обслужващи животновъдните обекти трябва да направят засилени и обстойни клинични прегледи и аутопсии на овцете и козите. По възможност трябва да се избягва смесване и кръстосване на пътищата при придвижване и паша на стадата. Трябва да се предприемат засилени мерки за био сигурност в животновъдните обекти – използване на дезинфекционна площадка, индивидуално предпазно облекло, ръкавици за еднократна употреба, маски и др.  Вниманието на органите на Районно управление на МВР – Свищов трябва да е насочено към засилване контрола при придвижването на птици, овце, кози и свине с автомобилен транспорт и извършването на проверки на всички необходими документи за животните: ветеринарномедицинско свидетелство съпровождащо пратката с животни, от където да стане ясен произходът на животните, здравният статус, мястото на произход и крайната дестинация, с какво предназначение са – за клане доотглеждане, развъждане и други, лиценз на транспортното средство за превоз на животни. При съмнително заболяване или смърт на птици – домашни или диви, овце, кози и свине трябва да се уведомят незабавно ветеринарните лекари, обслужващи животновъдните обекти или официалния ветеринарен лекар на Община Свищов д-р Валери Иванов на телефон 0631 6 08 89, а в извън работно време и през почивните дни на телефон 0631 6 06 70 – дежурния в Община Свищов. Контролът по изпълнението на заповедта се възлага на кметовете на населените места на територията на Община Свищов. До отмяната на повишената епизоотична готовност, периодично, в края на всяко десетдневие официалният ветеринарен лекар трябва да информира кмета на общината за епизоотичната обстановката.   ", "date": "2018.08.03", "title": "Кметът на Свищов издаде заповед за предприемане на мерки за ограничаване на чумата"}
{"url": "https://www.actualno.com/goodnews/otkriha-kysnoantichna-grobnica-sys-stenopisi-pri-remonta-na-stolichnata-ul-moskovska-news_688240.html", "text": "   Това съобщи кметът на София , която обяви края на разкопките на площад \"Света Неделя\", продължили 4 години.     Там бяха открити 3 хиляди сребърни монети и по-малко количество златни. Те се съхраняват в музея за история на София. Гробницата, открита на улица \"Московска\", няма да може да бъде видяна веднага, посочи столичният кмет.   \"Започваме работа по разкриването. Ще ограничим работата на строителите по тротоара в тази зона. Ще възложим на главния архитект да направят проект за експонирането след това на тази или на съседни гробници, така че да можем да съчетаем отново пешеходното пространство с разкритото културно-историческо наследство\", обясни Фандъкова.", "date": "2018.08.03", "title": "Откриха късноантична гробница със стенописи при ремонта на столичната ул. \"Московска\""}
{"url": "https://www.actualno.com/business/kzk-naloji-solena-globa-na-mareshki-za-izkustveno-podbivane-cenata-na-gorivata-news_688199.html", "text": "        \"Комисията за защита на конкуренцията установи извършено нарушение по чл. 36, ал. 4 от ЗЗК от страна на „Трейднет Варна“ ЕООД и наложи имуществена санкция в размер на 175 437 лв. (0.1% от общия оборот за 2017 г.).    се казва в решението на КЗК.\r\nВ решението КЗК пише, че все още има сив сектор на горивата, който се изразява в продажба на горива без доказан произход и наличие на качество. В така описания икономически контекст съществен проблем представлява опитът за изкуствено подбиване на цените и създаването по този начин на невярна и напълно необоснована представа в обществото за това, че основните участници на пазара в лицето на молителите поддържат нереално високи цени във вреда на потребителите. Т , пише още в решението.  Припомняме, че седем компании, търгуващи с горива на територията на България, собственика на бензиностанции - Веселин Марешки - VM Petroleum заради . На 7 декември миналата година в КЗК бе заведена преписка по жалба за нелоялна конкуренция. Инициатори са \"Лукойл България\", \"Еко България\", НИС Петрол\", \"Синергон Петролеум\", \"Ромпетрол България\" и \"ОМВ България\", а ответник \"Трейднет Варна\".    \"Петролната рафинерия \"Лукойл Нефтохим Бургас\" има господстващо положение на пазара на производство и внос на бензин и дизелово гориво в България, но не злоупотребява с него. Единственият клиент на рафинерията в страната е \"Лукойл България\", която пък не е монополист в бранша, като дори среща конкурентен натиск от другите вносители на горива, някои от които са клиенти на дружеството\", гласеше решението на антимонополния орган.", "date": "2018.08.03", "title": "КЗК наложи солена глоба на Марешки за изкуствено подбиване цената на горивата"}
{"url": "https://www.actualno.com/curious/s-koi-zodii-lyvyt-e-naj-syvmestim-news_688214.html", "text": "  Страстно, напрегнато и огнено, така обича зодия Лъв. За Лъвовете любовта - дали се влюбва, мисли за любов или прави любов, е едно от любимите неща на този свят. Един зает лъв винаги ще се погрижи да има достатъчно време за страст в живота си.     Да се влюбиш е лесно за Лъвовете. Но намирането на човек, който може да се сравнява с тях и да остане тяхна любов, може да бъде трудно. Лъвовете обичат флиртовете и запознанствата и няма проблем да добавя нови имена в списъка си с контакти. Но, докато намирането на нови запознанства е лесно за Лъвовете, те често могат да бъдат разочаровани, ако партньора им не достигне очакванията, които са имали за него. Ето защо Лъвовете понякога намират истинска любов  в лицата на бившите си, с които са се разделили в миналото, но са решили да възобновят отношенията. Ето кои са зодиите, с които зодия Лъв най-добре си подхожда.    Това са два огнени знака, които определено се разбират добре.  Между тях често избухват скандали, но в повечето случаи това не е сериозен проблем за тях. Обикновено имат сходни интереси, но прекалено голямо его, което трябва да преглътнат, за да са заедно. Когато това се случи тяхната връзка определено би била силна. Връзката на тези две зодии никога не е скучна, те винаги измислят нови и различни развлечения и забавления. Друг проблем при тях е, че и двата знака са много ревниви и постоянните изблици на ревност може да сложат край на връзката им.   Те се разбират много добре и се допълват взаимно. В началото на връзката имат известни разминавания и различия, но ако преминат през този период успешно ги чака една много здрава и силна връзка. Те се подкрепят и търсят само положителните качества в другия. Връзката им е спокойна и хармонична, рядко се карат. Везната успокоява Лъва и го кара да преглътне егото си, а Лъва помага на Везната да взима решения по-лесно. Те могат да започнат общ бизнес, който със сигурност ще е успешен, много добри родители са и семейството им ще бъде сплотено.        Две огнени зодии, които са родени една за друга. И двете зодии обичат динамиката, новите предизвикателства, интересните и различни занимания. Не понасят ежедневната рутина и обичат да разнообразяват. Проблемът при тях е, че и двете зодии за много искрени. Това не пречи на Стрелеца, той е готов да чуе какви са недостатъците му. Но за зодия Лъв определено искреността представлява проблем, това е потъпкване на егото му и не му допада. Лесно преминават през скандалите и различията в интересите и се радват на хармонична и спокойна връзка, доста често и дълготрайна. Това, което ги сближава е фактът, че и двете зодии държат да са център на внимание. Имат общи интереси – лукс, развлечения, скъпи подаръци. И двете зодии са суетни и държат на външния си вид. Дори да имат някакви проблем, това обикновено не си личи пред околните, те се стремят да крият неразбирателството и да изглеждат перфектната двойка. Обикновено скандалите между тях са заради егото на Лъва, който държи всички да му се подчиняват, но при представителите на зодия Телец това определено не се получава и те трябва да преглътнат егото си, за да продължи връзката им. И тук голям проблем е ревността. Често избухват бурни скандали, които обаче бързо утихват и всичко е нормално. Тези две зодии могат да се радват на много силна и дълготрайна връзка, ако проявяват разбирателство един към друг.      ", "date": "2018.08.03", "title": "С кои зодии Лъвът е най-съвместим"}
{"url": "https://www.actualno.com/society/smetnata-palata-kontrolyt-vyrhu-biohrani-i-produkti-u-nas-ne-e-dostatychno-efektiven-news_688202.html", "text": "   . Това е основният извод на Сметната палата след извършения одит на тема „Развитие, надзор и контрол над производството и търговията с биологични храни и продукти“ за периода от 01.01.2015 г. до 30.06.2017 г.     Според одиторите контролът върху биологично произведените земеделски продукти и храни в търговската мрежа , тъй като:\r\n-\tЛипсва информация за всички обекти в страната, които търгуват с биологично произведени земеделски продукти и храни;\r\n-\tБългарската агенция по безопасност на храните (БАБХ) върху биологичните храни и продукти в заведенията за обществено хранене и онлайн търговията . Дефицитът на контрол поражда риск в тези обекти да се продават храни, които не отговарят на изискванията за биологично производство, с което се ограничава ефекта от извършения контрол в търговската мрежа като цяло;  -\tНе са съставяни актове за установяване на нарушения на Закона за прилагане на Общата организация на пазарите на земеделски продукти на Европейския съюз, а са издавани само предписания, като по този начин e прилаган по-благоприятен ред при установено нарушение на императивна законова норма и не е реализирана предвидената санкция.   От Сметната палата считат, че процесът по издаване на разрешенията за контролна дейност също не е достатъчно ефективен, тъй като:\r\n-\tИздаването на разрешенията за контролна дейност през по-голямата част от одитирания период е извършвано без утвърдени вътрешни правила и процедури;    -\tИма случаи на издаване на разрешения за контролна дейност без процедурите на кандидатите да отговарят на важни нормативни изисквания, а в други случаи няма увереност, че изпълняват изискванията на Регламент (ЕО) № 834/2007 поради липса на документи;\r\n-\tБазата данни на лицата, осъществяващи контрол за спазването на правилата за биологично производство на земеделски продукти и храни, . Това може да бъде използвано недобросъвестно от операторите (производители, търговци и преработватели) от една страна, а от друга поражда риск от грешки при осъществяване на контрола в търговската мрежа от Българската агенция по безопасност на храните.   Надзорът върху контролиращите лица не е ефективен, тъй като:\r\n- и не са използвани възможностите за осъществяване на допълнителен контрол;\r\n-\tНадзорът е нормативно ограничен само в рамките на до един процент от досиетата на производители, преработватели и търговци, с които контролиращите лица имат договор;   -\tСъществуват и последващия контрол за изпълнение на предписанията;   -\tНе са упражнени правомощията за отнемане или ограничаване на разрешенията за контролна дейност и налагане на санкции и глоби при наличие на основания за това, което поражда рискове в търговската мрежа да бъдат реализирани храни и продукти, неотговарящи на изискванията за биологично производство. Сметната палата отбелязва, че . Освен това информационната база данни на производители, преработватели и търговци на земеделски биологични продукти и храни не изпълнява основното си предназначение да осигурява необходимата прозрачност за потребителите. \"Няма ефективен обмен на информация между Министерството на земеделието, храните и горите, Българската агенция по безопасност на храните и Държавен фонд \"Земеделие\", Разплащателна агенция, в случай на нередности и/или нарушения на правилата за биологично производство.\r\nВ процеса на обсъждане на настоящия доклад от страна на Министерството на земеделието, храните и горите (МЗХГ) са предприети мерки за отстраняване на установените пропуски и актуализация на нормативната уредба и вътрешните правила и процедури\", отбелязват още одиторите.", "date": "2018.08.03", "title": "Сметната палата: Контролът върху биохрани и продукти у нас не е достатъчно ефективен"}
{"url": "https://www.actualno.com/society/ivan-bakalov-bydeshtite-majki-trjabva-redovno-da-proverjavat-ploda-si-news_688254.html", "text": "  \"За да има по-малко майки на деца с увреждания трябва да се инвестира в това бъдещите майки да ходят редовно на прегледи, дали плодът им няма увреждания. Да се информират и задължават за такива прегледи, особено по-възрастните майки, а не да се разчита на тяхната досетливост. Когато се установи дефект, се прави аборт (по избор, не по задължение). Поне така правят по цивилизования свят\".     Това написа журналистът Иван Бакалов в във Фейсбук.   \"Не всички случаи са такива, но със сигурност никой досега не е обръщал внимание колко са родените деца с увреждания поради неинформираност и липса на профилактични изследвания. А после обществото се чуди как да помага на такива майки и деца.\r\nИ една подробност - зачеването под въздействие на алкохол и пиене по време на бременност. Може би никой не се замисля, но голяма част от децата са заченати под алкохолно въздействие. Когато мъж е под такова въздействие, няма непосредствен риск към момента (зависи и от количеството), но с жените не е така. Може да не е справедливо, но приблизително това са обясненията, които дадоха специалисти андролог и гинеколожка, с които пуснах интервюта преди време, за да разяснят този въпрос.  ПП. Понеже някой може да не е разбрал - абортът е само по желание на майката, въпросът е тя да знае какво се случва, какво да очаква, затова задължителни изследвания. А не да се случи от незнание\", допълни Бакалов.   ", "date": "2018.08.03", "title": "Иван Бакалов: Бъдещите майки трябва редовно да проверяват плода си"}
{"url": "https://www.actualno.com/america/zaplashvat-semejstvoto-na-donald-trymp-news_688192.html", "text": "  Средният син на американския президент Доналд Трамп Ерик съобщи, че той и всички членове на неговото семейство са под заплаха. Тя се изразява в изпращането по пощата на \"пратки\" с неизвестен прах. За това Ерик Тръмп заяви пред Фокс Нюз.     Според него тези пощенски пратки са адресирани не само до него, но и до всички негови роднини. \"Ние всички получихме бял прах у дома (по пощата)\", каза той. \"Чувствам се под заплаха, заплашено е и семейството ми. Белият прах беше доставен на всички нас\", каза Ерик Тръмп, предаде БГНЕС.   През февруари плик, съдържащ бял прах с неизвестен произход е получен в апартамента на най-големият син на президента в Ню Йорк. В плика от анонимен подател е имало и бележка с обиди, адресирана до сина на президента. В нея е написано , че най-големият син на Тръмп \"получава това, което заслужава\".\r\nПликът е бил отворен от 40-годишната съпруга на Тръмп-младши, Ванеса. След проверката се установи, че пликът съдържа обикновено царевично нишесте.  Пликове с неизвестен прах по-рано са пристигнали по пощата и в \"Тръмп Тауър\", която служеше като резиденция на Доналд Тръмп по време на предизборната кампания през 2016 г. Такива заплашителни писма, по разказа на Ерик Тръмп, адресирани до членовете на семейството на президента са доста. Всички те са били адресирани до цялото семейство Тръмп.   ", "date": "2018.08.03", "title": "Заплашват семейството на Доналд Тръмп"}
{"url": "https://www.actualno.com/europe/kurdite-v-germanija-organizirat-protest-sreshtu-vizitata-na-erdogan-news_688195.html", "text": "   срещу планираното посещение на турския президент Реджеп Тайип Ердоган, което трябва да се състои в края на септември. Това съобщава берлинският вестник Der Tagesspiegel, цитиран от агенция \"Фокус\", като уточнява, че събитието ще се състои не къде да е, а на площада пред Бранденбургската врата.     „Не сме съгласни тук да бъде опънат червен килим за Ердоган“, заяви заместник-председателят на най-голямата кюрдска организация в Германия Мехмет Танриверди. Съгласно думите му, ще бъде направен опит за привличането на други организации и представители на партиите в Бундестага за участие в демонстрацията. „Ще бъде мащабно събитие“ увери Танриверди, като посочи, че очаква в него да се включат между 10 и 20 хил. участници.   Държавният глава на ФРГ Франк-Валтер Щайнмайер покани президента на Турция на визита в страната. Но все още не е ясно дали посещението бъде държавно, с всички предвидени в протокола почести. .\r\nКюрдската общност иска да протестира пред Бранденбургската врата за освобождаването на политическите затворници в Турция срещу нарушенията на правата на човека и срещу действията на турската армия срещу кюрдската милиция в Северна Сирия.  ", "date": "2018.08.03", "title": "Кюрдите в Германия организират протест срещу визитата на Ердоган"}
{"url": "https://www.actualno.com/asia/chavushoglu-zaplahite-i-sankciite-na-sasht-njama-da-srabotjat-news_688205.html", "text": "  Турският външен министър Мевлют Чавушоглу е заявил на американския държавен секретар Майк Помпео, че .     \"От самото начало заявихме, че заплашителния език и санкции от другата страна няма да доведат до никакъв резултат. Повторихме това и днес\", каза министърът в Сингапур след срещата с Помпео, предаде AFP, цитирана от БГНЕС.        Въпреки коментарите на двамата дипломати след нея, че е била много конструктивна, Чавушоглу заяви, че проблемите няма да бъдат решени \"с една среща\". \"Когато се върнем в нашите държави, ще продължим да предприемаме стъпки заедно и да работим заедно, за да бъдат решени тези проблеми\", добави още той. ", "date": "2018.08.03", "title": "Чавушоглу: Заплахите и санкциите на САЩ няма да сработят"}
{"url": "https://www.actualno.com/crime/nad-200-kanabisovi-rastenija-otkriha-granichni-policai-v-petrich-news_688203.html", "text": "  При операции на ГПУ Златарево и ГПУ Петрич са иззети общо над 440 кг канабис.     Двете специализирани операции са проведени от служители на ГПУ Златарево и ГПУ Петрич на 1 август. В хода на действията са извършени проверки в  землището на с. Драгуш, общ. Петрич, и в местността “Стария път”, землището на петричкото с. Коларово, съобщи МВР.   При двете акции са установени канабисови насаждения - общо 203 растения с височина между 160 и 250 см и сумарно тегло 442,57 килограма, дали положителна реакция на канабис при полевия наркотест. Взети са представителни проби, останалите растения са унищожени на място в присъствието на комисия.\r\nЗа случаите е уведомена Районна прокуратура - Петрич и са образувани две досъдебни производства.  ", "date": "2018.08.03", "title": "Над 200 канабисови растения откриха гранични полицаи в Петрич"}
{"url": "https://www.actualno.com/society/kzd-dyrjavata-diskriminira-osinovitelite-na-deca-nad-5-godishna-vyzrast-news_688219.html", "text": "         Причината е, че Кодексът на труда и Кодексът за социално осигуряване дават право на еднократен едногодишен платен отпуск и парично обезщетение за осиновители на деца на възраст под пет години. Подобно право не се предвижда за осиновителите на по-големи деца.\r\nЧрез разпоредбите се допуска по-неблагоприятно третиране спрямо всички осиновители на деца над 5-годишна възраст, което представлява непряка дискриминация по признак \"възраст\", гласи решението. Петият специализиран постоянен състав на КЗД: Златина Дукова, Владимира Стоименова- Делийска, Петър Кичашки, се произнася по жалба на жалбоподателка.   КТ, чл. 164б. (1) Работничка или служителка, която осинови дете до 5-годишна възраст, има право на отпуск за период от 365 дни от деня на предаването на детето за осиновяване, но не по-късно от навършване на 5-годишната му възраст.\r\nКСО, чл. 53а. Осигурените за общо заболяване и майчинство лица имат право на обезщетение при осиновяване на дете до 5-годишна възраст, ако имат 12 месеца осигурителен стаж като осигурени за този риск.\r\nПромените предвиждат още изплащане на 90% обезщетение от осигурителния доход за предходните 24 месеца.      Когато един осиновител приеме в семейството си дете над 5-годишна възраст, той няма да отдели по-малко време, енергия, любов и отдаденост за това дете, отколкото осиновител на дете под 5-годишна възраст. Допълнително детето в по-зряла възраст може да се каже, че ще има нужда от дори по-голяма подкрепа заради по-дългото време, прекарано извън функционално семейство\".    Оттам твърдят, че \"не е налице дискриминация, тъй като след навършването на 5 години детето следва да посещава група за предучилищна подготовка и в този смисъл осиновителите на дете над 5 години и осиновителите на дете между 2- и 5-годишна възраст не са в сравнимо сходно положение\".   Ответната страна - министърът на труда и социалната политика - излага подобно становище: жалбата е неоснователна и посочва, че едно от условията, при които се ползват всички видове отпуски и обезщетения, свързани с отглеждането на децата, независимо дали те са рождени или осиновени, е децата да не посещават детско заведение.       КЗД препоръчват социалният министър и правителството да създадат условия за изравняване на възможностите на осиновители на деца под и над 5 г. с оглед спазване висшите интереси на детето.\r\nРешението на Комисията е обжалвано, уточняват от Комисията.", "date": "2018.08.03", "title": "КЗД: Държавата дискриминира осиновителите на деца над 5-годишна възраст"}
{"url": "https://www.actualno.com/asia/trus-s-magnitud-ot-54-e-registriran-v-indonezija-news_688208.html", "text": "  В района на островите Танимбар, в индонезийската провинция Малуку, е отчетено земетресение с магнитуд 5,4 по Рихтер. Това съобщи Европейко-средиземноморския сеизмологичен център за ТАСС.     Епицентърът на труса е на 65 километра южно от град Туал (с 39 000 жители). Огнището е на дълбочина 30 км, предаде БГНЕС.   Няма съобщения за жертви и разрушения.", "date": "2018.08.03", "title": "Трус с магнитуд от 5,4 е регистриран в Индонезия"}
{"url": "https://www.actualno.com/america/prodyljavat-pojarite-v-kalifornija-news_688217.html", "text": "  Пожарникарите в Калифорния продължава да се борят с огъня в близост до град Рединг, на 600 км североизточно от Сан Франциско, а губернаторът на Калифорнира Джери Браун заяви, че на спасителите ще бъде предоставено \"всичко, което е нужно\", за да се помогне.     Още през първия месец на новата бюджетна година Калифорния вече похарчи около 130 милиона долара в борбата срещу огнената стихия, което е една четвърт от годишния бюджет за борба с пожари, предаде Гласът на Америка.   Пожарът, който бушува вече 11 дни, е шестият по големина в историята на страната, отбеляза МИА.\r\nОгънят до сега е унищожил повече от 1 500 сгради в Рединг и околностите му - град с 900 000 жители, който се намира на 260 км северно от Сакраменто, допълва БГНЕС.  Високите температури и сухото време правят борбата за потушаване на пожара по-сложна. Пожарникарите са успели да потушат около 35% от смъртоносния пожар, при който загинаха 6 души, а 38 000 бяха принудени да се евакуират.   По-долу на юг избухна нов пожар, който застраши град Коуел, в близост до националния парк Мендосино.\r\nТози пожар е на около 64 километра от мястото, където други два пожара унищожиха територия, почти три пъти колкото Сан Франциско.    ", "date": "2018.08.03", "title": "Продължават пожарите в Калифорния"}
{"url": "https://www.actualno.com/politics/dyrjavata-predvijda-povishenie-na-subsidijata-za-narodnite-chitalishta-news_688158.html", "text": "  Ежегодно в държавния бюджет се заделят средства, които се предоставят на читалищата с цел подкрепа и стимулиране на тяхната дейност и развитие. Средствата се определят на базата на държавен стандарт, който включва в себе си показателите - субсидирана бройка и стандарт за издръжка на тази бройка. Това казва министърът на културата Боил Банов в отговор на депутатски въпрос, свързан с разпределянето на държавната субсидия за читалищата в страната, предаде БГНЕС.     До момента в публичния регистър, който се води в Министерството на културата, са вписани .   От отговора на министъра става ясно, че при определянето на параметрите на бюджета, на базата на направени анализи, както и подадени мотивирани искания от страна на читалищата и общините в страната, .\r\nЗа последните три години също е извършено такова завишаване. За 2016 година е 7 479 субсидирани бройки при стандарт за една субсидирана бройка от 7 080 лева. За 2017 година е 7 559 субсидирани бройки при стандарт за една от 7 300 лева, а през настоящата – 7 562 субсидирани бройки при стандарт за една бройка то 8 375 лева.  „Разпределянето на допълнителните субсидирани бройки се извършва на базата на утвърдени „Правила за предоставяне на бюджетни средства за допълнителни субсидирани бройки за народните читалища“. Съгласно тях читалищата кандидатстват към Министерството на културата като представят формуляр за кандидатстване за отпускане на субсидирани бройки, който е съгласуван и с кмета на съответната община. Необходимо условие е и към датата на кандидатстване съответното читалище да е попълнило годишната информационна карта, която се съхранява в публичния регистър на народните читалища. Документите за кандидатстване се подават до 31 август на календарната година, предхождаща и подготовката на бюджетната процедура за следващата година“, припомня министърът в своя отговор.   Той уверява, че средствата от държавната субсидия, предназначени за народните читалища, се разпределят съгласно изискванията на закон, а кметовете на общини назначават комисия, в която има представители на всяко едно читалище, които преразпределят средствата на базата на утвърдени критерии и показатели. Право за получаване на средства има всяко едно читалище, което е регистрирано поне една година преди съответната бюджетна година. В страната има само отделни случаи, в които определената субсидия за едно читалище е временно спряна, като това се прави в случаи, когато има констатирани нарушения или е в ход съответна съдебна процедура.\r\nНа интернет страницата на Министерството на културата, както и в информационния портал на читалищата ежегодно се публикува информация за одобрените предложения за увеличаване на субсидираната численост.    ", "date": "2018.08.03", "title": "Държавата предвижда повишение на субсидията за народните читалища"}
{"url": "https://www.actualno.com/actualno/dostojnstvoto-i-omrazata-na-vyrha-na-noja-news_688073.html", "text": "  15-годишният Даниал Брекверди остава в ареста, реши Апелативният съд в София. Момчето беше задържано, след като свой връстник в столичния квартал \"Надежда\". Така решението на СГС от миналата седмица.         Случаят стана особено популярен след като в интернет се появи видеоклип с Даниал, в който той, полугол и изцапан с кръвта на връстника си Християн, обясняваше на свои приятели какво е сторил.\r\nИсторията е особен пример за цялата сбърканост на живота ни. Живот, в който вече всичко се движи толкова бързо, че не можем да го осъзнаем и рядко дочакваме да видим пълната картина. А в този случай тя е много важна – да чуем какво е подтикнало едно 15-годишно момче да действа с ножа като касапин срещу друго човешко същество. Версията е следната – Даниал е станал обект на продължаващи с месеци обиди заради произхода си. Той има ирански корени, което в училище му е докарало куп подигравки и убити, най-невинната от която е \"джихадист\". И накрая нервите му срещу един от \"мъчителите\" не са издържали.  Постъпката на Даниал е още по-ужасна и защото по свидетелски показания и медийни репортажи в училището са знаели какво се случва. Знаели са учителите. Дали е така си знаят само въпросните хора, но с голяма доза вероятност можем да предположим, че е напълно възможно. И тогава идва логичният въпрос – вие, г-жи и г-да учители, какво направихте? Изобщо направихте ли нещо? А за какво я работите тази професия, ако не обръщате внимание на такива проблеми? За ден да мине, друг да дойде ли?   Липсата на отговорност в случая е вина, която ще си остане ненаказана. Не чух, не видях, не ми се занимаваше. И накрая имаме куп провалени животи. На Даниал, който сега ще понесе заслужено наказание. На Християн, който цял живот ще страда от последиците от нападението – както психически, така и физически. На семействата им, които също ще страдат заради децата си. А можеше да не е така – ако просто някой си беше свършил работата, ако беше обърнал внимание, ако беше осъзнал, че достойнството все още е ценност, която не може просто да бъде пренебрегната. Ако беше си спомнил, че думичката \"учител\" има и друго значение в българския език - \"възпитател\". Ако ...", "date": "2018.08.03", "title": "Достойнството и омразата - на върха на ножа"}
{"url": "https://www.actualno.com/crime/desislava-ivancheva-shte-sydi-bylgarija-v-strasburg-news_688160.html", "text": "  Десислава Иванчева ще съди държавата в Страсбург заради оковите, с които беше заведена в болница. Обвинената в корупция кметица на кв. „Младост” многократно е искала да напусне ареста заради влошеното си здраве.     Оковите на Иванчева са унизителни и в противоречие с Конституцията, смята адвокатът ѝ Марин Марковски. „Това нечовешко отношение към Иванчева е противозаконно”, категоричен е той.   Така се конвоират само особено опасни престъпници, каза и бившият съдия в Европейския съд по правата на човека Здравка Калайджиева.\r\n\"Няма с какво да бъде основано оковаването на една жена, която на всичкото отгоре е болна и не е особено тежка и силна. Изглежда в момента се обосновава усърдието на властите и се показва на обществото колко властите се стараят да избегнат евентуално бягство\", посочи Калайджиева пред bTV.  \"В българската Конституция пише, че правата на обвиняемия не могат да бъдат ограничавани повече от необходимото за правосъдието, в закона за изпълнение на наказанията пише същото. В същото време у нас се прилага инструкция за оковаване на изпратените на лечение арестанти, при която въобще липсва преценка дали тези мерки са необходими\", допълни Калайджиева.   \"Не става дума конкретно за Иванчева, става дума за това, че властите демонстрират пълна липса на чувствителност относно уважението към човека, какъвто и да е той. Смущава ме диспропорционалната сила, упражнена спрямо жена, която се води към болницата. За всички е ясно, че не е необходимо, може да бъде унизено човешкото достойнство, но жалкото е, че това по никакъв начин не се съобразява\", подчерта Калайджиева. Тя отбеляза, че инструкцията за конвоирането на арестанти засяга широк кръг от хора, за които няма никакви данни да са опасни.\r\n\"Българската държава може да приеме милиони дарения от чужди донори, за да подобри условията в затвора и в същото време не изгражда капацитета на служителите си в тази посока – да се намали нечовешкото отношение\", коментира Калайджиева. Според нея     От Правосъдното министерство казват, че от 2013 г. прилагат стандарти при конвоирането на всеки арестант, а не само на Иванчева. \"Що се отнася до твърденията, че това е изтезание – те са напълно безотговорни. Това е част от обективните мерки за сигурност и охрана\", категоричен е Николай Проданов, зам.-министър на правосъдието.   От Министерството твърдят, че заради тези мерки през последните пет години само двама затворници са избягали от болнични заведения. Експертите обаче припомнят, че ако Иванчева осъди държавата в Страсбург, обезщетението ще платят данъкоплатците.", "date": "2018.08.03", "title": "Десислава Иванчева ще съди България в Страсбург"}
{"url": "https://www.actualno.com/viewpoint/s-velikanski-krachki-sled-sybitijata-news_687824.html", "text": "  Огледайте се! В България почти няма нито един нерешен проблем... постфактум. На всичко сме способни, когато трагедията вече тлее, когато недоволните са уморени, когато мъката е прах, а гневът - залепнал по лицата. Тъкмо в тази гротеска обаче се раждат най-големите ни успехи, покълнали в чуждия ад. Обещанията се отърсват от калта и се превръщат в дълго чакана амнистия за минали грехове. А за настоящите веднага се предвиждат индулгенции, чиято цена варира според крясъка в публичното пространство.     Огледайте се! Извънредните събития ни показват колко неспособни сме да внесем аванс за подредбата на общата ни кошара. На место това в нея всеки затрупва тревогата или лицемерието си под влажната слама. И така дреме, докато не огладнее и не се скара със съседа си по проблем. Идва и лошият вълк, който за зла обратна ирония от приказките в случая подпалва кошарата и ние почваме сред врява и паника да гасим - поредния пожар, поредната трагедия, поредния резултат от калпава реформа. Разбира се, вълкът е виновен, защото е хищник, ние сме отчаяни и пак заспиваме примирени върху изгорелите си надежди.   Огледайте се! С великански крачки тичаме след събитията и в този обречен маратон, забравили да бягаме с цел, отдавна сме се отклонили от курса. Вече никой не знае точната посока, никой не си я спомня. Ако някой падне, го вдигаме. Но ако паднат повече, не им обръщаме внимание, тайно вярвайки, че конкуренцията ще загине. Съвсем скоро обаче се спъваме точно в нея, осъзнавайки порочния кръг на нищожните си усилия. И толкова. Времето изтича, а ние пак сме закъснели.      ", "date": "2018.08.03", "title": "С великански крачки след събитията"}
{"url": "https://www.actualno.com/america/donald-trymp-izgladih-otnoshenijata-s-vladimir-putin-news_688153.html", "text": "  На митинг пред свои привърженици в щата Пенсилвания президентът на Съединените американски щати Доналд Тръмп е заявил, че е изгладил отношенията си с руския си колега Владимир Путин, пише The Hill, цитиран от БГНЕС.     „В Хелзинки проведох една изключителна среща с Владимир Путин. Обсъдихме всичко… Наистина добре се разбирахме“, заяви Тръмп пред събралото се множество. Американският президент се оплака от реакциите в САЩ след срещата. Според него мнозина са очаквали „боксов мач“.       ", "date": "2018.08.03", "title": "Доналд Тръмп: Изгладих отношенията с Владимир Путин"}
{"url": "https://www.actualno.com/asia/iran-zapochna-mashtabni-uchenija-v-persijskija-zaliv-news_688155.html", "text": "  Представителите на военноморските сили на САЩ съобщиха, че в Персийския залив са започнали военни учения на Иран, предаде Regnum, цитиран от агенция \"Фокус\".     Според заявление на военните в учението участват около 100 морски плавателни съдове, за които се предполага,че са на Корпуса на стражите на Ислямската революция.   По-рано на 1 август представителят на Централното командване на САЩ Уилям Урбан заяви, че Иран подготвя военни учения в Персийския залив и в Ормузкия залив. Ученията се провеждат на фона на засилено напрежение между Техеран и Вашингтон.   ", "date": "2018.08.03", "title": "Иран започна мащабни учения в Персийския залив"}
{"url": "https://www.actualno.com/crime/prof-nikolaj-radulov-policijata-verojatno-ne-e-znaela-che-ochite-e-izvyn-stranata-news_688166.html", "text": "  \"Звучи странно, но тази година сме свидетели на екзотични съобщения от прокуратурата, да си спомним за петимата убити на Нова година. След това ни се обяснява, че това е оперативна игра, а целта е да не се подплаши главния обект – тогава Росен-Животното, а сега Митьо - Очите. Тази операция няма да даде никакъв ефект. Димитър Желязков – Очите е един от командирите на сенчестия бизнес по Черноморието, а не само в Бургас.\" Това заяви бившият главен секретар на МВР проф. Николай Радулов.     Според Радулов полицията ще обясни излизането от страната на Желязков с реализирането на мащабната спецакция в Бургас, при която бяха задържани 19 души.   Бившият главен секретар допълни, че от полицията най-вероятно не са знаели, че Очите е извън страната, като сравни случая с този на Брендо, който беше пуснат да излезе от страната, а сега се издирва от Интерпол.\r\n\"Очите контролира не само Бургас, а цялото Черноморие и не само погребалните агенции, а всички дейности, от които се печелят пари на морето – всички са принудени да плащат рекет там. Очите от един бияч се превърна в бизнесмен\", допълни журналистът Стефан Ташев.  Ташев няма обяснение защо 2 години след стрелбата срещу Желязков срещу него няма обвинение и е излязъл като жертва от случая. По думите му другите участници в инцидента са елиминирани, като повечето сега са подсъдими или са в затвора. Той е категоричен, че през годините се е променило само това, че хората от подземния свят са с изчистени биографии и вече са бизнесмени или политици.   ", "date": "2018.08.03", "title": "Проф. Николай Радулов: Полицията вероятно не е знаела, че Очите е извън страната"}
{"url": "https://www.actualno.com/europe/francija-vyvede-na-globi-za-nepristojno-povedenie-kym-jeni-news_688156.html", "text": "  Френският парламент одобри законопроект за въвеждане на глоби за непристойно поведение към жени, съобщи в ефира на радио „Европа — 1“ държавният секретар по въпроса за равенството между половете Марлен Шапа.     По думите ѝ, за тормоз на обществено място, включително за устни забележки, глобата ще бъде в размер от 90 до 750 евро. “Преди подобни действия на обществени места оставаха безнаказани. От този момент всичко се променя“, заяви Шапа.   Тя добави, че новите по-строги мерки са в отговор на инцидент от миналата седмица. Тогава в Париж млада французойка беше ударена, след като направи забележка на минувач, че ѝ е подсвирнал, предаде БГНЕС.\r\nПротивниците на закона са на мнение, че той ще сложи край на традиционния за французите флирт и настойчиво ухажване.  Според Шапа обаче по-важното е да се „въведат ясни социални забрани“ и „да се прекрати ескалацията на конфликта още в неговия зародиш“.   ", "date": "2018.08.03", "title": "Франция въведе на глоби за непристойно поведение към жени"}
{"url": "https://www.actualno.com/america/pompeo-amerikanskite-sankcii-sreshtu-turcija-pokazvat-che-sme-mnogo-seriozni-news_688168.html", "text": "  Държавният секретар на САЩ Майк Помпео заяви, че санкциите, които Вашингтон наложи на Турция, показват колко сериозна е администрацията на Доналд Тръмп по въпроса за освобождаването на задържания пастор Андрю Брънсън, предаде AFP, цитирана от агенция \"Фокус\".     Помпео направи това изявление преди срещата с турския си колега Мевлют Чавушоглу в кулоарите на форума на страните от АСЕАН, който се провежда в Сингапур. При пристигането си в азиатската държава, Помпео заяви пред репортери: „Турците са забелязали, че е време пастор Брънсън да бъде върнат“ в САЩ.   Коментирайки наложените санкции, държавният секретар на САЩ подчерта: „Надявам се, че ще видят в тях демонстрация на това, че сме много сериозни. Брънсън трябва да се прибере, както и всички други американци“, задържани в Турция. „Те са невинни“, увери Помпео.\r\nПрипомняме, че Брънсън, който ръководи протестантска църква в Измир, е под домашен арест от миналата седмица, след близо две години затвор по обвинения в шпионаж и подкрепа на терористични групировки. В отговор Вашингтон наложи санкции срещу двама министри от кабинета в Анкара.  След срещата турският външен министър Мевлют Чавушоглу и американският държавен секретар са се съгласили да продължат диалога между Анкара и Вашингтон.          ", "date": "2018.08.03", "title": "Помпео: Американските санкции срещу Турция показват, че сме много сериозни"}
{"url": "https://www.actualno.com/music/bansko-se-prevryshta-otnovo-v-stolica-na-djaza-news_688181.html", "text": "  Остават броени часове до старта на 21-то издание на Международния Джаз Фестивал в Банско, организиран с подкрепата на община Банско. Утвърдил се като едно от най-значимите летни културни форуми, фестивалът ще предложи отново на своите верни почитатели една седмица наслада за сетивата.     Събитието ще бъде открито официално на 4 август от 19 часа, като акцент ще бъде концертът на Петя Куюклиева и Биг бенд Благоевград. Следва италианката Chiara Pancaldi, като вечерта ще завърши по най-добрия възможен начин с българската формация Dirty Purchase. Част от звездите на сцената в Банско тази година ще бъдат българският Франк Синатра Васил Петров заедно с Ангел Заберски бенд, Камелия Тодорова и музиканта Станислав Арабаджиев, Рут Колева, джаз-поп групата \"Мат Бианко\", както и още много други популярни изпълнители.  Дъщерята на Нина Симон - Лиса Симон е специално в България за Джаз Феста. След смъртта на майка си през 2003 г. Лиса Симон издава албума Simone On Simone с гласа на Нина Симон, а през 2009 г. следва световно турне на Лиса в почит на майка й - Нина Симон. Интересното е, че дотогава тя се занимавала с нещо съвсем различно - била е военнослужещ в американската армия.\r\nВсички изяви са локализирани на площад „Никола Вапцаров”, а входа за тях традиционно е безплатен.", "date": "2018.08.03", "title": "Банско се превръща отново в столица на джаза"}
{"url": "https://www.actualno.com/health/sok-ot-dve-prosti-systavki-svalja-kryvnoto-za-minuti-news_687858.html", "text": "  Когато става въпрос за нашето здраве, всяко природно, алтернативно лечение, което има някаква научна основа за лечение на предварително съществуващо състояние, винаги е добре дошло.     От zdrave.to предлагат списък с натурални средства за високо кръвно налягане. Те ще ви помогнат да лекувате хипертония и са лесни за приготвяне.   Задържането на вода никога не е добър знак. Това е особено вярно, ако страдате от високо кръвно налягане. Лимонът има фантастични свойства за това. Лимоновият сок е чудесен източник на витамин С. Това е съединение, което е чудесно в борбата с токсините и другите елементи, които се натрупват, когато задържате течности.\r\nСъщо така ключовите свойства на лимоновия сок са неговите диуретични и филтриращи способности. Не забравяйте, че той съдържа големи количества вода. Това означава, че това е идеалната съставка за естествено и безопасно прочистване на тялото.  Трябва да пиете една или две чаши лимонов сок без захар всеки ден. Ако го правите за закуска, тя помага да се подготви тялото ви за прочистване. Той премахва вещества, които могат да причинят стрес. Превенцията и дисциплината са много важни.   Пасирайте целия лимон заедно с магданоза в блендер и приемайте сместа на гладно. Това средство ще ви предпази от появата на високо кръвно налягане, тъй като и двете му съставки са с диуретично действие. Те спомагат изхвърлянето на задържаните течности водещи до появата на високо кръвно налягане.", "date": "2018.08.03", "title": "Сок от две прости съставки сваля кръвното за минути"}
{"url": "https://www.actualno.com/cite/obedineni-patrioti-sme-naj-dobrata-novina-za-bylgarskija-nacionalizym-news_688175.html", "text": "         В отговор на въпрос той обяви, че още не е решено как партиите в коалицията ще участват на предстоящите евроизбори.   Коментирайки конфликтите между Валери Симеонов и Волен Сидеров, Джамбазки посочи, че е по-добре да има разправии на висок тон и сблъсък на характери, отколкото отношения между двуличници, които си забиват нож в гърба. Той все пак призна, че понякога се минава границата и това изнервя съмишлениците на партиите в коалицията. \r\nАнгел Джамбазки не се съгласи с твърденията, че има лобизъм от страна на депутати от обединението. Според него в Брюксел никой не се интересувал какви са отношенията в управляващата коалиция в България.  ", "date": "2018.08.03", "title": " \"Обединени патриоти\" сме най-добрата новина за българския национализъм"}
{"url": "https://www.actualno.com/society/seizmolog-ot-ban-prez-noshtta-imashe-10-mikrozemetresenija-news_688159.html", "text": "  През изминалата нощ имаше още около 10 микроземетресения, които са с магнитуд под 2 и които никой не ги е усетил. Нещата вървят в нормалната посока. Това заяви пред Нова телевизия проф. д-р Николай Милошев, директорът на Геофизичния институт към БАН.     \" \", допълни сеизмологът. Той беше категоричен, че ситуацията се нормализира.    ", "date": "2018.08.03", "title": "Сеизмолог от БАН: През нощта имаше 10 микроземетресения"}
{"url": "https://www.actualno.com/asia/kitaj-se-protivopostavi-na-otnoshenijata-na-pentagona-s-tajvan-news_688161.html", "text": "  Властите в континентален Китай категорично се противопоставиха на намеренията на правителството на Съединените американски щати за задълбочаване на контактите между САЩ и Тайван в сферата на отбраната, предаде ТАСС, цитирана от БГНЕС.     „Ние сме твърдо против това САЩ да поддържат с този регион каквито и да е било официални връзки, още по-малко военни контакти“, се казва в изявление, публикувано на сайта на Канцеларията по въпросите на Тайван към Държавния съвет на Китайската народна република.   От Пекин подчертават, че опитите на тайванската администрация да комуникира директно с Вашингтон ще усложнят допълнително и без това сложните отношения между Тайпе и континента.    ", "date": "2018.08.03", "title": "Китай се противопостави на отношенията на Пентагона с Тайван"}
{"url": "https://www.actualno.com/chronicles/chilijskijat-vyrhoven-syd-otnema-sydebnija-imunitet-na-general-augusto-pinochet-news_688052.html", "text": "  Аугусто Хосе Рамон Пиночет Угарте (на испански: Augusto José Ramón Pinochet Ugarte) е глава на военното правителство, управлявало Чили между 1973 и 1990 г.     Идва на власт на 11 септември 1973 г. след държавен преврат, чрез който е свален Салвадор Алиенде – първият социалист, избран за президент на Чили. Превратът слага край на период на обтегнати отношения със САЩ (които дейно подкрепяли свалянето на Алиенде). Оглавява военната хунта, поела властта след преврата. На 27 юни 1974 година се самопровъзгласява за президент на Чили и управлява страната като диктатор до 1990. Напуска президентския пост на 11 март 1990 година, оставайки обаче главнокомандващ на въоръжените сили на Чили до арестуването му.   Арестуван в Лондон през октомври 1998 и екстрадиран в Чили на 2 март 2000 година. Предявени са му над 200 иска за масови убийства, отвличания, жестоко отношение към задържаните (по някои данни по време на управлението му са унищожени около 3 хиляди другомислещи). Всички са отклонени поради „старческо слабоумие“ и недобро здраве на Пиночет. В началото на 2005 г., когато е на 89 години, Върховният съд на Чили постановява бившият диктатор да бъде привлечен в съда по делото за убийството на 119 дисиденти през 1975 година и напълно го оправдава.\r\nНа 23 ноември 2005 година Пиночет е поставен под домашен арест поради обвинения в неплащане на данъци и подправяне на документи, както и в скриване на информация за своето финансово положение. Обвиненията са предявени, след като Върховният съд на Чили отново лишава бившия диктатор от имунитет от съдебно преследване. Проведената седмица преди това медицинска експертиза установява, че 90-годишният Пиночет е способен да отговаря пред съда. По-късно е привлечен в съда и по дела за изчезване на дисиденти.  На 3 декември 2006 година на Пиночет е направена операция на сърцето и е освободен от домашен арест. Умира на 10 декември в болницата в Сантяго.   Под натиск и от страна на съпругата му, Пиночет заявява:     ", "date": "2018.08.03", "title": "Чилийският върховен съд отнема съдебния имунитет на генерал Аугусто Пиночет"}
{"url": "https://www.actualno.com/society/obshtina-bansko-poluchi-dopylnitelno-budjetno-finansirane-ot-1-mln-leva-news_688178.html", "text": "  Министерски съвет на своето заседание от 1 август одобри допълнителен бюджетен трансфер за Община Банско в размер на 1 000 000 лева. Средствата ще бъдат използвани целево за доизграждането на ул. „Найден Геров” в курорта и свързването й с Околовръстен път, водещ към републиканската пътна мрежа.     „Благодаря на премиера, г-н Бойко Борисов и на цялото правителство за оказаната подкрепа. С изграждането на тази улица ще направим своеобразен пътен обръч, който да прави връзката между републиканската пътна мрежа и туристическата зона. Това ще позволи в натоварените месеци по време на активния туристически сезон, трафика да бъде насочен към периферията на града, като по този начин ще се облекчи движението на МПС в централната градска част и ще се подобри достъпа до туристическата зона. В момента текат отчуждителни процедури, след което ще започнем строителните дейности” заяви кметът Георги Икономов.   „Добрата работа на правителството по отношение на събираемостта и повишаването на приходите в държавната хазна дава красноречив резултат. Приветстваме решението на правителството част от средствата от излишъка да бъдат насочени за финансирането на регионални проекти от високо обществено значение.  В тази връзка, инвестициите за развитие на инфраструктурата в нашата община подобрява не само нейния облик, но и представата на чужденците за България” допълни той.", "date": "2018.08.03", "title": "Община Банско получи допълнително бюджетно финансиране от 1 млн. лева"}
{"url": "https://www.actualno.com/celebrate/sv-prepodobni-kozma-skopec-otshelnik-news_688050.html", "text": "  В книгата Лимонар се среща следният разказ на презвитера на Византийския манастир авва Василий за преподобни Козма.     - По време на пребиваването ми в Антиохия - разказва презвитерът - от Иерусалим дойде при светейшия патриарх Григорий авва Козма, скопец от Фаранската лавра. Той беше строг постник, твърд пазител на църковните догмати, отлично познаващ Светото Писание.\r\nНяколко дни след пристигането си в Антиохия старецът се преставил; патриархът заповядал да положат честното му тяло в неговия манастир, където бил погребан един епископ.\r\nВеднъж отидох на гроба на светия старец, за да се поклоня на праха му и тук видях един просяк, който просеше милостиня от излизащите от църквата. Като ме видя, той три пъти се поклони на гроба и като произнесе иерейската молитва за упокоение на преставилия се, ми каза:  - Авва, велик е старецът, когото погребахте тук преди два месеца.\r\n- Откъде знаеш? - попитах го.\r\nТой отговори:       - Дванадесет години бях разслабен - казвам истината, не лъжа - и чрез този старец Господ ми дари изцеление. Когато се намирам в скръб, той идва и ме утешава, давайки ми облекчение. Няма да скрия от тебе и друго чудо с него: от самия ден, в който го погребахте, всяка нощ чувам как той казва на епископа: \"Не се докосвай до мене и не се приближавай, еретико, ти си враг на светата вселенска църква.\"\r\nКато изслушах това, аз отидох при патриарха и му предадох разговора си с просяка; заедно с това помолих патриарха да вземе тялото на стареца и да го положи на друго място. Но светейшият патриарх отговори:\r\n- Вярвай ми, сине мой, еретикът не може да причини никаква вреда на свети Козма: всичко, което ми разказа, се е случило поради това, че от нас не бе скрита ревността за вярата и добродетелта на стареца и за да се открие нечестието на епископа, и да не се почита като православен.\r\nСъщият презвитер Василий предава и друг разказ за преподобни Козма:   - Аз дойдох при него в лаврата и старецът ми разказа за себе си, че веднъж му дошла на ум мисълта: какво означават думите на Господа, отправени към учениците Му: \"който има кесия, нека я вземе, тъй също и торба; а който няма, нека продаде дрехата си и да купи нож\" (Лук. 22:36) и отговорът Му: \"достатъчни са\", когато те казали \"тук има два ножа\" (Лук. 22:38). Дълго размишлявал старецът над тези изречения на Господа и като не стигнал до никакво решение, по обяд се отправил към лаврата Пирг при авва Теофил, за да го помоли за обяснение. По пътя, минаващ през пустинята, приближавайки се към Каламон, той видял грамадна змия, слизаща от Каламонската планина; змията била толкова голяма, че с тежестта си оставяла дълбока следа по земята, а извивките на тялото й образували големи дъги; в това време тя пресичала пътя на стареца. Разбирайки козните на дявола, искащ да накара преподобния да се откаже от намерението си, старецът се въоръжил с молитва и без страх продължил пътя си: запазван от Божията сила, той без никаква вреда, като през врата, преминал под извивките от тялото на змията. Като стигнал при авва Теодор, той му задал въпроса си и чул от него следния отговор:   - Двата ножа означават двата вида богоугоден живот - деятелност или труд и съзерцание или потопяване на ума в богомислие и молитва, който притежава тези две добродетели, той е съвършен човек.\r\nКъм разказите си за преподобни Козма презвитер Василий добавил и следното:\r\n- По време на десетгодишното ми пребиваване във Фаранската лавра преподобни Козма, при когото дойдох в самото начало на своя монашески живот, постоянно ме наставляваше с боговдъхновените си беседи; веднъж, разсъждавайки с мене за спасението на душата, той приведе един израз от словата на свети Атанасий Велики и при това отбеляза:   - Когато чуеш или намериш в книга някакъв израз от свети Атанасий, ако нямаш хартия, запиши го върху дрехата си.\r\nТакова уважение имал преподобният Козма към великите отци и учители на църквата: с тях и той, след завършването на своя богоугоден живот на земята, получил дял във вечния живот по благодатта на нашия Господ Иисус Христос, на Когото с Отца и Светия Дух подобава слава сега и во веки.\r\nНа този ден е и преставянето на преподобни Антоний Римлянин в Новгород в 1147 година. ", "date": "2018.08.03", "title": "Св. преподобни Козма, скопец отшелник"}
{"url": "https://www.actualno.com/society/prognoza-za-vremeto-3-avgust-petyk-news_688129.html", "text": "  В петък ще е предимно слънчево, след обяд ще има временни увеличения на облачността, но само на отделни места краткотрайно ще превали. Ще духа слаб до умерен североизточен вятър. Максималните температури ще са предимно между 27° и 32°. Такава е прогнозата за времето на Националния институт по метеорология и хидрология (НИМХ), съобщи за Агенция „Фокус” дежурният синоптик Мартин Славчев.     Атмосферното налягане ще остане по-високо от средното за месец август.   Преди обяд по Черноморието ще бъде слънчево. След обяд ще има временни увеличения на облачността, но главно по южното крайбрежие краткотрайно ще превали. Максималните температури ще са 27°-29°, малко по-високи от температурата на морската вода. Вълнението на морето ще е 2-3 бала.\r\nНад планините ще е предимно слънчево. След обяд ще има временни увеличения на облачността, но само на отделни места в масивите от западната половина от страната краткотрайно ще превали. Ще духа умерен до силен североизточен вятър. Максималната температура на височина 1200 метра ще е около 21°, на 2000 метра - около 15°.  През почивните дни и в началото на следващата седмица ще бъде почти без валежи. Ще преобладава слънчево време с временни увеличения на облачността. Температурите бавно ще се повишават и в по-голямата част от страната в понеделник вече ще надхвърлят 30°, на места в низините ще достигат 35°.   ", "date": "2018.08.03", "title": "Прогноза за времето - 3 август (петък)"}
{"url": "https://www.actualno.com/society/bosija-systojanieto-mi-se-vloshava-news_688171.html", "text": "        \"В момента съм 63 килограма. Отслабнал съм с 20 килограма. Аз съм тръгнал да създавам един процес, ценности, въз основа на които да се създаде едно общество. Един такъв процес не може да започне от нищото. Той започва от саможертвата. Поставил съм две условия. Когато ги изпълнят, тогава ще спра гладната стачка, но аз не се самоубивам. Искам да поставя началото на един дълготраен процес, който да създаде такова общество, което, който и да е на власт, да може да го удари през ръцете и да каже: \"Това, което си написал, започвай незабавно да го изпълняваш“. Лидерството е идеотизъм, ние не сме стадо, че да се нуждаем от овен\" - каза Николай Колев-Босия.   Служители на \"Български пощи“ също започнаха гладна стачка, защото са недоволни от заплатите си и от условията, в които работят\r\nЗлатка Младенова е първата, която започва да гладува. Тя обясни:  \"Нямаме столове, осветлението е лошо. Няма елементарни неща като сапун в тоалетните. Няма топла вода лятото. Много е горещо в помещенията, в които работим\".   \"Политическият процес не е еднократно действие, което да може да се реши с някаква саможертва. То е непрекъснато гражданско усилие\", коментира за проф. Ивайло Дичев: Проф. Ивайло Дичев\r\n\"Тази работа не се решава с един голям драматичен жест на саможертва. Просто няма как да стане. Гладните стачки в миналото са свързани с много по-генерални проблеми като независимост на държавата, правото да гласуваш, свобода на политически затворници\".    ", "date": "2018.08.03", "title": "Босия: Състоянието ми се влошава"}
{"url": "https://www.actualno.com/asia/oon-s-izvynredna-sreshta-za-jemen-news_688145.html", "text": "  Организацията на обединените нации възнамерява да покани всички страни в конфликта в Йемен на преговори в Женева, предава АФП.     Специалният пратеник за Йемен на генералния секретар на ООН Антониу Гутериш е на мнение, че има реална възможност за постигане на „политическо решение“ за край на войната в размирната арабска държава.   Началото на разговорите във втория по големина швейцарски град е планирано за 6-ти септември, съобщи БГНЕС.", "date": "2018.08.03", "title": "ООН с извънредна среща за Йемен"}
{"url": "https://www.actualno.com/books/morski-obedi-ot-uiljam-golding-sramyt-e-smyrtonosna-sila-news_688134.html", "text": "        Уилям Голдинг, авторът на „Повелителят на мухите”, печели Нобелова награда за литература през 1983 година. Малко преди това, през 1980 г. печели и Man Booker Prize за „Морски обеди”– мрачна приказка за неподвластността на човешката природа и пагубната сила на съвестта.   В ранните години на XIX век младият британски аристократ Едмънд Талбът отпътува за Новия свят на Австралия на борда на презокеански кораб заедно със стотици други пътници от всякаква класа и произход, събрани заедно от желанието за нова служба или нов живот. За да разведрява своя кръстник обратно в Англия, Едмънд води дневник по време на дългото пътуване.\r\nПъстрото общество, сблъсъците на различните класи, дребнавите свади, нарастващото напрежение той описва с ирония и известно високомерие. Преминаването от прегръдката на цивилизацията в обятията на Нептун би било тихо и незабележимо, ако един пътник, досадният свещеник Коли, не привлича враждебността на моряците, подтикната от агресивното отношение на капитана.  В мрачното усамотение на корабния търбух се случва  нещо – нещо, което доказва, че срамът се оказва по-смъртоносна сила и от океана.   Голдинг преобръща традиционния жанр – островът не крие съкровища, лекотата на морския бриз е измамлива, а в условията на изолация социалните закони престават да работят и отстъпват пред жестокостта, която никога не е твърде дълбоко скрита в сърцето.\r\n„Морски обреди” е роман в духа на творенията на Мелвил, Конрад, Достоевски и разкрива най-тъмните кътчета на човешката душевност и злото, което се крие във всеки от нас.    „Така, струва ми се, става обикновено с хората сред океана, които живеят твърде близо един до друг и затова опознават всички злини под небето.”   ", "date": "2018.08.03", "title": "\"Морски обеди\" от Уилям Голдинг - срамът е смъртоносна сила"}
{"url": "https://www.actualno.com/sofia/chast-ot-kv-gorna-banja-ostava-bez-voda-na-3-avgust-news_688025.html", "text": "  „Софийска вода” временно ще прекъсне водоснабдяването в някои части на столицата. Това съобщиха от пресцентъра на дружеството.     На 3 август 2018 г. (петък), във връзка с реконструкция на уличен водопровод на ул. 646 кв. „Горна баня“ , се налага спиране на водоподаването от 08.00 до 20.00 часа на клиентите на „Софийска вода”, живеещи в района на:   ул. „Каменица“, ул. 646, ул. „Роза“, ул. „Димитър Шишманов“, ул. „Диамант“\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. 646 ъгъла с ул. „Роза“ .  На 3 август 2018 г. (петък), във връзка с подмяна на сградно водопроводно отклонение на ул. „Топола“ с. Мировяне , се налага спиране на водоподаването от 09.30 до 16.30 часа на клиентите на „Софийска вода”, живеещи в района на:\r\nпо ул. „Топола“ от ул. „Сини вир“ до ул. „Мировско шосе“, ул. „Сини вир“   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Топола“ ъгъла с ул. „Сини вир“.    На 3 август 2018 г. (петък), във връзка с извършване на строително-монтажни работи на ул. „Синьо лято“ вилна зона „Симеоново - Драгалевци“, се налага спиране на водоподаването от 09.00 до 18.00 часа на клиентите на „Софийска вода”, живеещи в района на:\r\nул. „Синьо лято“ и ул. „Йоасаф Бдински“\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Синьо лято“ ъгъла с ул. „Йоасаф Бдински“ .   Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.\r\nЗасегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx .   “Софийска вода” АД предварително се извинява на своите клиенти за причинените временни неудобства!\r\nИнтернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС.", "date": "2018.08.03", "title": "Част от кв. \"Горна баня\" остава без вода на 3 август"}
{"url": "https://www.actualno.com/society/nechoveshkoto-otnoshenie-kym-arestanti-moje-da-kostva-na-bylgarija-mnogo-news_688142.html", "text": "  Един куп дела срещу България в Страсбург заради унизително отношение от страна на Главна дирекция \"Изпълнение на наказанията\" (ГДИН) към Министерството на правосъдието може да станат факт и да бъдат спечелени. Основната причина - процедурата, прилагана спрямо арестанти, без те още дори да са с действаща присъда.     Със знанието и одобрението на ГДИН, както и на ръководството на правосъдното министерство, обвиняеми и подсъдими, които са невинни до доказване на противното, биват оковавани с белезници на ръцете, пранги на краката и специални колани дори когато са в болница. Това стана ясно, след като бившият пиар на Община \"Младост\" Петър Кърджилов разпространи онзи ден (1 август) как бившата кметица на \"Младост\" Десислава Иванчева бива отвеждана за изследване в болница изцяло окована.   И българският закон, и Европейският съд по правата на човека, и европейската конвенция за правата на човека забраняват унизителното отношение към арестантите. България има вече изгубено дело в Страсбург заради злоупотреба с белезници. \r\nОказа се обаче, че конвоирането на Иванчева на изследвания в столична болница изобщо не е най-злепоставящото я. В здравното заведение тя е била окована за леглото, въпреки че пред стаята ѝ има масирана охрана.  \"По-лошо от конвоя е това, което е последвало за Иванчева в болницата - според инструкция на Главната дирекция за изпълнение на наказанията, приета през март, тя е вързана с белезници за леглото си, трябва да ходи до тоалетната на отворена врата, по време на прегледите ѝ присъства надзирател\", пред bTV бившият зам.-министър на правосъдието от кабинета \"Станишев\" Димитър Бонгалов, който работи при омбудсмана и е директор на националния превантивен механизъм и основни права и свободи на човека. Бонгалов е добре запознат с практиката в затворите, защото отговаряше за тях, а сега ги проверява редовно.   Според Бонгалов близо 1000 души могат да си потърсят правата в съда заради същите унижения. Той разказа, че тази практика се прилага в цялата страна при конвой до лечебно заведение, както и при извеждането на всичките арестанти.\r\nВ. \"Сега\" поиска инструкциите - тази от 2013 г., която в сряда беше цитирана от Министерството на правосъдието като основание за оковаването на Иванчева, както и тази от 2018 г., за която говори Бонгалов. От министерството обаче отказаха да ги предоставят, защото били секретни, тъй като пряко засягали сигурността в затворите. Не дойдоха отговори и на въпросите дали наистина Иванчева е вързана в болничното легло, ходи ли до тоалетната на отворена врата и дали надзирател присъства на прегледите ѝ.    Бонгалов не коментира какво е направил като ресорен зам.-министър за затворите, както и какво прави омбудсманът по темата сега. В негов доклад от 2016 година се описват зловещи нарушения в затворите и предварителните арести в страната. Така например става ясно, че под претекст, че няма достатъчно надзиратели, арестантите масово биват закопчавани с белезници. Нарушават се и други техни основни права - например на тайни разговори с адвокатите им, както и на предаване на документи на защитниците. Надзиратели присъстват на срещите с адвокатите, а книжата също биват проверявани, отчита Бонгалов и препоръчва моментално прекратяване на порочната практика.    Рецидивистът Янко Ваташки печели във Върховния административен съд през 2014 година. Той осъжда ГДИН за това, че е бил с белезници по време на престоя си в Клиниката по диабетология. Държан е 20 дни окован в леглото и макар и това да е било по инструкция на началника на затвора,  противоречи на закона и е нечовешко отношение, приема Върховният административен съд. Той посочва, че законът разрешава употреба на белезници само когато се налага арестантът да бъде обуздан.\r\nСъдът в Страсбург има еднозначна практика за оковаването на обвиняемите, каза пред \"Сега\" адвокат Михаил Екимджиев. Той посочи, че вече има спечелено дело за белезници срещу България през 2014 година. \"Практиката на Страсбург е, че в съдебната зала обвиняемите категорично не могат да стоят с белезници. Във всички останали случаи съдът анализира конкретно дали това закопчаване не е самоцелно и унизително, както и дали не се цели злепоставяне\", допълни Екимджиев.", "date": "2018.08.03", "title": "Нечовешкото отношение към арестанти може да коства на България много"}
{"url": "https://www.actualno.com/curious/povecheto-rusnaci-smjatat-vegetarianstvoto-za-vredno-news_688152.html", "text": "  Повече от една трета от пълнолетните руснаците са на мнение, че вегетарианството вреди на човешкия организъм, предава РИА „Новости“.     Според социологическо изследване на Всерусийския център за проучване на общественото мнение (ВЦИОМ) именно младите руснаци са тези, които най-твърдо отхвърлят ползите от безмесната диета.   Младежите на възраст 18 — 24 години, които определят вегетарианството за вредно са 50%. Едва 20% смятат подобен хранителен режим за здравословен.\r\nЗа 27% от респондентите обаче вегетарианството не оказва никакво влияние на човешкия организъм.  Според резултатите от анкетата едва 1% от гражданите на Руската федерация съзнателно отказват да консумират продукти от животински произход.   Проучването е проведено от ВЦИОМ на 31 юли 2018 година сред хиляда респонденти над 18 години.", "date": "2018.08.03", "title": "Повечето руснаци смятат вегетарианството за вредно"}
{"url": "https://www.actualno.com/asia/erdogan-borbata-prodyljava-news_688146.html", "text": "  Във връзка с наложените от американската администрация санкции на министри от турското правителство, президентът на Република Турция Реджеб Таип Ердоган отбеляза, че \"борбата продължава\", предаде CNNTurk.     Сред извънредната среща на Висшия военен съвет на Турция Ердоган посети мавзолея на Мустафа Кемал Ататюрк, където в дневника за впечатления написа: \"Изправени сме пред кризисна ситуация. Продължаваме борбата срещу всички организации, които застрашават националната ни сигурност.\"   По-рано Съединените американски щати наложиха санкции на министрите на правосъдието Абдулхамид Гюл и на вътрешните работи Сюлейман Сойлу, предаде БГНЕС.\r\nРешението на администрацията на Доналд Тръмп беше предизвикано от задържането и обвиненията в шпионаж и тероризъм срещу американския протестантски проповедник Андрю Брънсън.  ", "date": "2018.08.03", "title": "Ердоган: Борбата продължава"}
{"url": "https://www.actualno.com/asia/blizo-15-mln-sirijski-bejanci-sa-se-zavyrnali-po-domovete-si-news_688149.html", "text": "  Почти 1,5 млн. сирийски граждани са се завърнали по домовете си след септември 2015 година, съобщават от Министерството на отбраната на Руската федерация.     „След септември 2015 година от лагери за бежанци и временно разселени лица по домовете си са се завърнали почти 1,5 млн. сирийски граждани“, твърдят от Руското ведомство, цитирани от РИА Новости.   Междувременно стана ясно, че сирийската ПВО е свалила два израелски безпилотни летателни апарата западно от столицата Дамаск.\r\nПо-рано държавната информационна агенция САНА съобщи, че системата за противовъздушна отбрана на Сирия е успяла да унищожи вражеска цел. Агенцията обаче не даде повече подробности.  ", "date": "2018.08.03", "title": "Близо 1,5 млн. сирийски бежанци са се завърнали по домовете си"}
{"url": "https://www.actualno.com/africa/novoizbranijat-prezident-na-zimbabve-prizova-kym-obedinenie-news_688148.html", "text": "  Победилият на първи тур на президентските избори в Зимбабве Емерсън Мнангагва благодари на своите привърженици за подкрепата и призова народа на страната към единство.     „Можем да бъдем разделени на изборите, но сме единни в своите мечти. Това е ново начало. Дайте да се хванем за ръце в мир, единство и любов и заедно да построим едно ново Зимбабве за всички ни“, написа Мнангагва във Facebook.   Според оповестените резултати от проведените в Зимбабве президентски избори за 75-годишният Мнангагва са гласували 2,46 млн. души или 50,8% от всички гласове.\r\nОсновният му противник, лидерът на „Движението за демократични промени“ Нелсон Чамиса, получава 44,3% от вота на избирателите и побеждава в столицата Хараре и втория по големина град Булавейо.  Опозицията вече обяви, че няма да признае изборните резултати и ги обяви за „фалшиви“.", "date": "2018.08.03", "title": "Новоизбраният президент на Зимбабве призова към обединение"}
{"url": "https://www.actualno.com/asia/vulkan-na-indonezijski-ostrov-izrigna-blizo-50-pyti-news_688182.html", "text": "        Изригванията на вулкана са започнали в полунощ местно време, но полетите и корабоплаването в района засега не са нарушени.   Вулканът е на остров, който се надигнал от калдерата, образувала се след изригването Кракатау през 1883 г. Това изригване е едно от най-смъртоносните в историята и при него загиват 36 хиляди души.", "date": "2018.08.03", "title": "Вулкан на индонезийски остров изригна близо 50 пъти"}
{"url": "https://www.actualno.com/curious/eto-kakvo-shte-ti-donese-avgust-spored-zodijata-news_688186.html", "text": "  Август, един от любимите месеци на мнозина. Времето за забавление, емоции и радостни мигове. Но дали е такова за всички? Оказва се, че звездите крият по нещо различно за всяка зодия през Август.       За един Овен, Август месец ще бъде предимно месец за романтика. Месецът предсказва, че необвързаните ще имат шанса да се срещнат с нови и специални хора, а може би и с единствения. Възможностите за ново романтично начинание са навсякъде този месец. Пофлиртувайте.   За един Телец, Август ще ви донесе вътрешния мир, който ви липсваше до скоро. Най-накрая имате ясна визия на това, което наистина обичате, цените и оценявате и какво ви носи най-много щастие. През последните години процъфтявахте в изкуственото щастие и играенето на определена роля, с която се представяте пред света. Вече не, Телец. Най-накрая ще намерите спокойствието, което безнадеждно и неуморно искате.     За Близнаците,  Август ще бъде един месец, за се откажете от нещата, които вече нямат смисъл за вас. Нездравите взаимоотношения и приятелства, от които трябва да се откажете, ще започнат да се появяват в началото на месеца, за да можете да се освободите. През последните месеци поехте по пътя към самооткриването. Бавно, но сигурно се отправяте към мечтания си живот.  И през август ще започнете да разкривате дълбока, тъмна тайна, която криете, но от която искате да се отървете. Време е да покаже на останалата част от света вашите скрити таланти. Август се оказва изключително емоционален месец за вас, като впечатлявате с високите си вибрации и страстна енергия.    Като Лъв, Август е вашият месец да блеснете! Чувствате се и изглеждате много добре този месец, и не се страхувате да го покажете. Вие желаете да се занимавате с лекота, а не с дългосрочни взаимоотношения и точно върху това ще се фокусирате този месец.   Деви, вие сте перфекционисти в почти всеки аспект от живота ви. Знаете, че понякога може да се почувствате неуспешни, ако не направите нещо правилно от първия път. И понякога това може много да ви разстрои. Опитайте се да се откажете от този перфекционизъм през Август.    По това време вашите взаимоотношения, независимо дали са с любовник, близък приятел или член на семейството, ще се задълбочат, отколкото до сега. Вие ще се почувствате свързани с този човек на ново ниво и ще отворите завесите за комуникация по нови, невероятни начини. Скорпионите ще използват месец август като време за изцеление и регенерация за вас самите. Ще намерите време, за да почистите гардероба си, да се поглезите и да се погрижите за по-фините детайли, които сте пропуснали напоследък. Така, в края на месеца ще се почувствате освежени и доволни от себе си.    За Стрелците месец август прогнозира, че ще бъдете изключително агресивни и силни. През този месец ще се почувствате мотивирани и целенасочени. Вашето самочувствие е на най-високо ниво и това е очевидно за всички около вас. Чувствате се страхотно, изглеждате чудесно и ще постигнете велики неща. На вас, Козирог, конкретна връзка в живота ви ще ви причини сериозно главоболие. Тя ще тества вашата вътрешна сила и ще разкрие вашата чувствителност. Не сте свикнали да показвате вашите емоции, така че да може светът да ги види. Ето защо това може да ви се струва странно в началото.    За вас, Водолей месец август ще бъде месец, изпълнен с романтика и страст. Ако имате връзка тя ще бъде по-силна от всякога.  Ще се усещате привлечени от любимия си по интензивен и чувствен начин. Ще искате да прекарате всеки удобен момент, увити един в друг и ще се отдадете на емоции, прекрасни преживявания и всичко останало, което влюбените обичат да правят! През месец Август Рибите ще почувстват екстремно усещане за вътрешен мир. Вашето здраве е в отлична форма и емоционалното ви състояние е в синхрон с физическото ви състояние. Чувствате се спокойни. Чувствате се уравновесени. Чувствате се, че нищо не може да ви спре или да ви попречи да постигате целите си.", "date": "2018.08.03", "title": "Ето какво ще ти донесе Август според зодията"}
{"url": "https://www.actualno.com/smolyan/protestirashti-i-oblasten-se-sporazumjaha-vseki-ponedelnik-sreshta-na-srutishteto-mejdu-madan-i-smoljan-news_688180.html", "text": "  Всеки понеделник от 18 часа на срутището между Смолян и Мадан ще има среща на протестиращите с областния управител и представители на фирмите, които го укрепват. За това се споразумяха тази сутрин двете страни с цел да се упражни обществен мониторинг при изпълнението на обекта.     Протестът се състоя рано тази сутрин пред митницата, на главния път Смолян –Пловдив през Рожен.\r\n„Най-голямото свлачище в България, а там работят двама-трима човека. Вчера 600 тона свлачище го разчистиха за 2-3 часа. Това стои вече шест месеца и няма кой да разчисти едното платно, да сложи една светофарна уредба, тъй като се вижда, че свлачището не е активно в момента. За 6 месеца не е мръднало“, каза протестиращ.\r\n„Когато стана свлачището, ние тръгнахме веднага да го разчистваме и може би след два часа тръгна отново. На 10 март имахме готовност с 4-5 машини на „Трейс“ и на Инджов да го разчистваме пак. Дойдоха местни геолози, които като се качиха на билото и видяха пукнатините. Казаха, че не препоръчват да се разчиства, защото пукнатините са много големи, а при вибрациите твърде е вероятно да се отцепят много по-големи късове. Пукнатините по билото са с много голяма дължина. Те ни спряха. Предвид сериозността на ситуацията и че укрепването ще отнеме дълго време, се взе решение да се изгради обходния път“, обясни Славов.  По думите му оттогава на няколко пъти от Пътната агенция изпращат специалисти. И по тяхна препоръка обектът е разделен на две части – първо проектиране и аварийно укрепване, а след това трайно укрепване чрез възлагане с обществена поръчка.\r\n„Аз съм шофьор на товарен автомобил. Не можеше ли да се направи обход, по който и ние да минаваме? По този път, по който пътуваме - през Смилян, също постоянно има свлачища. Този път не отговаря за товарни автомобили. Постоянно има предпоставки за ПТП. Имал съм поне пет случая, при които едва спирам и почти не убивам човек. Утре-вдругиден ако някой се мушне под моето ремарке, какво правим? Аз отивам да го излежавам и край!“, каза шофьор на камион.\r\n„Не знам точно колко е струвал проекта, не знам кой колко е усвоил, колко е присвоил, но това е смешна работа!“, подчерта той.    Протестиращи казаха, че въпреки забраната, през пътя продължават да си минават автомобили на \"ИСА 2000\". Тази сутрин също ги видели.   Областният препотвърди ангажимента едното платно да се отвори до 15 септември.\r\nТой отбеляза, че вчера на място са били със зам.-министъра на регионалното развитие и с проектанта от Минно-геоложкия университет.\r\nНа хората им е писнало да обикалят. Много трудно вече слушат обяснения, независимо от кой държавен служител. Искат действия.\r\nИ попитаха: „Ако затворят и пътя през Смилян, обходен път през Кавала ли ще пуснат?“.      \"Дайте на мен - за има-няма 4 дена ще пусна пътя!\", призова възрастен човек, който се представи като 70-годишен и допълни, че от 60 години е на волан. „Такова нещо не съм виждал. Това е престъпление! Играете си с живота на хората! Целите Родопи са в опасност. Всички сме изложени на стрес! За толкова време един камък не падна! Мен не ме е яд, че ме лъжете. Яд ме е, че си мислите, че ви вярвам. Какво е два камъка да се гръмнат там, да се махнат и ние да вървим!? Вие знаете ли колко опасен е горния път!? Не знаете! Когато стане някаква беля, тогава ще питате какво стана! Нищо не правите!\", подчерта той.\r\n\"Ние сме много търпеливи, прекалено търпеливи! Ще дойде декември месец и ще се изпотрепем на оная ски-шанца, която направихте там горе“ - отбеляза друг протестиращ.\r\nСпоред възрастна жена, ако през там пътуват деца на властимащите, за едно денонощие ще го разчистят.\r\n„Трябваше да разчистите едното платно, да сложите светофарна уредба и да си укрепвате свлачището. Това можеше да го направите преди три месеца. Сега чакате да дойде 15 септември и да кажете: \"Ние си изпълнихме ангажимента\", посочи протестиращ.   Според областния причина за свлачището е водопроводът, направен през 1998 г.\r\n„Като се качих горе да видя за какво става въпрос, в този участък е зарязан стариятводопровод и събира цялата дъждовна вода от деретата като я вкарва в свлачището. Това прави скалите много ронливи“, каза той.\r\nИ тази е по думите му съществената разлика със свлачищатамежду Смолян и Асеновград.\r\n„Бях свидетел как 40-50-кубиков камък тръгна от 20 метра и стига натрошен на камъни колкото да се поберат в шепа. Това значи, че структурата на скалата е много крехка. Когато се пуснаха сондите за обследване, показаха, че има ред камъни, ред шисти, ред камъни, ред шисти. На практика всяка шиста се явява плъзгателна повърхност и може цялото свлачище да тръгне. Имаме далекопровод, имаме водопровод. На 10 март идеята беше да разчистваме, а не да строим обходни пътища или да се анкерира свлачището. Специалистите ни спряха. При положение, че дават такова становище, кой управленец ще вземе решение да каже: \"Оставете ги специалистите, давайте да го правим!\", добави той.   Млада жена го репликира, че щом е така, излиза, че изобщо няма да разчистват свлачището, защото камъкът няма да се промени.\r\n„Специалистите твърдят, че с анкерирането ще се стигне до твърда зона. Първите 4-5 метра на анкера ще са в твърда земя. Това го казват експертите от МГИ“, допълни Славов.\r\nДруга жена припомни, че сега протестът е срещу бездействието.\r\n„На 15 септември, ако не е отворен пътят, блокираме Смолян-Пловдив на Проглед. Това го обещаваме. Ако трябва 20 дни ще стоим там“, подчерта собственик на фирма за товарен транспорт. Той каза, че ще закара всичките си камиони на Проглед, ще ги заключи и ще ги остави. Ако искат да му ги мачкат, да му ги приберат, но няма да се откаже.", "date": "2018.08.03", "title": "Протестиращи и областен се споразумяха: Всеки понеделник среща на срутището между Мадан и Смолян"}
{"url": "https://www.actualno.com/europe/rusija-e-predotvratila-desetki-atentati-ot-nachaloto-na-godinata-news_688215.html", "text": "  За последните шест месеца на годината в Русия са предотвратени 19 терористични акта. Това съобщи първият заместник-главен прокурор Александър Буксман.     Като цяло тази година продължава тенденцията на намаляване на терористичните нападения - през първата половина на годината броя на регистрираните случаи на подготвяне на такива престъпления е намалял с 14% в сравнение с първата половина на миналата година, допълва БГНЕС.   \"За първи път от няколко години се регистрира спад на нападенията от екстремистки характер\", каза Буксман.", "date": "2018.08.03", "title": "Русия е предотвратила десетки атентати от началото на годината"}
{"url": "https://www.actualno.com/business/puskat-razshirenie-na-bylgarskija-gazoprovod-do-turcija-news_688150.html", "text": "  Държавната компания „Булгартрансгаз“ днес пуска официално разширение на транзитния газопровод до Турция.     Тръбата е дълга 20 километра между компресорна станция Лозенец и Недялско. Общият размер на инвестицията е 52 млн. лева. На откриването ще присъства ресорният министър Теменужка Петкова.   С новата тръба ще се повиши капацитетът и сигурността в доставките. След разширяването на газопровода ще бъдат увеличени възможностите за транзитиране на природен газ през връзката от 14 млрд. куб. м на 15,7 млрд. куб метра годишно. .   ", "date": "2018.08.03", "title": "Пускат разширение на българския газопровод до Турция"}
{"url": "https://www.actualno.com/america/sasht-predstavi-rezolucija-v-podkrepa-na-dogovora-za-imeto-na-makedonija-news_688222.html", "text": "  Сенаторите Крис Мърфи, демократ от Кънектикът, и Рон Джонсън, републиканец от Уисконсин, представиха в Сената обща резолюция, с която се приветства и подкрепя Договора за името между Македония и Гърция. Документът обаче изразява и тревога от руската намеса и опити за подкопаване от нейна страна на Скопие, предаде AFP, цитирана от БГНЕС.     В резолюция 602, която пред Комисията по външни работи на Сената представиха двамата сенатори, се казва, че премиерите Зоран Заев и Алексис Ципрас са успели съвместно да постигнат историческо споразумение за решаване на проблем, продължил десетилетия.   „Ако бъде ратифициран Договорът, той ще отвори пътя на \"Република Северна Македония\" да се присъедини към НАТО и ЕС, ще премахне уязвимостта на Западните Балкани и ще намали възможностите за руска намеса. Русия се опитва да подкрепи опозицията в подкопаването на договора, на което Гърция отговори с експулсиране на четирима руски дипломати“, се казва още в официалния документ.\r\nСенатор Мърфи заяви пред Комисията, че споразумението, постигнато между правителствата в Скопие и Атина, трябва да бъде приветствано и оценено като голям дипломатически успех. „Нищо няма да спре Путин да предизвика разделение между страните в Европа и Балканите. Този Договор помага за укрепването на НАТО и ЕС и сега трябва да работим заедно, за да покажем на Русия, че нейната незаконна намеса във вътрешните работи на други страни няма да успее“, каза Мърфи.  Сенатор Джонсън оцени споразумението между Македония и Гърция като изключително положително не само за двете страни, но и за целия регион. Резолюцията относно споразумението между Македония и Гърция се подкрепя и от сенаторите Крис Кунс, Марко Рубио, Едуард Марки, Джон Барасо, Жан Шахин и Джим Риш.   Документът, подкрепен от републиканците и демократите на Сената, призовава Македония да продължи да прилага реформите, важни за членството в НАТО и ЕС, особено по отношение на върховенството на закона, борбата с корупцията и защитата на свободата на изразяване. В същото време с него се изисква Държавния департамент на САЩ, Търговския отдел и други аналогични агенции да подкрепят американските компании, които са заинтересовани от инвестиции в Македония и Югоизточна Европа.", "date": "2018.08.03", "title": "САЩ представи резолюция в подкрепа на Договора за името на Македония"}
{"url": "https://www.actualno.com/cite/ne-ochakvajte-ot-men-i-az-da-galja-kozichki-news_688225.html", "text": "   . Това заяви премиерът Бойко Борисов по повод проблема с чумата по дребните преживни животни, предаде БГНЕС.     Попитан дали ще вземе специално отношение по проблема, Борисов заяви, че има власти, които „действат според закона и са си казали думата“.   Реакцията на премиера беше и във връзка с акцията на БСП, при която лидерът Корнелия Нинова по време на карантинния период се снима как гали козичка в Странджанско.", "date": "2018.08.03", "title": "Не очаквайте от мен и аз да галя козички"}
{"url": "https://www.actualno.com/society/syvremenna-bylgarija-kupuvash-si-bilet-za-nesyshtestvuvasht-vlak-news_688141.html", "text": "  Невероятно или не съвсем, но БДЖ отново влиза в информационния обмен заради постижение, достойно за наградите \"Дарвин\". Оказа се, че железниците ни са продали билети на десетки пътници, но не са пуснали влак, с който те да се придвижат.     Според информация на в. \" \", пътуващите по линията Бургас - София с прекачване в Карлово вчера чакаха с часове на жегата, след като се оказа, че влакът Карлово - София, за който са си платили, липсва.   За проблема се разбрало чак след известно време, когато влакът не дошъл тогава, когато трябвало. Десетки други хора се оказаха \"увиснали\" по цялото трасе - също с купени билети. На карловската гара официално било обявено единствено, че влакът за 13:25 часа е отменен. На пътниците било съобщено, че евентуално до вечерта може да мине друг влак по същата линия, но служителите на БДЖ не уточнили никакъв час. Затова част от хората не посмели да мръднат от гарата, за да не го изпуснат.\r\nВпоследствие от БДЖ обясниха, че проблемът бил технически - имало техническа неизправност с мотрисата и нямало възможност да бъде осигурен друг подвижен състав по това направление. Пътниците пък можели да се качат на друг влак в 17:48 часа, което е над 3 часа след обявения час за тръгването на влака, за който те са си платили. При желание хората можели да си върнат билетите и да получат парите си обратно, обясниха от железницата и добавиха, че това било обичайна практика.  На потърпевшите не е предложено и трансбордиране - да бъдат превозени с автобус до друга гара, където да направят връзка, или директно до София. Те били оставени сами да се справят със ситуацията и затова всеки, който е могъл, е опитал да си осигури алтернативен превоз.    Ако стане ясно, че ще пристигнете в крайната си дестинация със закъснение от най-малко 1 час, имате право да се откажете от пътуването и да поискате незабавно да ви върнат сумата, която сте заплатили за билета. Също така имате право на връщане до вашето първоначално място на заминаване, ако закъснението ви възпрепятства да изпълните целта на своето пътуване. Имате право и на превоз до вашата крайна дестинация при първа възможност (или на по-късна дата по ваш избор), което включва и ползване на алтернативен транспорт, ако влакът е блокиран и превозите по линията са преустановени. Имате право и на храна и напитки (пропорционално на времето на чакане), както и на настаняване в хотел, ако се наложи да останете за през нощта.    Ако решите да продължите пътуването си по същия маршрут или да приемете алтернативен транспорт до вашата дестинация, възможно е да имате право на обезщетение в размер на 25% от цената на билета, ако закъснението е между 1 и 2 часа; 50% от цената на билета, ако закъснението е над 2 часа. Няма да получите обезщетение, ако сте били информирани за закъснението, преди да си купите билета.   Ако смятате, че правата ви са били нарушени, можете да подадете жалба до железопътната компания, която трябва да ви отговори в срок от 1 месец. Ако нейният отговор не ви удовлетворява, можете да се свържете с компетентния национален орган.", "date": "2018.08.03", "title": "Съвременна България - купуваш си билет за несъществуващ влак"}
{"url": "https://www.actualno.com/politics/nankov-ot-1-januari-2019-g-zapochvame-poetapno-vyvejdane-na-tol-sistemata-news_688157.html", "text": "   с въвеждането на т.нар. „електронна винетка“ за леките автомобили, а от месец август ще бъдат тарифирани и товарните автомобили над 3.5 т. Това казва в отговор на депутатско питане регионалният министър Николай Нанков, предаде БГНЕС.     Нанков обяснява, че тази електронна система ще събира такси за ползване на републиканската пътна мрежа на база изминато разстояние за превозни средства с обща технически допустима максимална маса над 3,5 т (ТОЛ) и на база време за леки автомобили с обща технически допустима максимална маса до 3,5 т (електронна винетка).   „ . Първите 7 месеца са предвидени основно за проектиране и изграждане на системата, както и за провеждане на първоначални тестове на отделните ѝ компоненти и в цялост, а през останалите 12 месеца с водещо значение е доказването на функционалността ѝ в реална работна среда“, уточнява Нанков.\r\nТой добавя, че се очаква експлоатационните разходи да са между 148 млн. лв. и 253 млн. лв. Годишно, в зависимост от начина на тарифиране – „електронни винетки“ и електронното таксуване от 12 ст., 10 ст. и 26 ст., годишните приходи ще варират между 661 млн. лв. и 1,483 млн. лв. от 2019 г. нататък.  „Трябва да отбележим, че реално . Очакванията са чрез двете системи да се генерира приход от , което ще позволи повече средства за ремонт на пътища. В бъдеще пътните такси ще се базират на интелигентен „инструмент\" с цел да се разпределят по-справедливо разходите между ползвателите на пътната мрежа, а не както е сега - на база „една цена за всички\". Новите технологии предлагат възможности за постигане на тази цел, като събиране на приходи при различни цени от различните видове превозни средства и по различни пътища, както и да се приложи принципът потребителят, замърсителят да плаща, така че тези превозни средства, които най-много увреждат пътищата, да заплащат повече. Също така, бъдещият подход ще бъде гъвкав от гледна точка нарастването на потребителите, използването на пътната мрежа, както и да може да спомогне за въвеждането на нови услуги. Новият модел на събиране на пътни такси ще бъде изцяло в съответствие със законодателството на ЕС в тази област\", подчертава регионалният министър.   Нанков обяснява, че въвеждането на ТОЛ системата и промените в Закона за пътища ще дадат възможност постъпленията от електронното таксуване да бъдат насочвани както към рехабилитация и обновяване на съществуващата инфраструктура, така и към строителство на нови пътни участъци.\r\n„ , като АМ „Хемус\", скоростен път „Видин - Ботевград\", АМ „Русе - Велико Търново\", а другите 50% - към рехабилитация на съществуващата републиканска инфраструктура. Към момента 8000 км. от републиканските пътища са в лошо състояние. Планираме след 6-7 години пътната мрежа да бъде ремонтирана изцяло. След приключване на обновлението на пътищата, нуждаещи се от ремонт, постъпленията от електронното таксуване ще бъдат влагани предимно за пътно поддържане“, коментира министърът.    Той посочва още, че . Нанков заявява, че през годините са отделяни значителни допълнителни средства от държавния бюджет за ремонтиране на пътища и съоръжения по републиканската мрежа, . Нанков подчертава, че е изключително важно да се промени моделът на финансиране, за да могат да се осигурят добри и безопасни пътища в страната.   Министърът обяснява още, че . Нанков казва, че отсечките, в които има ТОЛ таксуване от републиканската пътна мрежа ще бъдат определени с решение на Министерски съвет, както е по настоящата законодателна уредба, но акцентът ще бъде поставен върху международните трасета с транзитни характеристики.", "date": "2018.08.03", "title": "Нанков: От 1 януари 2019 г. започваме поетапно въвеждане на ТОЛ системата"}
{"url": "https://www.actualno.com/europe/polsha-vremenno-sprja-zadyljitelnoto-pensionirane-na-sydii-news_688147.html", "text": "  Върховният съд на Полша временно спря задължителното пенсиониране на съдии, достигнали посочената в закона възраст, предава АФП.     Управляващите от Право и Справедливост (ПиС) въведоха задължително пенсиониране на магистрати, достигнали 65-годишна възраст, като част от спорните законодателни реформи, които са подложени на критики от водещи лидери на Евросъюза.   От дясната ПиС настояват, че съдебната реформа има за цел борба срещу корупцията и премахване на комунистическото наследство в закостенялата система.\r\nОпозицията, неправителствени организации и представители на Европейския съюз обаче предупреждават, че по този начин се подкопават независимостта на съдебната система, демокрацията и върховенството на закона.  От канцеларията на президента Анджей Дуда бяха категорични, че решението на върховните съдии „няма правно основание и няма да повлияе по никакъв начин на президента, нито на друга държавна институция“.   „Върховният съд има определени съмнения, които ще бъдат отнесени към независим външен орган (какъвто е Европейският съд)“, заяви говорителят на съда Михал Ласковски.\r\nЗаконът за пенсиониране на съдиите на 65 години влезе в сила през юли. Преди това магистратите имаха привилегията да заемат постовете си до навършване на 70 години, припомня БГНЕС.    Новият закон засяга 27 от всички 73 върховни съдии в Полша, включително председателят на върховния орган Малгожата Герсдорф, която отказа да напусне поста си, въпреки влизането в сила на съдебната реформа.   16 от пенсионираните съдии са подали молба до президента Дуда за удължаване на мандата им. Полският президент единствен има правомощия да позволява подобни изключения.\r\nБрюксел започна процедура срещу Полша за нарушаване върховенството на закона, заплаши да спре финансирането по редица европейски програми, както и да активира член седми от договора за ЕС, който предвижда лишаване на страната от право на глас.", "date": "2018.08.03", "title": "Полша временно спря задължителното пенсиониране на съдии"}
{"url": "https://www.actualno.com/society/galyp-nad-18-mln-bylgari-sa-sreshtnali-falshiva-novina-prez-poslednata-sedmica-na-uli-news_688185.html", "text": "   . Това сочат данните от експресен сондаж на „Галъп интернешънъл“ по актуални теми.     Институциите да убедят населението в правотата си по казуса „Странджа“. Протестите на майките и други подобни от последните седмици се възприемат от българите като индикатор за истински проблеми. На този фон обществото очаква , коментират социолозите.\r\n34% от запитаните в експресния сондаж твърдят, че в последната седмица са срещали фалшиви новини или новини, чието съдържание смятат за невярно. Това се равнява условно на над 1.8 милиона пълнолетни българи. Числото е респектиращо и събужда още повече тревога на фона на видимия бум на фалшиви новини в последните дни. Дори и респондентите да преувеличават, това също показва висока степен на съмнение в стойността на публичната информация у нас въобще.  Може би това е и част от обяснението за общото недоверие към сведенията за чума по животните в Странджа: . Останалите се колебаят. Данните разкриват сериозен по размери проблем с доверието към всяка публична информация у нас.\r\nНа този фон, както може да се очаква, мнозинство от добре в казуса със Странджа, а 26% смятат, че я вършат добре. Останалите се колебаят. Стои въпросът дали вече е възможно институциите да убеждават гражданите в необходимостта от непопулярни мерки, дори и тези мерки да са верни и нужни.    Скорошното спиране на сделката с ЧЕЗ се харесва (мнозинство от 64% го одобрява), дори още повече се харесва призивът на Корнелия Нинова за повече държава в икономиката, отправен чрез „Визия за България“ (мнозинство от 73%). Най-много одобрение в последните дни събира ветото на президента Радев над законовите поправки, които се смятат за лобистки (75%). Ниско е одобрението към вдигането на акциза на бездимните цигари – . Явно е, че българите очакват далеч по-убедителна работа от страна на органите на властта и поощряват решителната намеса на държавата, но без да губят ориентир за това, кои са областите, където държавата трябва да се намеси, и кои – не. Отстояването на националния и обществен интерес се подкрепя, но не и излишните регулации и тежести, например. , а не като функция на политически амбиции (каквито интерпретации имаше). 69% са съгласни, че този тип протести са свидетелство по-скоро за реални проблеми. 8% намират политическите амбиции за водещи, а 18% признават, че не са достатъчно запознати. Останалите се затрудняват да отговорят. Резултатите от този сондаж, както и от много други изследвания на „Галъп интернешънъл“, показват, че преходът действително е засегнал дълбоко чувството за държавност у нас. Вместо да се елиминират вредните функции на държавата (ненужни регулации, например), според българите явно са елиминирани важни такива - предотвратяването на монополи; дейности, които засягат сигурността и т.н. Очевидно не става дума за елементарен етатистки синдром, а за реален обществен проблем, който очаква своето решение.    ", "date": "2018.08.03", "title": "\"Галъп\": Над 1.8 млн. българи са срещнали фалшива новина през последната седмица на юли"}
{"url": "https://www.actualno.com/business/bylgarija-otkri-predsrochno-razshirenie-na-gazoprovoda-s-turcija-news_688228.html", "text": "   . 20-километровият участък е завършен предсрочно с четири месеца. Това заяви енергийният министър Теменужка Петкова по време на откриването, предаде БГНЕС.     С новите мощности България ще може да транспортира за южната ни съседка 1.7 млрд. куб. метра газ на година, уточни Петкова.   След разширяването на газопровода ще бъдат увеличени възможностите за транзитиране на природен газ през връзката от 14 млрд. куб. м на 15,7 млрд. куб метра годишно. Освен това ще може да се пренася синьо гориво и в обратна посока - от Турция към България.\r\nПеткова подчерта, че този проект е от общ интерес за целия ЕС и добави, че това е втората междусистемна свързаност на България със съседна страна. През 2016 г. официално беше открита газовата тръба с Румъния.  „Преди няколко години при посещение на руския президент Владимир Путин в Турция беше казано, че България ще загуби всичко. С тиха дипломация обаче останахме приятели с Турция. С разговори постигнахме съгласие и с президента Путин. Междувременно президентът Ердоган заяви, че през България преминава всичко, само не мигрантите“. Това заяви премиерът Бойко Борисов, който добави:„ “.", "date": "2018.08.03", "title": "България откри предсрочно разширение на газопровода с Турция"}
{"url": "https://www.actualno.com/asia/51-po-rihter-raztyrsi-centralen-kitaj-news_688154.html", "text": "  Рано тази сутрин в централната китайска провинция Цинхай беше регистриран земетръс с магнитуд 5,1 по скалата на Рихер, съобщават от Китайския сеизмологичен център.     Епицентърът е бил на дълбочина 10 километра в тибетската автономна префектура Юшу. Трусът е бил регистриран в точно 9.34 часа местно време (4.34 часа българско време).   Към момента няма данни за жертви или разрушения.", "date": "2018.08.03", "title": "5,1 по Рихтер разтърси Централен Китай"}
{"url": "https://www.actualno.com/europe/chistka-po-vyrhovete-na-ruskata-kosmicheska-agencija-news_688151.html", "text": "  Няколко висши ръководители в Руската федерална космическа агенция („Роскосмос“) напускат постовете си от началото на август, предаде РИА Новости, цитирана от БГНЕС.     Оставки по лични причини са подали Владимир Солнцев, директор на Ракетно-космическа корпорация „Енергия“; Дмитрий Панов, ръководител на „Техномаш“; Антон Жиганов, изпълнителен директор по бизнес развитие и Сергей Лемешевски, оглавяващ \"НПО Лавочкин\", срещу когото вече има заведено криминално дело за „измама в особено големи размери“   Още в началото на юни Дмитрий Рогозин, бивш вицепремиер на Руската федерация, който от 24 май оглавява „Роскосмос“, предупреди, че се очакват изменения в ръководството на агенцията.    ", "date": "2018.08.03", "title": "Чистка по върховете на Руската космическа агенция"}
{"url": "https://www.actualno.com/sofia/bsp-shte-sezira-prokuraturata-za-neizgodni-zameni-na-sos-news_688230.html", "text": "   . Това посочи депутатът Георги Свиленски.     „Оценителят е един и същи човек, госпожа Юлия Цекова - оценителят, който оцени Царските конюшни за 650 хиляди лева. Защо точно на тази оценителка се спира Столична община, когато прави заменки, чакам отговор от госпожа Фандъкова.   За тази замяна в „Слатина\" пет пъти общинските съветници имат притеснения да гласуват тази замяна, но оценителят предлага два варианта на оценка. Разликата между двата варианта е 400 хиляди лева. Столичният общински съвет приема по неблагоприятния вариант за Столична община“.\r\nГеорги Свиленски отрече, че започва кампания за кмет на София.  ", "date": "2018.08.03", "title": "БСП ще сезира прокуратурата за неизгодни замени на СОС"}
{"url": "https://www.actualno.com/crime/bojko-borisov-shte-hvanem-dimityr-jeljazkov-ochite-news_688229.html", "text": "  Димитър Желязков ще бъде хванат. Това каза министър-председателят Бойко Борисов във връзка със специализираната акция, която бе проведена в Бургаско, предаде „Фокус“.     Относно това защо е допуснато Димитър Желязков да напусне страната и ще търси ли отговорност от ръководството на МВР за това, Борисов коментира: „Ще го хванат. Знам, че това ви е по-интересно. Има МВР, главен секретар – те могат да обяснят всичко, но вие си нямате на представа колко усилия струва това, което направихме днес“.   На въпрос относно сезона и опасността от пожари, премиерът коментира, че има отпуснати достатъчно средства, за да може да се преправят хеликоптерите „Кугър\", за да могат да гасят евентуални пожари. Борисов се обърна към журналисти и заяви, че като го видят само го изпитват.\r\n„Питайте Каракачанов. Колкото пари искаха толкова дадохме Имаме 14 „Кугъра\" – най-модерните хеликоптери в света. Кой ги е приземил, защо сме купили 14 „Кугъра“-а и само 4 летят, а другите стоят и не мърдат, за какво са ги купували? Така са подписвали договори. Днес имаме празник нека се порадваме\", добави министър-председателят.  ", "date": "2018.08.03", "title": "Бойко Борисов: Ще хванем Димитър Желязков-Очите"}
{"url": "https://www.actualno.com/crime/obshtinar-e-sred-uchastnicite-v-prestypnata-grupa-na-mitio-ochite-news_688224.html", "text": "   Това каза ръководителят на Специализираната прокуратура , цитирана от \"Фокус\".     По думите ѝ това добре говори на всички как криминалната престъпност се е сраснала и с властта.   \"Този общински съветник до момента не се е явил. Независимо от това вчера беше извършено претърсване на банкова касета, която е държал същият общински съветник, в която беше открита сумата от 60 хил. лв.\", коментира Начева.\r\nТя поясни, че са иззети луксозни автомобили, ползвани от групата и наркотични вещества, части за автомати и бойни оръжия, които предстои да бъдат изследвани.  Начева припомни, че под ръководството на Спецпрокуратурата вчера на територията на Бургас бе неутрализирана престъпна група, която в продължителен период от време се е занимавала с изнудване, палежи, телесни повреди и други престъплени, които са в процес на установяване.   \"Основният механизъм на действие на участниците и ръководителя на въпросната престъпна група е била да установяват на теритоиярата на Южното Черноморие и на к. кв. \"Слънчев бряг\" търговски дружества, които са развивали сериозен и успешен бизнес, като чрез заплахи и палежи са ги мотивирали да си плащат такса спокойствие\", обясни Начева.", "date": "2018.08.03", "title": "Общинар е сред участниците в престъпната група на Митьо Очите"}
{"url": "https://www.actualno.com/crime/trup-na-prostreljan-myj-otkriha-kraj-plaj-v-burgas-news_688190.html", "text": "        Според информацията в района на плажа на солниците е открит труп на мъж с огнестрелна рана в гърдите.   Екип бил изпратен на мястото и при извършения първоначален оглед в близост до тялото е открит законно притежаван боен пистолет. Самоличността на простреляния също е установена - това е Н.И. на 29 години от Бургас.\r\nТрупът на бургазлията е откаран за аутопсия в отделение „Съдебна медицина” към УМБАЛ – Бургас.  По случая е образувано досъдебно производство.", "date": "2018.08.03", "title": "Труп на прострелян мъж откриха край плаж в Бургас"}
