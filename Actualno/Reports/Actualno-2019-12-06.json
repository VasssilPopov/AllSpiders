{"url": "https://www.actualno.com/moresport/ruis-vpechatli-s-jest-kym-majkata-na-djoshua-news_1413267.html", "text": "      В четвъртък вечер пък бе проведена специална гала вечеря с двамата боксьори, като медиите не пропуснаха да отбележат нещо любопитно от нея.      Руис бе заснет как приятелски се здрависва с майката на Джошуа и двамата провеждат кратък разговор.   Домакините от Саудитска Арабия са мотивирани да организират всичко перфектно около боксовия двубой между Антъни Джошуа и Анди Руис, който е в събота вечер.\r\nТова ще е първа и историческа битка, проведена там, в специално съоръжение за около 15 хиляди зрители.    ", "date": "2019.12.06", "title": "Руис впечатли с жест към майката на Джошуа"}
{"url": "https://www.actualno.com/plovdiv/navryh-nikulden-naj-novijat-hram-v-plovdiv-otbeljaza-svoja-praznik-news_1413279.html", "text": "      Най-новият храм в Пловдив  - „Свети Николай Мирликийски Чудотворец”, отбеляза днес своя празник. Църквата в район „Западен” беше тържествено осветена и открита едва преди 4 години – на 9 май 2015-та, в деня, когато се отбелязва пренасянето на мощите на Свети Николай.       Освен че е последният построен засега в Пловдив храм, „Свети Николай Мирликийски Чудотворец“ е уникален и забележителен с архитектурата си, вътрешното си оформление и красивия резбован иконостас. Църквата представлява еднокорабна, еднокуполна базилика с височина 22 метра и площ от 200 квадратни метра. До него се издига 24-метрова камбанария с два вградени часовника.   Историята на храма започва 10 години по-рано, когато бизнесменът Кирил Василев вижда в украинския град Николаев малка църква, посветена на Свети Николай Мирликийски Чудотворец.  Решен да изгради същия по образ и подобие храм в Пловдив, Кирил Василев се обръща към местното кметство, което одобрява намерението му и дарява терен за строителството. В хода на подготвителните работи, по препоръка на пловдивския митрополит Николай, размерите на храма са увеличени два пъти и половина спрямо оригинала в град Николаев. Архитектурният проект е дело на архитект Илко Николов и неговия екип. Така се стига до първата копка, която е направена навръх Никулден през 2010-та година.     При изграждането са използвани сложни конструкции, които правят сградата по-устойчива на земетръс и значително по-лека в сравнение с традиционното монолитно строителство. За пръв път в историята на храмовото строителство в България е издигнат метален купол с диаметър 10,7 метра, тегло 12 тона и височина 5,5 метра. При избора на цветовете е използвана руската традиция храмовете отвън да се оцветяват в бяло, синьо и златисто.  От външната страна храмът е покрит с 12 см минерална вата, импрегнирано дърво и 3 пласта хидроизолация. За обшивката на големия купол, както и на четирите по малки кубета и на купола на камбанарията, е използвана специална, оцветена в синьо и украсена със златни звезди неръждаема ламарина с титаново покритие, произведена в Украинския институт по титан “Фико”. Основният купол е обшит с небесно-сини метални плочки и 36 броя звезди. Монтажът е извършен от украински и руски специалисти. Двуметровите кръстове са изработени и позлатени в работилниците на известния украински манастир Киевско-Печорска лавра. Закрепването им е направено от трима работници, качени в коша на подемна вишка, които използват специализирани уреди като лазарен отвес и компас, за да ориентират хоризонталните части на кръста точно в посока “север-юг” според изискванията на източноправославния канон.\r\nМайстори от прочутия леярски род Велеганови отляха камбаните по технология, която се е предавала от поколение на поколение. Общо за храм „Св. Николай Мирликийски” са отлети 6 камбани, като най-голямата е 200 килограма, а най-малката – 30 килограма. Редът на камбаните - 200 кг., 100 кг., 80 кг., 60 кг., 40 кг. и 30 кг. е изчислен така, че да може да се изпълняват традиционните мелодии, приканващи миряните да дойдат в храма.   Иконостасът е дело от ученици и учители от Професионалната гимназия по архитектура и дърворезба “Христо Ботев” в гр. Пловдив и представлява истинско произведение на изкуството с размери 7,25 метра на 7,50 метра и тегло 1,5 тона, като носещата му конструкция е създадена от бял бор , а дърворезбите са изваяни от липа. Освещаването на храма бе извършено на 9 май 2015-та година. Първата Божествена света Литургия възглави по покана на архиерея на Пловдивска епархия Негово Високопреосвещенство архиепископът на Йопия Дамаскин от Йерусалимската патриаршия. В съслужение с него бяха Високопреосвещените митрополити Пловдивски Николай и Великотърновски Григорий, Преосвещените епископи Знеполски Арсений и Белоградчишки Поликарп, тогава викарий на Видинския митрополит, архим. Евтимий от Видинска епархия, както и много свещеници от епархията и страната. Специално за събитието кипърски свещеници донесоха за поклонение частица от мощите на двама велики светии – Свети Николай Чудотворец Мирликийски и Свети Лука Симферополски. С храм \"Свети Николай Мирликийски Чудотворец\" църквите в пловдивския район \"Западен\" станаха две. През 2008-ма година тук официално бе открит и храм \"Свети Климент Охридски\", който е единственият в града, носещ името на Охридския чудотворец. ", "date": "2019.12.06", "title": "Навръх Никулден: Най-новият храм в Пловдив отбеляза своя празник"}
{"url": "https://www.actualno.com/crime/trima-raneni-sled-eksplozija-v-ceh-v-jambolsko-news_1413278.html", "text": "      Трима души са ранени при в цех за обработка на тор и производство на биогаз - метан в село Симеоново. Това съобщиха от ОД на МВР в Ямбол.      Пострадалите са транспортирани в ямболската болница. След експлозията не е възникнал пожар. Единият от тях е със сериозни наранявания. Няма опасност за населението в района, допълват от полицията.    . Образувано е досъдебно производство. ", "date": "2019.12.06", "title": "Трима ранени след експлозия в цех в Ямболско "}
{"url": "https://www.actualno.com/plovdiv/v-plovdiv-otvori-vrati-naj-goljamata-ledena-pyrzalka-na-balkanite-snimki-news_1413269.html", "text": "      В Пловдив вече официално работи най-голямата ледена пързалка на Балканите. Тя се намира на площад „Централен“ над подлеза на улица „Гладстон“ и е с обща площ от 1500 квадратни метра.       Малки и големи обсадиха леденото съоръжение още в първите му работни дни. Пързалката ще работи до края на януари всеки ден от 10 до 22 часа. Входът е 7 лева, а наемът на кънките е 3 лева. За най-запалените кънкьори има и абонаментни карти – с тях входът за 14 посещения струва 85 лева.   Организаторите са помислили и за начинаещите. Специално за тях в събота и неделя  инструктори ще дават безплатни уроци. Осигурени са 700 чифта нови кънки от Чехия. Те са с различна номерация – от 26 за тригодишни деца до 47 номер. Предишните години пързалката бе монтирана в пространството между Централна поща, бившия партиен дом и Цар-Симеоновата градина. Заради мащабния ремонт, който бе извършен на площада, тази година съоръжението се намира над подлеза на „Гладстон“, който също беше основно ремонтиран.     ", "date": "2019.12.06", "title": "В Пловдив отвори врати най-голямата ледена пързалка на Балканите (СНИМКИ)"}
{"url": "https://www.actualno.com/society/nad-50-npo-sa-protiv-otlaganeto-na-zakona-za-socialnite-uslugi-news_1413289.html", "text": "      56 граждански организации настояват . Това искане е отправено в отворено писмо до председателя на парламента Цвета Караянчева и председателите на парламентарните комисии, до премиера Бойко Борисов, , и Националния съвет за тристранно сътрудничество (НСТС). Напомняме, че новият социален министър също се обяви днес за отлагане на закона.      Организациите настояват Законът за социалните услуги да влезе в действие и да започне да се разработва подзаконовата нормативна база.   „Нашите организации сме ангажирани от години с подкрепата на уязвимите групи в нашето общество - деца в риск и техните семейства, възрастни хора, хора с две увреждания, хора с психични разстройства, хора, преживели кризисни ситуации, жертви на насилие и др.“, се казва в писмото.\r\nТе напомнят, че Законът все още не е влязъл в сила, а Единият е за отмяна на този закон, а другият - за съществени изменения, а третият - за отлагане на влизането в сила на Закона за социалните услуги.  „Дебатите и наличието на различни гледни точки щяха да са нормална част от демократичния плуралистичен процес, ако не бяха злонамерените атаки, насаждането на внушения, които са далеч от истината, както и тенденцията да се използват манипулативно страховете и притесненията на хората.\r\nСоциалната система в страната е в застой, налице са редица нерешени проблеми. Има цели райони, в които услугите са недостатъчни или напълно липсват.\r\nПри голяма част от услугите подкрепата е частична, недостатъчна, хаотична и е често твърде закъсняла.       За съжаление, в голяма част от случаите социалните услуги се предоставят само на хора, които имат вече сериозен проблем. Почти липсват превенция, ранна интервенция и прилагане на принципа за навременна помощ“, обосновават се представителите на тези граждански сдружения.\r\nТе смятат, че семейството не е достатъчно подкрепено, че липсва интегриране на социалните услуги и социалните плащания в секторите здравеопазване, образование, полиция, което би осигурило съвместна и съгласувана работа на отделните системи в подкрепа на семейството, детето или възрастния човек.\r\nОт гражданските организации настояват за промени, като напомнят за проблемите в Агенцията за социално подпомагане - ниско заплащане и текучество, липса на подкрепящи мерки и обучителни програми за повишаване на квалификацията и мотивацията на социалните служители.\r\n„Необходима е нормативна промяна, която да постави основите за предоставяне на достъпна, навременна, индивидуализирана, компетентна и качествена подкрепа на нуждаещите се. Такава промяна е заложена в Закона за социалните услуги“, смятат от гражданските сдружения.\r\nСпоред тях отказът от Закона за социалните услуги ще доведе системата до срив е ще означава отказ от реформа.      „Законът за социалните услуги въвежда за първи път изисквания към работната сила в социалната система що се отнася до заплащане, образование, обучение на работното място, превенция на професионалното прегаряне и др. За първи път се поставя и изискването за лицензиране на всички частни доставчици, въвеждат се изисквания за стандарти, създава се Агенция за качество“, допълват те.\r\n\"Многократно през годините сме поставяли от различни трибуни въпроса за липсата на услуги за превенция, услуги, които да се предоставят преди проблемът да се е изявил или да спомагат за неговото ранно разпознаване и за оказването на навременна подкрепа. Това са услугите, благодарение на които всеки човек - родител, осиновител, човек с увреждане, възрастен човек, може да получи информация, да бъде консултиран по въпросите, които го интересуват\", обясняват в писмото си представителите на тези сдружения.\r\nПодобни услуги са курсовете за грижа за възрастни в тежко състояние, превенцията на зависимости, общностната работа и др.“\r\nсмятат авторите на писмото и напомнят, че с приетия закон може да се предоставят интегрални услуги.\r\nЗа опасенията, че с новия Закон за социалните услуги да предоставят услуги, те твърдят, че през последните 13 години социалните услуги в България се предоставят от общини и частни доставчици.   „Това са както стопански, така и нестопански организации. Някои от тези нестопански организации създадоха първите социални услуги в страната още през 1993 г., те спомогнаха за извеждането на първите хора с увреждания от специализираните институции, като същевременно развиват и пилотират най-новите и добри модели за подкрепа. Прокарва се заблуждението, че Законът за социалните услуги ще позволи на някакви злонамерени към българското дете и семейство организации да влязат в страната и да създадат затруднения и проблеми на хората. Законът за социалните услуги регламентира, че социалните услуги, независимо дали се предоставят от община или от доставчик, се предоставят при ясни правила, като се изискват прозрачност и отчетност на дейността\", пишат представителите на тези сдружения. Сред подрисалите 56 органицаии са НГИ „Системата ни убива“, БХК, Каритас България, Български център на нестопанско право, Глобална инициатива в психиатрията и много други. ", "date": "2019.12.06", "title": "Над 50 НПО са против отлагането на Закона за социалните услуги"}
{"url": "https://www.actualno.com/society/nsi-v-nad-75-ot-domovete-v-bylgarija-ima-internet-news_1413151.html", "text": "      Повече от три четвърти от българите разполагат с интернет в домовете си, Резултатите са от проведено през 2019 година изследване на Националния статистически институт (НСИ) за използването на информационни и комуникационни технологии (ИКТ) в домакинствата. Според него 75,1% от домакинствата в България имат достъп до интернет в домовете си. Само през последните десет години е отбелязан ръст от 42,0 процентни пункта, отчита НСИ.      В същото време една четвърт от лицата (24,5%) никога не са използвали интернет, като в изминалите десет години техният относителен дял е намалял повече от два пъти. За достъп до интернет домакинствата използват (64,0%) и фиксирана кабелна връзка (57,8%).   През настоящата година с най-висок относителен дял на домакинства с достъп до интернет е Югозападният район (77,8%), а с най-нисък е Северозападният район (70,8%). , като цели 90,5% от тях имат достъп до интернет при 70,0% за домакинствата без деца.  През 2019 година 24,8% от домакинствата нямат достъп до интернет в домовете си. Половината от тях (или 50,3%) смятат, че нямат нужда от него (не е полезен, интересен и др.), докато 41,9% посочват като основна причина липсата на знания и умения за работа с интернет, а според 24,3% разходите за достъп са твърде високи, показва проучването на НСИ.\r\nНай-активни потребители на мрежата са лицата с висше образование (91,7%), както и младите хора на възраст между 16 и 24 години (90,3%).  Най-предпочитаното устройство за достъп до интернет извън дома или работното място e мобилният телефон (смартфон), който се използва от 63,2% от лицата.\r\nПотребителите най-често използват глобалната мрежа с цел комуникация, като 57,5% посочват, че извършват телефонни или видеоразговори по интернет (чрез приложения като Viber, WhatsApp, Skype, Facetime, Messenger), а 52.9% участват в социални мрежи (Facebook, Twitter, Instagram, Snapchat и др.).       Най-малко използват интернет за участие в онлайн консултации, анкети или гласувания по обществени или политически въпроси - едва 3,5 на сто.\r\nМъжете слушат музика онлайн повече от жените, съответно 31,9% и 27,6%, докато жените са по-активни в търсенето на информация, свързана със здравето - 37,8% при 22,7% за мъжете.\r\nОтносителният дял на лицата, които използват складово пространство в интернет за съхранение на документи, снимки, музика, видео или други файлове, е 17,6%, като потребители на облачни услуги са 18,6% от мъжете и 16,7% от жените. В сравнение с 2014 година най-голям ръст в използването на този вид услуга се наблюдава при лицата на възраст от 25 до 34 години - повишение с 13,5%.\r\nПрез последните 12 месеца 25,4% от лицата са използвали глобалната мрежа за взаимодействие с органите на държавната и местната власт като: 19.8% са получавали информация от уебсайт или приложение на публична институция; 12.5% са изтегляли официални документи, формуляри, декларации, отчети и др.; 10.2% са подавали онлайн попълнени формуляри, декларации или отчети.\r\nПри използването на предлаганите онлайн услуги от публични институции жените са по-активни от мъжете - съответно 26,4% и 24,5 на сто.      Делът на лицата, които през последните 12 месеца , е 21,7%. Най-активни при купуването на стоки и услуги онлайн са хората във възрастовата група 25 - 34 години с относителен дял 40,4%, докато едва 2,1% от населението на възраст 65 - 74 години прави поръчки по интернет. Жените пазаруват онлайн повече от мъжете - 22,7% спрямо 20.6%.\r\nПазарувалите по интернет са купували основно: дрехи и спортни стоки (76,4%), стоки за дома (35,3%), хотелски резервации и туристически пакети (20,7%), храни, напитки и стоки за ежедневна употреба (16,9%).\r\nПовечето от онлайн потребителите през последните 12 месеца са купували стоки и услуги от търговци от България (88,1%), но немалко са купували и от търговци от други държави-членки на ЕС (41,8%) или от трети държави (19,1%).\r\nОсновните причини, поради които лицата не пазаруват онлайн са: предпочитание към пазаруването на място, лоялност към магазините или просто навик (31,4%), липса на знания и умения (5,4%), опасения относно връщането на стоките и възможностите за рекламация (4,3%).\r\nМасовото навлизане на цифровите технологии в ежедневието ни и непрекъснатата свързаност с интернет ни изправят пред предизвикателства за сигурността в интернет. Резултатите от изследването на НСИ показват, че от лицата, които са използвали интернет през последните 12 месеца: 11,3% са получавали съобщения с измамно съдържание (т.нар. фишинг); 5,6% са претърпели загуба на документи, снимки и други данни поради вирус или друго заразяване (напр. червей или троянски кон); 3,1% са били пренасочвани към фалшиви уебсайтове с цел кражба на лична информация (т.нар. фарминг); 2,1% са имали проблеми с достъп на децата от домакинството до неподходящи уебсайтове.   Притеснения, свързани със сигурността в интернет, основно са пречили или ограничавали лицата при предоставянето на лична информация в социални или професионални мрежи (10,7%), като в сравнение с 2015 година относителният им дял е намалял два пъти.\r\nВсяко четвърто лице (26,2%) прави резервни копия на своите файлове (документи, снимки и др.) на външен носител или в складово пространство в интернет с цел предотвратяване на евентуална загуба на информация, показва проучването на НСИ. ", "date": "2019.12.06", "title": "НСИ: В над 75% от домовете в България има интернет"}
{"url": "https://www.actualno.com/tips/futbol-v-italija-na-kakvo-da-zalojim-v-machovete-ot-serija-a-prez-uikenda-news_1413286.html", "text": "      Италианската Серия А навлиза в своя 15-ти кръг за сезона, а програмата ни предлага повече от вълнуващи двубои. Тази вечер лидерът в подреждането Интер посреща Рома в голямото дерби на кръга, но не по-малък сблъсък се очертава в съботния ден, когато Ювентус гостува на Лацио. Нашият екип от типстъри анализира срещите от кръга, за да ви предостави най-добрите пледложения за футболни залози в Серия А през този уикенд - 7 и 8 декември:        Събота, 19:00 часа: Удинезе - Наполи Две големи имена в италианския футбол, които обаче преминават през тежък период в последните месеци. Удинезе заема незавидното 16-о място в първенството с едва 14 пункта, а техният опонент Наполи е на 7-мо място с 20 точки. Безспорно неаполитанци влизат в мача като фаворит, но формата им от последните мачове, проблемите между ръководството и играчите и трудната ситуация, в която е изпаднал Карло Анчелоти, поставят клуба пред голямо изпитание. Като гост на Удинезе хората на Анчелоти определено ще изпитат трудности, а победата им далеч не изглежда сигурна - още повече, че домакините ще искат да се отдалечат от опасната зона, в която са в момента.    Събота, 21:45 часа: Лацио - Ювентус Шампионът на Италия Ювентус ще трябва да се изправи за второто си голямо изпитание през новия сезон в Серия А. След като се справиха с Интер, сега \"бианконерите\" гостуват на намиращия се в страховита форма състав на Лацио. \"Орлите\" са в серия от шест поредни победи в първенството и въобще не възнамеряват да се отказват от битката за титлата през този сезон, въпреки че изостават на шест точки от \"старата госпожа\" и на седем от \"нерадзурите\". Двубоят е от изключителна важност и за двата отбора, а загубата не влиза в плановете и на двамата мениджъри. Най-логичният изход от подобно противопоставяне би било по-предпазлива игра и поделяне на точките.       Неделя, 21:45 часа: Болоня - Милан Милан изпадна в поредния сезон на безтегловност, от който изглежда, че няма измъкване. Треньорските рокади не помагат особено не реномето на седемкратния европейски шампион, който се намира в средата на класирането в Серия А - вместо сред челните позиции, където му приляга. Сега грандът от Милано гостува на Болоня, който е на една точка след \"росонерите\" в подреждането. Последните три срещи на Милан неизменно завършваха под 2,5 гола, а това едва ли ще се промени и в днешната среща, която не се очертава да бъде лека.     ", "date": "2019.12.06", "title": "Футбол в Италия: На какво да заложим в мачовете от Серия А през уикенда? "}
{"url": "https://www.actualno.com/lovech/svetlinite-na-kolednata-elha-grejnaha-i-v-obshtina-teteven-news_1413298.html", "text": "      На един от най-важните православни празници - Никулден, на площад ,,Сава Младенов“ в Тетевен, грейнаха светлините на коледната елха. Жители и гости на общината се насладиха на богатата празнична програма, която даде старт на множеството предстоящи събития по случай наближаващите светли празници.       Д-р Мадлена Бояджиева – Кмет на Община Тетевен, запали светлините на тетевенската елха, като пожела здраве, мир и благоденствие на всички:\r\n,,Топлите моменти – когато всеки се прибира от големия град и се сгушва по родните малки градчета и селца да стопли още повече бащиното огнище. Осъществените мечти – когато след дългите уморени работни дни и труда, положен през изтичащата вече година, спокойни и удовлетворени от себе си седнем на Бъдни вечер и си пожелаем здраве. Усмихнатите лица на нашите майки и бащи, защото независимо в кой край сме отишли, на Коледа ние винаги се връщаме тук. Това е истинската коледна украса – когато домовете са изпълнени с любов, когато усмивки греят на лицата на децата ни и когато всички ние, тетевенци сме единни и се веселим заедно!“   С много усмивки всички се забавляваха по време на мюзикъла ,,Уолт Дисни“ с участието на коледния елф Бърборио, Дядо Коледа и Белият магьосник. Искрен Пецов зарадва своите почитатели с незабравима коледна фиеста. Специалната изненада бе появата на голямата добра Панда, с които всички нямаха търпение да се снимат. Програмата завърши с празнична заря. ", "date": "2019.12.06", "title": "Светлините на коледната елха грейнаха и в община Тетевен"}
{"url": "https://www.actualno.com/crime/marinov-choveshka-greshka-e-prichina-za-incidenta-v-jambol-news_1413300.html", "text": "      Най-вероятно човешка грешка и неспазване на правила е вероятната . Това заяви вътрешният министър Младен Маринов, който участва в награждаване на Лекар на годината, предаде БГНЕС.      Шефът на ГДПБЗН Николай Николов заяви, че все още не е взето решение дали пострадалите ще се транспортират до „Пирогов“.   „Така или иначе хората се наблюдават, прави се това, което е необходимо“\r\nЕкипът на МВР и пожарната получиха специално отличие от софийската лекарска колегия за бързата реакция по време на пожара в \"Пирогов\".  БГНЕС припомня, че в късния следобед днес и производство на биогаз - метан в село Симеоново. Пострадалите са транспортирани в ямболската болница. След експлозията не е възникнал пожар. Единият от тях е със сериозни наранявания. Няма опасност за населението в района.\r\nПричините за инцидента се разследват. Образувано е досъдебно производство. ", "date": "2019.12.06", "title": "Маринов: Човешка грешка е причина за инцидента в Ямбол"}
{"url": "https://www.actualno.com/curious/obvinjaem-za-hakvaneto-na-nap-chinovnicite-tegljat-piratski-softuer-i-porno-news_1413304.html", "text": "       Обвиняемият за кибератаката срещу базата с данни на НАП твърди в статуса си във Facebook, че  държавни служители от \"Информационно обслужване\" и министерствата на отбраната и на транспорта са сваляли пиратски софтуер, филми и порно.          \"Градивно пиратство\". Така соченият за хакер определя действията на чиновниците. Той обяснява, че е стигнал до данните чрез софтуер, който прави мониторинг на популярната програма за сваляне на торенти Bittorent. По този начин може да се установи откъде какво е теглено като се проследят IP-адресите. Бойков уточнява, че софтуерът не е негов, а на руска компания, която се занимава с авторските права на компании от киноиндустрията.\r\nНапомняме, че в момента .   ", "date": "2019.12.06", "title": "Обвиняем за хакването на НАП: Чиновниците теглят пиратски софтуер и порно"}
{"url": "https://www.actualno.com/america/chetirima-sa-ubitite-pri-strelbata-v-pensakola-news_1413276.html", "text": "      Четирима души са убити, а най-малко осем са ранени във Флорида, заяви пред репортери Дейвид Морган, шериф от окръг Ескамбия.      Пресконференцията му беше излъчена от Fox News.   \"В момента са известни четири смъртни случая. Осем души бяха откарани в болници, един от тях по-късно почина (един от четиримата загинали)“, каза Морган.\r\nШерифът обясни, че заподозреният за стрелбата също е сред загиналите.  Сред пострадалите, според Морган, са двама представители на правоохранителните служби. В момента те са в болница. Единият от полицаите е ранен в ръката, другият в коляното, нищо не застрашава живота им, допълни шерифът.\r\nИнцидентът е станал във военноморската въздушна станция база Пенсакола във Флорида. ВМС на САЩ съобщиха по-рано за елиминирането на заподозрения. Властите в момента разследват.    ", "date": "2019.12.06", "title": "Четирима са убитите при стрелбата в Пенсакола "}
{"url": "https://www.actualno.com/society/sedmicata-v-absurdi-2-6-dekemvri-news_1412322.html", "text": "      Понеделник, 2 декември       Според данните на финансовото министерство в края на ноември превишението на приходите над разходите по консолидираната фискална програма (държавния бюджет заедно с бюджетите на общините, на съдебната власт, държавното осигуряване и здравната каса) е 1.072 млрд. лв., или 0.9% от БВП. Положението е факт, макар че според Закона за държавния бюджет за тази година е заложен дефицит от 2% т.е. 1,1% още не са \"изпълнени\". Коментар на :    АПИ е променила условията за провеждане на двете обществени поръчки за този участък постфактум. Коментар на :      Екоминистърът не можа да обясни и дали някой се е разписвал за аварийно ползване на вода, предназначена за язовир \"Студена\", но също каза, че вероятно ще има сигнал до прокуратурата. Коментар на :  Една от първите реплики на българския премиер Бойко Борисов на 25-тата конференция на ООН в Мадрид беше насочена към испанския премиер Педро Санчес.   Коментар на :  В мотивите си Върховният административен съд сочи, че от представените по делото доказателства се установява, че е започнала процедура по одобряване на общ административен акт, а именно: промени (актуализация) в Генералния план за организация на движението на територията на Община Варна, но процедурата не е приключила и няма издаден административен акт. Следователно и извършваната контролна дейност от служителите на \"Общинска полиция\" Варна във връзка с тези знаци не се основава на административен акт или закон. Коментар на :  Правителството следва да определи допълнително точния списък на устройствата, на които ще трябва да се инсталира руски софтуер, както и списък на самите програми. Законът влиза в сила от 1 юли 2020 г. Коментар на :   Властите казват, че след поредната атака в Лондон са отделили повече ресурси за следенето на предсрочно освободените терористи. Коментар на :  По смисъла на Закона за здравето у нас хората без здравни осигуровки могат да разчитат само на безплатна медицинска помощ по спешност, но не и на продължително лечение. Това означава, че ако човек с прекъснати здравноосигурителни права си счупи крака, той ще бъде наместен и гипсиран. Ако обаче се наложи да му бъде сложен пирон и да бъде хоспитализиран, а след това и раздвижван от рехабилитатор, ще трябва да си плати. Коментар на :   Образователната система е прекалено амбициозна по отношение на даването на знанието и прекалено неамбициозна по отношението на превръщане на тези знания в умения, заяви образователният министър. Коментар на :  Предложението за минимален размер на пенсията за стаж и възраст от 1 юли 2020 г. претърпя промяна. Първоначално то бе в размер на 234,12 лв. Коментар на :  През 2020 г. се запазва размерът на майчинските от 380 лв., решиха депутатите след като приеха текстове от Закона за бюджета на ДОО за следващата година. От БСП предлагаха размерът на обезщетението да бъде 650 лв., а от „Воля“ да е в размер на минималната заплата. Предложенията им не бяха приети от пленарна зала. Коментар на :  Тежките въпроси за \"Апартаментгейт\" и \"Недосегаемите\" му зададоха депутатките Рамона Стругариу от Румъния, член на групата \"Обнови Европа\" и ирландката Клеър Дейли, (Европейска обединена левица) която намери за присъствието на Гешев за \"уронващо авторитета на комисията, освен ако не даде ясни отговори на питанията\". Коментар на :  Лидерът на ГЕРБ каза следното за председателя на Върховния касационен съд (ВКС): \"Аз подкрепих най-много Лозан Панов навремето. Той нямаше да стане съдия иначе\". Припомняме, че Панов се оказа най-силната опозиция на Гешев във ВСС при процедурата по избора на новия главен прокурор. Коментар на :   Илиян Енев е бил свален от ефир за мачовете на \"Лудогорец\" по настояване на клубното ръководство на шампионите. Коментар на :  Търговецът е собственик на \"Емко\" и беше част от битката за \"Дунарит\", където все още няма абсолютна публична яснота кой ръководи. Коментар на :  Това стана ясно думите на Георги Стойчев от \"Отворено общество\" по време на представянето на рейтинговата система на висшите учебни училища в България за 2019 г. Коментар на :  Скандалният въпрос от изключително интимен характер е зададен от народния представител Петър Петров в кулоарите на парламента, където въпрос му задава журналистка на телевизията на \"Атака\". Коментар на :  Първо червеното предложение не беше прието, което уж трябваше да е окончателно, после беше внесено отново и прието, защото се стигна . Коментар на :   Земеделският министър Десислава Танева съобщи, че била направена проверка по хранителната верига за наличности от този продукт и 109 тона са иззети и унищожени, а общо 544 тона такова месо влезли с общата търговия. Останалите около 400 тона, които не са взети, според Танева или са изтъргувани към други пазари, или са преработени термично. За тях тя е категорична, че не представляват риск. Коментар на :  Редица официални документи, с които разполага, показват много съмнително поведение на Марияна Николова. Коментар на :  ", "date": "2019.12.06", "title": "Седмицата в абсурди (2 - 6 декември)"}
{"url": "https://www.actualno.com/europe/robi-uiljams-izravni-elvis-presli-po-broj-albumi-1-vyv-velikobritanija-news_1413312.html", "text": "       изравни рекорда на за най-много албуми номер едно във Великобритания на солов изпълнител с новата си колекция от празнични песни, информира AFP, цитирана от БГНЕС.      „Коледният подарък“ е 13-ти самостоятелен албум на британската поп звезда.   \"Бийтълс\" държат общия рекорд с 15.\r\nУилямс присъства в топ класацията и с четири албума заедно със старата си група „Тейк Дет“, увеличавайки личния си актив на 17.   (22) и Джон Ленън (18) са отбелязали повече бройки албуми в кариерата си, а Уилямс изравни водещия китарист на групата Джордж Харисън също със 17.\r\n\"Това е невероятно постижение и означава повече за мен от всеки друг албум, който някога съм имал\", каза Уилямс.   \"Преди празнувах с кокаин и стриптийзьорки. Днес... мога ли да си взема кебап, моля?\"    Елвис Пресли, „Кралят на рок енд рола“, който почина през 1977 г., за първи път оглави класацията на албумите във Великобритания през 1956 г. и за последно го направи през 2016 г. с „The Wonder of You“ - компилация с нови аранжименти на Кралската филхармония на Великобритания. ", "date": "2019.12.06", "title": "Роби Уилямс изравни Елвис Пресли по брой албуми №1 във Великобритания "}
{"url": "https://www.actualno.com/europe/bivshijat-slovashki-prezident-kiska-obvinen-v-danychni-izmami-news_1413307.html", "text": "      Словашката полиция обвини бившия президент Андрей Киска в данъчни измами, разпалвайки брожения на политическата сцена преди изборите, които .      Полицията подозира Киска, който в момента е лидер на опозицията, в нарушения при финансирането на кампании преди да стане президент през 2014 г. Той може да се изправи пред присъда до 12 години затвор, ако бъде признат за виновен, съобщава Euronews.   „Измамата е свързана с откриване на данъчни постъпления за предизборната президентска кампания в документите на компания на Киска, въпреки че тези дейности не са част от дейността на компанията“, заяви полицията.\r\nКиска отрича всякакви нарушения.  Той плати за президентската кампания чрез фирмата си KTAG. Фирмата е декларирала данъци на стойност 146 000 евро (165 588 долара), които не бяха одобрени от данъчния орган, който впоследствие наложи десетки хиляди евро допълнителни данъци и санкции върху компанията.\r\nПолицията разгледа данъчните записи на компанията два пъти през последните години и не повдигна обвинения. Трето разследване беше открито отново тази година.\r\nОбвинението беше отправено ден след като Роберт Фицо, лидерът на най-голямата управляваща партия Смер и бивш дългогодишен премиер, беше обвинен в разпространение на расова омраза.       Киска, съперник на отдавна заяви, че очаква обвинения като част от политическата борба срещу него от Фицо.\r\n„Фицо продължава с отмъщението си. Не се страхувам от него, бил съм го веднъж, отново ще го бия“, каза Киска на пресконференция.\r\nСега Киска управлява нова политическа партия За Люди (За хората), която е втората или третата по проучвания на общественото мнение преди изборите на 29 февруари.\r\nПодкрепата за Фицо намаля, но все още остава най-популярната партия с подкрепа от около 20%. Не е ясно обаче дали той или по-скоро група от опозиционни партии ще могат да формират мнозинство в парламента.\r\nСловакия бе разтърсена от и годеницата му през 2018 г., за което прокурорите смятат, че е поръчано от бизнесмена Мариан Кочнер, който има силни връзки с висши държавни служители. Той и неговите предполагаеми сътрудници ще бъдат изправени пред съдебен процес на 19 декември.       ", "date": "2019.12.06", "title": "Бившият словашки президент Киска обвинен в данъчни измами "}
{"url": "https://www.actualno.com/america/strelecyt-v-bazata-pensakola-e-voenen-ot-sauditska-arabija-news_1413316.html", "text": "      Мъжът, който този петък сутринта, откривайки огън във военноморската въздушна база във Флорида, преди да бъде застрелян от полицията, е саудитски войник на военна подготовка, съобщава CNN, позовавайки се на американски служители.      Според тези съобщения в медиите, той е бил саудитец, който се е обучавал във Военноморската въздушна база в Пенсакола. Си Ен Ен увери, че разследващите се опитват да изяснят дали тази атака би могла да бъде определена като терористична.    ", "date": "2019.12.06", "title": "Стрелецът в базата Пенсакола е военен от Саудитска Арабия "}
{"url": "https://www.actualno.com/society/novinite-naj-vajnoto-za-denja-6-dekemvri-news_1413264.html", "text": "      Редакционният екип на ви представя най-важните новини за изминалия ден, 6 декември.       Опитала ли е Марияна Николова, вицепремиер от квотата на НФСБ и считана за човек на Валери Симеонов, нарочно да провали възможността държавата да си вземе малко над 52 млн. лева от братя Домусчиеви заради неизпълнени ангажименти по приватизацията на Български морски флот? Редица официални документи, с които Actualno.com разполага, показват много съмнително поведение на Николова по казуса и навяват на мисли, че тя е пробвала да протака в бюрократични процедури, за да бъде пропуснат ключов краен срок пред съда, след който вече държавата няма да има възможност по правов път да си вземе дължимите пари.   Софийски градски съд отхвърли молбата за регистрация на политическа партия „Няма такава държава“ на Слави Трифонов. Мотивите на съдебния състав, с председател Татяна Костадинова, са два: името и емблемата на партията, в която има вградено българското знаме. 109 тона от общо 544 тона пилешко със салмонела са иззети от властите - останалите не са, като били безопасни, защото са минали обработка или не са въобще реализирани на българския пазар, стана ясно на пресконференция на земеделския министър Десислава Танева.     Депутатите възложиха на правителството в срок до 31 март да изготви план за развитието на медийната среда в България. Приетото решение предвижда още планът да съдържа и модел за финансиране на обществените медии, гарантиращ финансовата и редакционната им независимост. Министър-председателят Бойко Борисов се срещна с посланика на Руската федерация у нас Анатолий Макаров,  съобщиха от правителствената информационна служба.    Късно снощи депутатите окончателно приеха Бюджет 2020. Предвижда се догодина салдото до консолидираната програма да е нулево, като приходите и разходите ще бъдат общо около 47 млрд. лева. На 97 години почина актрисата Стоянка Мутафова. През последните дни тя беше в тежко здравословно състояние, след операция на жлъчката, като имаше неофициална информация за развитие на сепсис. НАТО приравнява Владимир Путин към терористичната заплаха. България обича да бъде шпионирана от Русия - най-голямата шпионска база на руснаците е на 30 км от границата ни в Ниш. В българското ДНК е залегнала \"политиката на снишаване\". Китай беше откроен като новият \"смарт противник\", с когото НАТО трябва да има диалог. България е загубила статута си на газов хъб и ще се лиши от други преференции от транзита на руски газ поради забавянето на строителството на участъка от газопровода \"Турски поток\". Това предупреди първият заместник-председател на Комисията по енергетика на Държавната дума – депутатът Игор Ананских, предава руската информационна агенция Федеральное агентство новостей (ФАН). Българските власти показаха впечатляваща отзивчивост към недоволството на Москва от най-високо ниво, коментира руската информационна агенция РИА Новости в материал, озаглавен \"България се научи да вярва на Русия. Но това няма да ѝ помогне\".  ", "date": "2019.12.06", "title": "Новините: Най-важното за деня, 6 декември"}
{"url": "https://www.actualno.com/america/kraljat-na-sauditska-arabija-nareche-strelbata-v-baza-pensakola-varvarstvo-news_1413321.html", "text": "      Президентът Доналд Тръмп заяви в петък, че кралят на Саудитска Арабия му се е обадил, за да изкаже съболезнования за това, което монархът е  нарекъл \"варварско\" – както се твърди - от саудитски гражданин, предаде AFP, цитирана от БГНЕС.      „Крал Салман от Саудитска Арабия току-що изказа искрените си съболезнования“, написа Тръмп в Twitter.   \"Кралят каза, че саудитският народ е силно разгневен от варварските действия на стрелеца и че този човек по никакъв начин не е представител и не представя чувствата на хората от Саудитска Арабия, които обичат американския народ\", добави Тръмп. \r\nПрипамняме, че ч , а най-малко осем са ранени в петък при стрелбата в базата на американския флот във Флорида.   ", "date": "2019.12.06", "title": "Кралят на Саудитска Арабия нарече стрелбата в база Пенсакола варварство "}
{"url": "https://www.actualno.com/asia/naj-malko-6-jertvi-na-strelba-po-protestirashti-v-bagdad-news_1413313.html", "text": "      Най-малко шестима души станаха жертви на стрелба в Багдад. Неидентифицирани , съобщава Reuters, цитиран от ТАСС.      Инцидентът е станал на площад „Тахрир“ в централен Багдад. Повече от 20 души са ранени.    високата безработица сред младите хора и корупцията продължават от началото на октомври. Почти навсякъде демонстрациите са придружени от насилие и размирици. За два месеца повече от 430 души вече са станали жертви, между които демонстранти и членове на силите за сигурност, а около 20 000 души са ранени.\r\nНа фона на тези събития премиерът Адел Абдел Махди подаде оставка на 30 ноември, която беше одобрена на 1 декември от парламента.   ", "date": "2019.12.06", "title": "Най-малко 6 жертви на стрелба по протестиращи в Багдад "}
{"url": "https://www.actualno.com/politics/opita-li-vicepremier-da-spasi-52-mln-leva-na-bratja-domuschievi-za-smetka-na-dyrjavata-news_1413189.html", "text": "      Опитала ли е Марияна Николова, вицепремиер от квотата на НФСБ и считана за , нарочно да провали възможността държавата да си вземе малко над 52 млн. лева от братя Домусчиеви заради неизпълнени ангажименти по приватизацията на Български морски флот? Редица официални документи, с които разполага, показват много съмнително поведение на Николова по казуса и навяват на мисли, че тя е пробвала да протака в бюрократични процедури, за да бъде пропуснат ключов краен срок пред съда, след който вече държавата няма да има възможност по правов път да си вземе дължимите пари.       Историята На заседанието на Министерския съвет в сряда, 4 декември правителството отпусна 549 229 лв. на Агенцията за публичните предприятия и контрол / АППК (бившата Агенция за приватизация). Парите са от принципала Министерство на икономиката за такса по дело в Арбитражния съд при Българската търговско-промишлена палата срещу \"Адванс Пропъртис\" ООД и \"Кей Джи Маритайм Шипинг\" АД.\r\nКазано с други думи, Агенцията/ за по договора за приватизация на Български морски флот. Точната сума е 53 224 922 лв. От нея 52 252 466,02 лв. е главницата, а 972 476,08 лв. - лихвата.  Договорът за приватизацията на търговския ни флот е от август 2008 г. Тогава 70% от него бяха продадени на германско-българския консорциум \"Кей Джи маритайм шипинг\" срещу 440.1 млн. лева. През 2013 г. собственик на дружеството стана българският партньор и гарант в сделката - \"Адванс пропъртис\" ООД. Това е холдингът, който обединява голяма част от бизнеса на братята Кирил и Георги Домусчиеви. Един от ангажиментите по сделката беше собствениците да имат поне 1,3 млн DWT общ тонаж на корабите (при купуването на БМФ, общият тонаж на корабите е бил 1,4 DWT) на 10-тата година от сделката. Друг е да инвестират в кораби 779,9 млн. лв., както и да поддържат към 2018 г. 2360 средносписъчен плавателен състав. Оказва се, че условията не са спазени . Неустойката за плавателния състав от 11 000 лв. е платена, но тази за тонажа - не е. , в който държавата може да предяви претенциите си към \"Адванс Пропъртис\" ООД и \"Кей Джи Маритайм Шипинг\" АД за неустойката от 53 млн. лв. е 31 декември 2019 г. , когато изтича Корпоративната гаранция по сделката, сключена през 2008 година. Съмненията     Дотук нищо странно – имаме сделка - неизпълнение на договор – неустойка. Институциите следват законовия ред. По-интересното е, че съгласувателната процедура (между министерствата и АППК по решението на кабинета да започне дело срещу Домусчиеви) по текста на проекта за решение на МС е продължила няколко седмици през ноември, в които има член на Министерския съвет, който се държи така, сякаш се опитва да бави фатално процедурата. разполага с документи, от които е видно, че това е заместник министър-председателят по икономическата и демографската политика – . Тя на няколко пъти се опитва да забави процедурата, аргументирайки се с липса на достатъчно доказателства и документи, в подкрепа на неизпълнение договора по приватизация на БМФ. Изисква допълнително информация за това има ли и други начини за събиране на дължимото от държавата, освен предявяването на иск в Арбитражния съд към БТПП, като през цялото време се аргументира за \"пунктуалността си\" със сумата от 549 229 лв., която ще трябва да отпусне министерство на икономиката, за да заведе въпросното дело .    Припомняме, че още през 2017 г. \"Адванс пропъртис\" ООД се опита да избегне неустойките. От компанията отправиха искане до Арбитражния съд на БТПП договорът за приватизацията на БМФ да бъде изменен така, че ангажиментът за тонаж да бъде намален от 1.39 млн. DWT на 880 хил. DWT, а средносписъчният плавателен състав - от 2360 на 803 души. На го подкрепи. Тогава , обявявайки договора за \"грабеж\" срещу държавата и обяснявайки, че близо половината кораби от търговския флот на страната са нарязани за скрап. Тогава Кирил Домусчиев, който беше председател на КРИБ, за тези обвинения. През 2018 г. скандалът дори разклати крехката стабилност на кабинета. Стигна се до при премиера Бойко Борисов, след което министерство на икономиката преструктурира разходите си и набави сумата от 2,4 млн. лв., с която обжалва пред Върховния касационен съд решението на Арбитражния съд при БТПП от 30 март. Важно е да отбележим, че по това време беше подменен и съставът на Арбитражния съд при БТПП.\r\nСега от документите за завеждане на делото се вижда, че единствено вицепремиерът Николова има забележки по завеждането на иск към братя Домусчиеви в Арбитражния съд.   В справката със становищата, приложена към проекта за постановление на МС за одобряване на допълнителните разходи по бюджета на Министерството на икономиката за 2019 г. са посочени нейните забележки по проекторешението, които са коментирани и от АППК. Те са три, едната е техническа по съдържанието на съобщението до медиите на МС. Две от тях са по същество: Първата: \"  \"   В съгласувателния протокол е посочено, че Агенцията приема частично този аргумент. Отговорът на АППК:            Другата забележка на вицепремиера Марияна Николова е обобщение: \" Забележката завършва със становището, че така изработеният проект за Постановление на МС не може да бъде внесен за разглеждане. Отговорът на АППК е кратък: \"    Преди обобщеният документ с позициите на отделните страни по спора, има няколко писма и кореспонденции между Министерството на икономиката, вицепремиерът Марияна Николова и АППК , с които разполага. В писмата си Николова продължава да твърди, че \"няма ясна обосновка и доказателства за дължимото\" от холдинга на Домусчиеви, както и че няма финансова обосновка на иска . Тя изпраща писмо до Министерството на икономиката от 14 ноември, в което настоява този проектодокумент да не бъде внасян в МС  поради горепосочените причини . Стига се до там, че в писмо от 21 ноември Петя Александрова , изпълнителният директор на АППК, след като отново посочва надлежно доказателствата и препратените документи по случая, завършва с думите: \" \". Въпреки това има ново, второ писмо от вицепремиера Николова, с дата 25 ноември 2019г., в което се преповтарят същите аргументи, записани в съгласувателния протокол на МС.\r\nВсъщност, финансова обосновка и аргументация има и разполага с тях. Те се съдържат и в доклада на министъра на икономиката Емил Караниколов, прикрепен към искането за решение на МС за отпускане на средства за завеждане на делото в Арбитражния съд. Спомени През миналата година имаше опит за промяна на Закона за приватизацията и следприватизационния контрол, който щеше да облагодетелства Домусчиеви точно заради БМФ. Тя обаче беше спряна след , . Вносители на първата поправка бяха Николай Александров от \"Атака\" и Емил Димитров-Ревизоро. Промените бяха в посока специфичните задължения на купувач при приватизация да са 5 години, а не 10, като тя да важи и за съществуващи вече договори.\r\nДали сега \"пунктуалността\" на Николова за съдебния иск е основателна или става въпрос за нещо много скандално - категоричен отговор на този въпрос биха могли да дадат само компетентните да разследват органи. ", "date": "2019.12.06", "title": "Опита ли вицепремиер да спаси 52 млн. лева на братя Домусчиеви за сметка на държавата?"}
{"url": "https://www.actualno.com/asia/sasht-sys-sankcii-sreshtu-svyrzani-s-iran-irakchani-zaradi-nasilie-v-protestite-news_1413309.html", "text": "      Съединените щати обявиха санкции срещу трима ръководители на иракската милиция, свързани с Иран, за предполагаемо иницииране на сблъсъците по време на демонстрациите, обхванали страната.      \" . Те призовават за истинска реформа и прозрачност и за надеждни лидери, които ще поставят на първо място националните интереси на Ирак\", заяви в изявление държавният секретар Майк Помпео.   Съединените щати наложиха санкции на трима иракчани - част от Народните мобилизационни сили, шиитско милиционерско движение, близко до Иран. , след като се разразиха протести, което в крайна сметка доведе до о , близък съюзник на Иран.  Тримата лидери на милицията бяха определени със закон на САЩ, който ще им забрани да пътуват до Съединените щати и ще изземе всички активи, които имат в страната.\r\nСъединените щати също наложиха санкции срещу иракския политик Хамис Фархан ал Ханджар ал Исауви по обвинения в подкуп.   Дейвид Шенкер, висш американски дипломат за Близкия изток, предупреди, че може да има още санкции, включително срещу правителствени служители.     ", "date": "2019.12.06", "title": "САЩ със санкции срещу свързани с Иран иракчани заради насилие в протестите "}
{"url": "https://www.actualno.com/europe/socialdemokratite-spasiha-koalicijata-na-merkel-v-kluchov-vot-news_1413310.html", "text": "      Германските социалдемократи решиха , след като членове на партията гласуваха против предложението да напуснат правителството на ключов конгрес днес, съобщи AFP, цитирана от БГНЕС.      Вместо това мнозинството от 600-те делегати за откриване на \"дискусии\" с консерваторите на Меркел за куп нови искания, за да може коалицията да оцелее.   Новите леви лидери на германските социалдемократи предложиха на коалицията на Ангела Меркел спасителна линия на ключовия конгрес, но обещаха да продължат с натиска за предприемане на действия за защита на климата и социалното равенство.\r\nДелегатите на конференцията на СДП в Берлин решително отхвърлиха предложението за незабавно напускане на коалицията, предотвратявайки политическа криза в правителството на Меркел.  Един от сълидерите Саския Ескен каза на конференцията:\r\n\"Аз съм и оставам скептичен за бъдещето на тази велика коалиция. С нашия списък с искания „ние даваме шанс на коалицията да продължи. Нито повече, нито по-малко“.\r\nЕскен и Уолтър-Борджанс, и двамата ожесточено критикуващи ролята на СДП като младши коалиционен партньор, бяха официално потвърдени като първият женско-мъжки в 150-годишната история на СДП по-рано на конгреса.       Това, че не настояват за оттегляне на коалицията, ще дойде като облекчение за Меркел, която се надява да остане канцлер, докато нейният четвърти и последен мандат приключи през 2021 г.\r\nНо коалицията остава под въпрос, като някои членове на СДП предпочитат чиста почивка от ерата на Меркел - по-скоро, отколкото по-късно.\r\nДвойката лидери изложи визията си да съживи партията, затънала в години на управление в сянката на Меркел. Те призовават да бъдат инвестирани милиарди допълнителни евро в училищата и транспортната инфраструктура на страната, в дигитализацията и в проектите за защита на климата.\r\nЗа да помогнат преодоляването на разликата между богати и бедни в енергийната икономика на Европа, новите лидери искат да увеличат минималната заплата от 9 на 12 евро (13 долара) на час.\r\nТе също така искат да преосмислят германската система за безработицата и социалното осигуряване - която беше инициирана от бившия канцлер на СДП Герхард Шрьодер, но остава изключително спорна в партията.      Обвинявайки правителството, че не прави достатъчно за справяне с изменението на климата, те подкрепят значително увеличаване на цената на емисиите на CO2 от предложените 10 евро на тон.\r\nГоворителят на Меркел заяви, че канцлерът ветеран, на власт над 14 години, е \"отворена\" за разговори.\r\nНо ако СДП забележи недостатъчен напредък през следващите седмици, все пак може да реши да се оттегли - потенциално предизвиквайки предсрочни избори и ускорявайки напускането на Меркел.\r\nНаблюдатели казват, че избирателите биха могли да накажат СДП и ХДС за това, че ги изпращат обратно на урните предсрочно.\r\nDer Spiegel писа, че новите избори, при които ХДС и Зелените биха могли да излязат на върха, ще събудят страна, изморена от години на компромиси с Меркел. ", "date": "2019.12.06", "title": "Социалдемократите спасиха коалицията на Меркел в ключов вот  "}
{"url": "https://www.actualno.com/politics/sydyt-otkaza-da-registrira-njama-takava-dyrjava-na-slavi-trifonov-news_1413231.html", "text": "      Софийски градски съд отхвърли молбата за регистрация на политическа партия „Няма такава държава“ на Слави Трифонов. Мотивите на съдебния състав, с председател Татяна Костадинова, са два: името и емблемата на партията, в която има вградено българското знаме.      Според нея представеното графично изображение не само не разколебава, а засилва извода, че \"интегрираните цветове бяло, зелено, червено\" биха могли да внушават за използване на знамето на Републиката\".   За името на партията съдът приема, че \"изразът \"няма такава/няма такъв ...\" би могъл да е противен на добрите нрави, само когато се отнася до държавността, схваната като комплекс от държавни органи и институции. Когато обаче той окачествява не държавността, а състоянието на държавата, изразът се явява по-скоро оценка, а не обида.\r\nСъдът заявява, че гражданите са свободни да дават оценка на заобикалящата ги действителност, стига да не използват обидни изрази. \"В настоящия случай сам по себе си изразът \"няма такава/такъв\" не е обиден, а съчетанието му с \"държава\" изразява не незачитане на държавността, а оценка относно обществено-политическия живот такъв, какъвто той е видян от учредителите на партията\", пише в решението.  Съдия Костадинова коментира и твърденията на адвокатите на организацията, че наименованието ѝ трябвало да се разбира като \"Няма такава хубава държава.\"\r\n\"Противно на изразеното от процесуалните представители на молителя становище, съдът счита, че изразът \"няма такава/няма такъв\" трябва да бъде изследван не само в позитивното му звучене, но и с възможната отрицателна конотация - тъй като по делото не са събрани никакви доказателства, от които да се направи извод, че вложеният в израза смисъл е единствено позитивният\", пише тя.   Решението може да се обжалва пред Върховния касационен съд.     ", "date": "2019.12.06", "title": "Съдът отказа да регистрира \"Няма такава държава\" на Слави Трифонов"}
{"url": "https://www.actualno.com/curious/dneven-horoskop-za-7-dekemvri-news_1413183.html", "text": "       Овен       Това е ден, в който да бъдете отговорни най-вече към себе си. Не пренебрегвайте здравето си. Ако имате притеснения потърсете специалист. Телец Тази събота спокойно може да се отдадете на спомени и размишления. Размислите ще ви дадат успокоение и ще ви позволят да разберете много неща.   Близнаци Ако обичате цветята и отглеждате растения, днес е чудесен ден да им обърнете внимание. Това ще ви разтовари и ще ви даде нови сили. Рак     Тази събота не взимайте прибързани решения. Ако се изисква отговор от вас, направете всичко възможно, за да получите отсрочка. Лъв    Тази събота ще получите отплата за ваше действие към конкретен човек. Така ще си дадете сметка дали сте действали правилно спрямо него или не. Дева Тази събота звездите съветват да сте внимателни към здравето си. Пазете особено ушите, гърлото, врата си. В същото време денят не е подходящ за лечение на тези органи.   Везни Това е ден за цялостна почивка и отпускане. Не се натоварвайте физически. Ако имате възможност медитирайте.    Скорпион Ако чувствате излишък на енергия не  се опитвайте да я потискате. Това само ще ви направи раздразнителни и резултатът няма да е добър за вас. Стрелец Тази събота ще се открият много възможности за вас  личен план. Показаното от вас до момента ще трябва да бъде поддържано и в бъдеще. Козирог    Денят е добър за ремонт на компютърна техника или смяна на част, която сте закупили преди време, но все не ви е оставало време да смените. Водолей Тази събота е силен ден за самоусъвършенстване или повишаване на квалификацията. Избягвайте алкохола и други упойващи вещества. Риби Тази събота е ден за мислене и преосмисляне. Каквото и да правите бъдете различни и най-важното по-спокойни. Търсенето на сметка няма да ви даде нищо. ", "date": "2019.12.06", "title": "Дневен хороскоп за 7 декември"}
{"url": "https://www.actualno.com/politics/bsp-iniciira-debati-po-politikata-na-mrrb-zaradi-vodnija-rejim-news_1413218.html", "text": "      БСП инициира разисквания за политиката на МРРБ за предотвратяване на опасността от воден режим\".      Разискванията са по питане на лидера на БСП Корнелия Нинова, Манол Генов и други депутати от БСП за политиката на Министерство на регионалното развитие и благоустройството за предотвратяване на опасността от воден режим в някои населени места   Те ще касаят и необходимостта от инвестиции в инфраструктура във ВиК сектора, с цел подобряване на качеството на услугата, предлагана на потребителите, и финансовите инструменти, предвидени за това.\r\nПредложението за разисквания и проекта на решение към него са подписани от 60 народни представители от левицата, с което е изпълнено изискването искането да бъде подписано от една пета от народните представители. Разискванията бяха насрочени за 13 декември 2019 г.   ", "date": "2019.12.06", "title": "БСП инициира дебати по политиката на МРРБ заради водния режим"}
{"url": "https://www.actualno.com/lovech/obshtina-teteven-s-bogata-praznichna-programa-po-sluchaj-kolednite-i-novogodishni-praznici-news_1413215.html", "text": "      И тази година Община Тетевен организира различни мероприятия по случай наближаващите Коледни и Новогодишни празници. Събитията започват още на 6-ти декември на пл. ,,Сава Младенов“ от 17:30 часа, когато д-р Мадлена Бояджиева – Кмет на Община Тетевен, традиционно ще запали светлините на коледната елха. Малки и големи ще имат възможността да се насладят на богата програма в същия ден, която включва:  Мюзикъл ,,Уолт Дисни“ – с участието на коледния елф Бърборио, Дядо Коледа и Белия магьосник; Коледна фиеста – със специалното участие на ИСКРЕН ПЕЦОВ и специална изненада за малчуганите – среща с  добрата голяма ПАНДА.      От 6 до 8 декември в Тетевен ще се проведе и 23-тият Коледен футболен турнир за деца, родени през 2005 г., в памет и за Купата на проф. Иван Славков – Батето в спортна зала ,,Георги Бенковски“. Турнирът се провежда за втора поредна година в Тетевен, като негов патрон е д-р Мадлена Бояджиева – Кмет на Община Тетевен. Организатори са СК „Олимпиец“ – гр. Правец и Община Тетевен. Начало на турнира: 06.12. 2019 г. от 15:00 часа; откриване: 07.12.2019 г. от 10:00 часа; закриване: 08.12.2019 г. от 12:30 часа.\r\nНа 13-ти декември деца от детските градини от общината ще творят като украсяват коледни елхи пред сградата на Община Тетевен.\r\nНа 14-ти декември от 10:00 часа пл. ,,Сава Младенов“ ще се изпълни с ръчно изработени коледни сувенири и вкусотии, които ще бъдат изложени на ежегодния Коледен базар.  Деца и ученици от детските и учебни заведения ще изнесат свой коледен концерт в салона на Общината на 19 –ти декември от 17:30 часа.\r\n23-ти декември е денят, в  който всички жители и гости на община Тетевен, които са любители на актьорското майсторство, ще могат да гледат музикалната комедия ,,Невъзможна любов“ с участието на Роси Русева и Дидо Мачев, режисьор: Бойко Илиев, музика: Жоро Стоев.\r\nКакто всяка година, Ви каним да посрещнем заедно Новата 2020 година с празнично настроение, кръшно българско хоро и заря на пл. ,,Сава Младенов“. Програмата ще започне от 22:30 часа с участието на дует ,,Шик“ и дисководещ.    В оставащите три съботи до настъпването на Новата година, от 9:30 до 13:30 часа, дядо Коледа ще Ви очаква за снимки в ретро коледния кът, разположен срещу Историческия музей в гр. Тетевен. ", "date": "2019.12.06", "title": "Община Тетевен с богата празнична програма по случай Коледните и Новогодишни празници"}
{"url": "https://www.actualno.com/europe/otnovo-stachka-sreshtu-pensionnata-reforma-vyv-francija-news_1413199.html", "text": "      Френските синдикати призоваха за нов ден на масови протести и стачки през следващата седмица заради пенсионните реформи на президента Еманюел Макронрон. Това се случва ден след като около 800 000 души излязоха по улиците в цялата страна заради основните промени в пенсионирането, съобщава AFP.      \"Всички на улицата във вторник, 10 декември, за нов ден на стачки, акции и протести\", заяви Катрин Перет, един от ръководителите на най-големият френски профсъюз в публичния сектор. Тя направи това пред репортери след среща на четири обединения.    ", "date": "2019.12.06", "title": "Отново стачка срещу пенсионната реформа във Франция"}
{"url": "https://www.actualno.com/asia/putin-uveri-che-severen-potok-2-ne-oznachava-kraj-na-tranzita-prez-ukrajna-news_1413228.html", "text": "      Работата по строителството на газопровода \"Северен поток 2\" е близо до завършване, като въвеждането му в експлоатация не означава отказ от транзита на газ през Украйна. Това обяви руският президент Владимир Путин, цитиран от руските медии.      Както е подчертал руският държавен глава на среща с представители на германския бизнес, ставало въпрос за икономическа целесъобразност, а не за политически \"маньовър\".   \"Работата по полагането на газопровода \"Северен поток 2\" е близо до приключване, като въвеждането му в експлоатация ще удвои обема на възможните доставки на руски газ по балтийския маршрут\", изтъкна Путин.\r\nПо думите му \"Северен поток 2\" щял да бъде принос за задоволяване на търсенето в Германия и други страни.  \"Искам да подчертая: това е чисто търговски проект, правителството фактически не участва в него. И за да няма тълкувания, вече много пъти говорих за това, искам да го кажа отново: това изобщо не означава, че Русия възнамерява да спре транзита през територията на Украйна\", увери той.\r\nСитуацията с газопровода по-рано беше коментирана и от американския президент Доналд Тръмп, който отбеляза, че САЩ все още не са взели решение за налагане на санкции за \"Северен поток 2\".   Путин коментира и преговорите за транзит на газ през Украйна, като изтъкна, че изказваните позиции и от двете страни са взискателни и трудни за изпълнение.    \"Сега, както знаете, водим преговори с нашите украински партньори, те се провеждат във Виена, както виждам, има взискателни позиции и от двете страни, честно казано, доста трудни за реализиране\", изтъкна руският държавен глава.\r\nКакто отбеляза Путин, той очаква преговарящите, \"а това са на първо място стопанските субекти и от двете страни да намерят приемливи решения за тях\". ", "date": "2019.12.06", "title": "Путин увери, че \"Северен поток 2\" не означава край на транзита през Украйна"}
{"url": "https://www.actualno.com/moresport/ruis-e-s-20-kg-po-tejyk-ot-djoshua-predi-golemija-mach-news_1413247.html", "text": "                        Рейтинг: от .\n            Гласували общо: потребители                 ", "date": "2019.12.06", "title": "Руис е с 20 кг по-тежък от Джошуа преди големия мач"}
{"url": "https://www.actualno.com/business/ruski-deputat-bylgarija-njama-da-e-gazov-hyb-shte-izgubi-mnogo-zashtoto-bavi-turski-potok-news_1413163.html", "text": "      България е загубила статута си на газов хъб и ще се лиши от други преференции от транзита на руски газ поради забавянето на строителството на участъка от газопровода \"Турски поток\". Това предупреди първият заместник-председател на Комисията по енергетика на Държавната дума – депутатът Игор Ананских, предава руската информационна агенция Федеральное агентство новостей (ФАН).       на своята територия, заяви руският президент Владимир Путин след разговори със сръбския си колега Александър Вучич по-рано тази седмица. Путин не изключи, че София е подложена на външен натиск.   По думите на Путин, отсечката на от България до Унгария на територията на Сърбия е почти завършена. Той каза, че 90% от тръбопроводите вече са положени, 85% от тях са готови за употреба.\r\nДържавният глава на Руската федерация не изключи възможността Белград да участва в транзита на руски газ по \"Турски поток\". Той подчерта, че руските партньори на Балканите и Източна Европа повдигат въпроса за участието на Сърбия в транзита. Русия е готова да предприеме тази стъпка, подчерта Путин.  \"Спомняме си, че от договорения план за изграждането на газопровода \"Южен поток\", благодарение на който . Една държава може да има големи финансови дивиденти. Българското ръководство обаче продължи да получава пари заради връзките с Европейския съюз и САЩ.\r\nБългарското ръководство е двулично, защото, от една страна, иска да изкара пари от транзит, а от друга, то е твърде податливо на влиянието на други държави. Всички трудности в общуването с нашите български другари произтичат оттук\", каза Ананских в интервю за информационната агенция, цитиран от Агенция \"Фокус\".   В такава ситуация, според руския депутат, българските политици трябва да помнят, че са представители на своя народ.    \"Тяхната задача е да подобрят живота на гражданите на България. В този случай българите трябва да печелят колкото е възможно повече пари, включително и от транзита на газ за Европа. Сега страната вече е загубила статута на газов хъб и може да се лиши и от други преференции от транзита на руски газ\", добави депутатът. ", "date": "2019.12.06", "title": "Руски депутат: България няма да е газов хъб, ще изгуби много, защото бави \"Турски поток\""}
{"url": "https://www.actualno.com/pernik/stanislav-vladimirov-vik-mrejata-na-pernik-e-mojat-prioritet-zagubite-na-voda-sa-nad-75-news_1413227.html", "text": "              Мога да кажа, че съм бил готов. Виждате моите действия - още от първия ден се захванах с този проблем, защото той е най-голямото предизвикателство в момента пред нашата община. Едно голямо изпитание, което можеше да бъде избегнато или да е по-безболезнено, ако бяха взети мерки много по-рано. Първите сигнали за предстояща криза са били още в началото на годината. Би могло лятото да бъде въведен много по-мек режим на водата, примерно през нощните часове. Перничани почти нямаше да го усетят и щяхме да спестим едно не малко количество, което сега щеше да ни е буфер. Много по-безболезнено щяхме да минем през този проблем и нямаше да има риск от по-голяма криза, която евентуално при много сух следващ период може да се изправи с още по-голяма сила пред нас.   Разбира се. За съжаление при този много малък приток от началото на годината не е бил намален оттокът от язовир Студена. Той е бил константна величина - 2,3 млн. кубика всеки месец, при условие, че притокът е бил далеч по-малко. Дори в дъждовните месеци пролетта и лятото не е достигнат обем на язовира, който да ни даде спокойствие. Знаете, яз. Студена е с едногодишен изравнител. Това означава, че той не може да поеме много дълги сухи периоди. Така, че е могло още лятото да се вземат тези мерки, които ви казах, за да имаме сега много повече и да минем по-безболезнено през тази критична ситуация. Не. През септември месец зададох от трибуната на Народното събрание въпрос към министър Аврамова. Целта ми беше да й насоча вниманието, че се очертава една голяма криза в Перник с водата. Още тогава язовирът беше паднал под 10 млн. кубика. За съжаление тогава тя не взе присърце проблема, не разбра, че аз искам да й насоча вниманието към тази криза.     Нейният отговор беше чиновнически. Знаете, много често министрите отговарят това, което им е написано от чиновниците надолу по веригата. Отговорът беше доста уклончив, не даваше никакви конкретни мерки, които биха били предприети от МРРБ или от ВиК-оператора. Беше подценен водният проблемът, затова сега сме в тази критична ситуация. \"ВиК\" има най-сериозната вина, но не искам да омаловажавам и вината на други отговорни фактори нагоре по веригата. Има внесен от мен сигнал до прокуратурата. Надявам се и вярвам, че ще се направи едно сериозно разследване за изпадането на нашата община в тази ситуация. Има вина, защото постоянно трябва да се оправдаваме с обективни фактори, с природата, а е могло да бъдат предприети конкретни действия, за да не се поставят перничани в това изпитание.    Близо 100 000 души. Почти цялата ни община, с много малки изключения. Засега няма. Следим ежедневно нивото на яз. Студена и обема му. Следим притока и оттока. Чакам назначението на новия управител на \"ВиК\". Предстои провеждането на Общо събрание в дружеството. Надявам се възможно най-бързо да встъпи в длъжност и да се оправдае уверението на МРРБ, че ще бъде достатъчно диалогичен. Надявам се в спешен порядък, съвместно с общината и другите институции да предприемем мерки така, че да не изпаднем в по-сериозна криза. Остава вариантът, ако притокът продължава да бъде толкова нисък, за преразглеждане на водния режим. Но това не предстои в следващите дни. Все още не е. Имаме добра комуникация с премиера. Вярвам, че той ще изпълни ангажимента за утаителите и други ангажименти, които пое пред мен за облекчаване на положението, в което се намираме. И МРРБ поеха конкретни ангажименти за т. нар. Владайски канал, за друг вариант, който също е свързан с повишаване на притока към яз. Студена - за евентуални сондажи по югоизточната му част над язовира, където има огромен карстов басейн. Това са краткосрочни мерки, които трябва да бъдат предприети. Те могат да дадат бърз и желан положителен резултат. Ще се възползваме от всички възможности, които дава законът, за да извършим този ремонт, който трябва да се направи в спешен порядък. Рискът да отидем в мъртвия обем е голям и това означава влошаване на качеството на водата, означава замърсяване. Ние сме водили разговори и с РЗИ. Те ще вземат проби от т.нар. мъртъв обем, но все пак трябва да се ремонтират утаителите, за да осигурим качествено водоподаване към перничани. Не може да се каже точно какво количество е мъртвият обем. Той е различен за всеки водоем, но колкото повече намалява обемът, толкова се увеличава рискът за качеството на водата. Следим обема и в момента, в който той стане критично нисък, предстои евентуално увеличаване на часовете, в които няма да имаме вода. Сварвам общината в не добро финансово състояние. Водим разговори с Министерството на финансите за разсрочване на част от дълга, който има общината към държавата, за да можем да поемем и другите предизвикателства пред нас, защото не е само ВиК-проблемът. Точно така. Те са два отделни заема на обща стойност 8,2 млн. лв. Единият е 4 млн. лв,, а другият - 4,2 млн. лв. В добра кореспонденция сме с министър Горанов за разсрочването им. Аз се радвам, че срещам разбиране от страна на държавната власт. Имам уверението на премиера, че той няма да дели кметовете според политическите им пристрастия, което е добър сигнал за ползотворна съвместна работа. Така, както аз не деля моите селски кметове според това дали са избрани от моята политическа сила или не. Това е нормалното държавническо поведение. Това предизвикателство, за което говорихме досега, преначертава приоритетите, защото то е най-голямото изпитание, през което трябва да минем. Имам уверението на държавната власт, че ще има и допълнителни средства за ремонти на ВиК-мрежата в Перник, защото не е нормално да имаме над 75% загуба на питейна вода. Знаете, предстои ни изпълнението на голям ВиК-проект, но той няма да разреши всички проблеми. Това ни е огромният приоритет. Общината си има задължения и в социалната сфера, и за комунално-битови услуги, които по закон трябва да изпълнява, така че няма да ги деля на маловажни и по-важни, но ВиК-проблемът на този етап е най-важен и трябва да се справим с него. ", "date": "2019.12.06", "title": "Станислав Владимиров: ВиК мрежата на Перник е моят приоритет, загубите на вода са над 75%"}
{"url": "https://www.actualno.com/europe/raneni-jurnalisti-na-protesta-v-parij-news_1413254.html", "text": "      Трима френски журналисти са пострадали вчера в Париж по време на протеста срещу пенсионната реформа, заяви председателят на Асоциацията на европейските журналисти (AEJ) Отмар Лаходински.      На конференцията на AEJ в ЮНЕСКО той отбеляза, че някои от ранените все още са в болницата.   На 5 декември Франция беше домакин на най-голямата национална стачка в последно време. Демонстрацията наруши транспорта в цялата страна.\r\nСпоред кореспондент на РИА Новости, протестиращите бият прозорците, хвърлят пушки и взривни пакети в полицията, а в отговор на охраната е използван сълзотворен газ.  Причината за стачката беше обявената от правителството пенсионна реформа, която може да лиши някои категории работници от редица привилегии.\r\nПри разпръскването на демонстрацията кореспондентът на RT International Шарлът Дубенски е ранена.   Общо по време на протестите на \"жълтите жилетки\" пострадаха 15 служители на RT и мултимедийната агенция RUPTLY.     ", "date": "2019.12.06", "title": " Ранени журналисти на протеста в Париж "}
{"url": "https://www.actualno.com/blagoevgrad/bez-praznichna-zarja-v-blagoevgrad-parite-otivat-za-lechenieto-na-bolno-dete-news_1413245.html", "text": "      Откриването на Коледния фестивал и запалването на коледните светлини, предизвика разностранни реакции в жителите на Благоевград. Много хора негодуваха срещу липсата на празнична заря, която по думите им, щеше да бъде добър завършек на празничната вечер.      В социалните мрежи, много хора критикуваха новия кмет и администрацията му, не само, заради липсата на заря, но и заради продължителността на програмата. По-паметливи пък си спомниха, че предишните години, програмата е била дори и по-продължителна. Споровете са безкрайни и докато някои критикуват, други защитават решенията на кмета. Имаше разбира се и такива, които припомниха, че бившия кмет беше критикуван, защото пускаше заря.   Оказа се, че има логично обяснение на липсата на заря и тя бе оповестена от местната администрация днес.\r\nОфициалната позиция на кмета на община Благоевград инж. Румен Томов е, че средствата, които биха били изразходвани за заря, трябва и ще бъдат пренасочени към много по-значима кауза, каквато е здравето на едно дете, съобщи .  „Сигурен съм, че по-голямата част от гражданите на община Благоевград, ще проявят разбиране и ще одобрят решението, което взех. Според моите виждания, вместо да инвестираме средства в заря, на която щяхме да се радваме няколко минути, тези средства трябва да бъдат дарени от името на общината Благоевград за лечението на 11-годишния Деян Апостолов. Целият коледен фестивал ще премине под надслов:  „Добрият дарява надежда“ , така че няма нищо по-нормално и логично от това, да се лишим от заря, за да дарим надежда на Деян.“, коментира Томов.\r\nКметът заявява още, че миналата година по повод запалването на коледните светлини в Благоевград, общината е платила 3500 лева, затова, равностойността на тази сума ще бъде дарена за Деян тази година.   „Зарята е красива, децата се радват и се създава празнично настроение, аз съм напълно съгласен с това. Трябва да подчертаем обаче, че радостта и празничното настроение стават реалност тогава, когато сме здрави, ние и нашите деца. Вярвам, че няма нищо по-важно от това. „, подчертава още кметът Румен Томов.     ", "date": "2019.12.06", "title": "Без празнична заря в Благоевград, парите отиват за лечението на болно дете"}
{"url": "https://www.actualno.com/starazagora/vrychiha-nagradata-rumen-kamburov-za-sedmi-pyt-v-stara-zagora-snimki-news_1413243.html", "text": "      На професионалния празник на училището днес в Стара Загора беше връчена за седма поредна година.      Нейни носители тази година са две 12-класнички и една 11-класничка. беше удостоена с отличието за спечелените от нея призови места в олимпиади и състезания по счетоводство и за активно участие в европейски проекти и училищни мероприятия.  получи наградата за обществената й работа като председател на Младежкия общински съвет в Стара Загора за изтеклия мандат е за организирането и провеждането на благотворителни инициативи.   11-класничката заслужи наградата с първата специална награда на холдинг \"Стара планина\", която спечели на Националния конкурс \"Млад икономист 2019\", преминал под наслов \"Гласът на младите за силна икономика\".     Наградите тази година връчиха техните учредители Георги Валентинов и Димитър Желев. Гости на празника бяха и присъединилите се към тях възпитаници на търговската гимназия Диян Димитров и Желязко Динев. Четиримата са ученици на рано отишлия си учител по география в училището Румен Камбуров. По традиция на връчването на наградата присъства и Зина Камбурова, която освен съпруга на Румен Камбуров е била и дълги години учител по икономика в Търговската гимназия. На професионалния празник по традиция директорът Снежана Танева връчи грамоти и на други отличили се в различни области ученици. Проведе се панаир на учебните тренировъчни фирми (УТФ) от различните профили.   Участието в тях подготвя младежите за реализация в професиите, които изучават, и за реалностите на пазара на труда. И като на всеки празник с много музика, танци и театър от самодейните формации в училището. ", "date": "2019.12.06", "title": "Връчиха наградата „Румен Камбуров“ за седми път в Стара Загора (СНИМКИ) "}
{"url": "https://www.actualno.com/politics/kornelija-ninova-napusna-ni-edna-ot-naj-jarkite-lichnosti-tvorec-s-misija-i-chovekolubie-news_1413153.html", "text": "       \"Напусна ни една от най-ярките личности, творец с мисия и човеколюбие - Стоянка Мутафова. С таланта си тя направи съпричастни с изкуството няколко поколения българи.          След нея остава емоцията и любовта, които ни дари с всяка своя поява на сцената и на екрана.\r\nПоклон пред паметта й\". Това сподели председателят на НС на БСП Корнелия Нинова на своята Фейсбук страница.   ", "date": "2019.12.06", "title": "Корнелия Нинова: Напусна ни една от най-ярките личности, творец с мисия и човеколюбие"}
{"url": "https://www.actualno.com/moresport/djoshua-njama-da-praznuvam-ako-pobedja-ruis-news_1413213.html", "text": "       твърди, че няма да празнува, ако успее да си върне световните титли в реванша срещу . Двамата ще се изправят един срещу друг отново в събота, като срещата е в Саудитска Арабия.       AJ сподели, че това няма да е  специален момент за него, а ще запази спокойствие, гледайки към  следващата цел в списъка си. \"Хората ме питат дали това ще бъде  специален момент и аз казвам \"не\", защото принадлежа тук. Знам на какво  съм способен. Не е време да празнуваме. Трябва да запазя ума си  хланокръвен и да гледам към следващата цел\".   \"Знам какво се опитва да направи, но е моя работа да го предотвратят.  Готов съм за каквото и да дойде.\", допълни още той. Реваншът е на 7-и  декември, като ще може да следите изключителния двубой .    ", "date": "2019.12.06", "title": "Джошуа: Няма да празнувам, ако победя Руис"}
{"url": "https://www.actualno.com/curious/ucheni-myjete-se-sheguvat-po-dobre-ot-jenite-news_1413192.html", "text": "      Изследователи твърдят, че мъжете се шегуват по-добре от жените, съобщава сайтът Hi-News.ru, цитиран от \"Фокус\".      Учени са провели изследване, в което са проучили резултатите от 28 анкети, в които участниците са били помолени да оценят шегите на мъжете и жените - без да им казват пола на автора на шегите. Оказало се, че шегите на 63% от мъжете са били по-смешни от тези на жените. Отбелязва се, че в проучването са участвали обикновени хора, а не професионални комици. Така стереотипът, че жените не могат да се шегуват толкова добре, колкото силния пол, получи научно потвърждение, отбелязва сайтът.   Проучването е проведено от изследователи от Университета в Абъристуит и от Университета в Северна Каролина, САЩ. Целта на учените е била да разберат дали стереотипът, че мъжете се шегуват по-добре от жените, е истина или мит. Експериментът се е състоял в това мъже и жени да измислят забавни коментари към снимки, които след това са били оценявани от участниците в проекта – около 5 000 души.\r\nПодчертава се, че хуморът е сложно явление, което включва социални, емоционални, физиологични, когнитивни, културни и еволюционни особености. Един важен аспект от човешкия живот е способността отделен индивид да накара другите да се смеят. Способността за шегуване е отлична познавателна способност. Оказа се, че средно мъжете изглежда имат по-висока способност да се шегуват от жените. Изследователите смятат, че въпросът не е в това, че жените не са забавни, а че хуморът играе важна роля в предаването на гените или, по-просто казано, в репродукцията. По правило жените търсят чувство за хумор в партньора, тъй като то е тясно свързано с интелигентността. А мъжете от своя страна предпочитат жени, които се смеят на шегите им. Изследователите също така посочват, че в хода на нашата еволюционна история мъжете вероятно е трябвало да се състезават с по-силни съперници, за да впечатлят жените с чувството си за хумор.   ", "date": "2019.12.06", "title": "Учени: Мъжете се шегуват по-добре от жените"}
{"url": "https://www.actualno.com/burgas/spasiha-bybrek-na-pacientka-zapushen-ot-ogromen-kamyk-news_1413253.html", "text": "      Безкръвната операция е извършена от уролозите в УМБАЛ Бургас. Иновативната техника е приложена от лекарите Николай Миринчев и Злата Чолаков. Тя се нарича „флексибилна перкутанна нефролитотомия с лазерна литотрипсия“. Специален апарат показва какво се случва в бъбрека и това се излъчва на видеоекран. Случаят с младата пациентка обаче, е доста сложен защото уретерът е бил запушен и това не е позволявало апаратът да премине през него. Наложило се е той да влезе през гърба.      „Тъй като бъбрекът беше много възпален, раздут и пълен с гной, в началото поставихме нефростома. Това е специална тръбичка, която създава канал за оттичането на гнойта. Впоследствие през тази нефростома единият оператор вкарва апарата и започва да разбива камъка през този отвор. Същевременно другият оператор минава по стандартния път през уретера и двете камери в един момент се срещат. Болният през това време лежи по гръб, което облекчава работата на анестезиолога и подаването на анестезията“, казва д-р Николай Миринчев. Запушването е открито точно навреме, дори и малко забавяне е можело да доведе до бъбречна недостатъчност. Пациентката Катя Пецова разказва, че проблемът е открит случайно при рутинен преглед: „Не чувствах нищо, никаква болка, но кръвните изследвания показаха високи левкоцити. Преди време имах бъбречна криза и се усъмниха, че проблемът може да е урологичен. Впоследствие скенерът показа огромният камък и всички се чудиха как мога да ходя с него. Не съм усещала нищо, защото другият бъбрек е поел изцяло функцията на възпаления“  Тя благодари на лекарите, които са я спасили и добавя, че се чувства отлично и не изпитвам никаква болка след операцията. ", "date": "2019.12.06", "title": "Спасиха бъбрек на пациентка, запушен от огромен камък"}
{"url": "https://www.actualno.com/moresport/djoshua-podkrepi-politicheskata-sreda-v-sauditska-arabija-i-izumi-sveta-news_1413259.html", "text": "      Антъни Джошуа си навлече гнева на групи, които се занимават със защитата на човешките права. Британецът изуми с твърдението си, че в Саудитска Арабия се опитва да се върши добра политическа работа и че хората, които е виждал там, са спокойни и щастливи.      \"Амнести Интернешънъл\" - една от най-популярните неправителствени организации за защита на човешките права, предупреди боксьора, че е манипулиран от властите в арабската страна, които всъщност не спазват правата на човека най-вече чрез цензура.   Имаше твърдения, според които репутацията на Джошуа, който ще получи над 60 милиона паунда за реванша в Саудитска Арабия, ще бъде опетнена, но той отхвърля тази възможност.\r\nКогато бе запитан от \"BBC\" дори се оказа, че той няма познания за \"Амнести Интернешънъл\": \"Интересно. Не знам много за \"Амнести Интернешънъл\", защото прекарвам по-голяма част от времето си, тренирайки във \"Финчли\".  Като човек опитвам да нося позитивизъм и светлина навсякъде, където отивам. Виждам го през своите очи, но със сигурност в страната (Саудитска Арабия) се опитват да вършат добра политическа работа\".\r\nКакво още каза Джошуа, .    ", "date": "2019.12.06", "title": "Джошуа подкрепи политическата среда в Саудитска Арабия и изуми света"}
{"url": "https://www.actualno.com/curious/kak-da-poznaem-che-ribata-e-prjasna-news_1413162.html", "text": "      На традиционно на трапезата се сервира риба, като тя трябва да има люспи. Независимо каква решите да поднесете на семейството си, трябва да се уверите, че е прясна.       Като за начало, колкото и логично да звучи, външният вид на рибата трябва да ви хареса. Огледайте я много добре и ако нещо ви се стори съмнително или не ви хареса, оставете я.    са от нежнорозови до яркочервени. Ако има сиви, сини, черни петна по тях, оставете я.   , колкото и неприятно да е да се взирате в тях, трябва да са бистри и бели.\r\nВгледайте се добре в - той не трябва да е подут, нито да има някаква подутина. Това може да е симптом, че рибата е била болна.\r\nХубавата прясна риба има ...      ", "date": "2019.12.06", "title": "Как да познаем, че рибата е прясна  "}
{"url": "https://www.actualno.com/politics/otneta-e-akreditacijata-na-televizija-alfa-za-narodnoto-sybranie-news_1413173.html", "text": "      За отнета акредитация на телевизия \"Алфа\" за Народното събрание съобщи депутатът от \"Атака\" Павел Шопов, първо от парламентарната трибуна, а впоследствие и на брифинг през журналисти.      \"Уважаеми колеги, една телевизия я няма сред вас. Една телевизия не снима. Това е телевизия \"Алфа\", на която е отнета акредитацията. Нашата пиарка снима с телефон. Нашите репортери не могат да зададат въпроси и ние не можем да им отговорим.   Ако това е нормално, кажете. Най-парадоксалното е, че идваме след един по повод на питане. Много разгорещени дебати се състояха преди малко. Зададоха се въпроси къде сме ние българите в това отношение. Илюстрацията е налице. Страната се тресе от този скандал. Хората в социалните мрежи си обменят информация, колегите в пленарна зала виждаме ги, гледат кадрите и ако това се беше случило с някой от уважаемите репортерки присъстващи тук, съответно мисля съвсем основателно всички телевизии щяха да се застъпят за нея. Не знам за какво става дума.\r\nПарадоксалното е и друго, че ръководството на Народното събрание вместо да вкара незабавно въпроса и темата в етична комисия, както това е ставало, да бъде разгледан случая на председателски съвет, какъвто трябваше да бъде свикан и подобни случаи в миналото това се е случвало, налага тази мярка. Отнема акредитацията на самата репортерка, която стои в момента на студа отвън цяла сутрин\", заяви още Павел Шопов.  Той посочи, че е много години в българското Народно събрание. \"Такъв случай до този момент не съм виждал. Не ми се е случвало. Всичко по какъв повод. Да припомня. Репортерката от телевизия \"Алфа\" задава въпрос, както вие ни задавате въпроси непрекъснато в кулоарите на Народното събрание на депутат от НФСБ от групата така наречената \"Обединени патриоти\" защо е гласувал против това минималната пенсия да стане 300 лв\", обясни Шопов и попита дали има проблем един народен представител да отговори на такъв въпрос.\r\nСпоред него държанието на въпросния депутат продължава да бъде арогантно.\r\nПрипомняме, че         Петров, видимо изнервен от питането на тв екипа на Волен Сидеров за обещаната и непостигната към момента пенсия от 300 лв., атакува момичето.\r\nОще в началото на скандала депутатите от НФСБ Християн Митев и Борис Ячев са заедно с Петров, но те категорично отказват на екипа на \"Алфа\" да коментират каквото и да е за тяхната медия, след което се отправят към стаята на парламентарната група.\r\nСъпартиецът им Петър Петров обаче остава и продължава да се разправя с момичето, което се представя като Радослава Маринова от телевизия \"Алфа\". Преди година отново Петър Петров се прояви с натуралния си изказ, след като заяви, че държавата трябва да строи детски социални домове, за да може майките на деца с увреждания да ходят на работа.\r\n\"Днес той е засегнат, обиден, той е същият депутат на Валери Симеонов, който преди около година зададе не по-неприличния въпрос и изказването на Валери Симеонов по отношение на децата с увреждания. Без значение от коя телевизия, кой репортер, кой журналист, ние пледираме пред вас нещо, за което говорихме, да се създаде нетърпимост към такива изяви\", каза още Шопов.\r\nДесислав Чуколов пък посочи, че вчера е било входирано искане към Цвета Караянчева от Николай Караколев да му бъде разрешен достъпът до Народното събрание за журналистическо разследване за сексуален тормоз.      \"Аз очаквах отговорът да бъде адекватен. В крайна сметка този отговор, който получихме от нея е, че днес журналистите на телевизия \"Алфа\" не могат да влизат в Народното събрание\", допълни още Чуколов. ", "date": "2019.12.06", "title": "Отнета е акредитацията на телевизия \"Алфа\" за Народното събрание"}
{"url": "https://www.actualno.com/healthy/vryshtat-na-rabota-otstranenite-ot-ananiev-direktori-na-tri-stolichni-bolnici-news_1413256.html", "text": "      Министърът на здравеопазването Кирил Ананиев получи окончателния доклад от проверката, която възложи на Изпълнителна агенция „Медицински надзор“ /ИАМН/ по , съобщиха от министерството на здравеопазването. В Министерството на здравеопазването постъпиха и констативните протоколи както от проверките в лечебните заведения СБАЛДБ „Проф. д-р Иван Митев“, УМБАЛСМ „Н.И.Пирогов“ и УБ „Лозенец“, така и в практиката на личния лекар на детето. Всички получени от ИАМН доклади – два предварителни и един окончателен, както и съпътстващите протоколи, независими експертизи и документи от хода на проверката, ще бъдат предоставени на Прокуратурата, която също се сезира по случая. Целта е да бъде оказано пълно съдействие на компетентните органи в хода на разследването.      Окончателният доклад потвърждава причината за смъртта на детето – тежка двустранна хеморагична пневмония (двустранни масивни кръвоизливи в белите дробове), причинена от вирусна инфекция, при която са възникнали и допълнителни усложнения – тежки двустранни кръвоизливи, полиорганна недостатъчност в надбъбречните жлези. Последните са от съществено значение за изключително бързото развитие на болестта. Проверката на ИАМН не е констатирала пропуски в диагностично-лечебния процес.   С оглед приключването на проверката на Изпълнителна агенция „Медицински надзор“ в трите болници, от днес директорите на лечебните заведения са възстановени на работа. ", "date": "2019.12.06", "title": "Връщат на работа отстранените от Ананиев директори на три столични болници"}
{"url": "https://www.actualno.com/prasspress/koj-strahuva-prezidenta-news_1413178.html", "text": "      Пред назначаването на Иван Гешев за главен прокурор стоеше само президентският указ на Румен Радев. Въпреки че държавният глава не можеше да върне на ВСС избора за втори път, в Конституцията няма изрично споменат срок, в който да подпише указа си. Нямаше и пречка да сезира Конституционния съд заради факта, че съдебните кадровици не се съобразиха с волята му и просто прегласуваха единствения кандидат. Но той не го направи. Въпросът е – „страхува“ ли някой Радев да назначи веднага Гешев за наследник на Сотир Цацаров?      От прокуратурата, съдебния съвет и правителството вкупом призоваха президента да изпълни по-бързо задължението си и да се приключва с тая мъка. Процедурата междувременно бе застъпена от друг конкурс, изглеждащ предварително решен – за председател на КПКОНПИ, в който очакван фаворит се оказа все още действащият главен прокурор Сотир Цацаров.\r\nНаред с призива на правосъдния министър Данаил Кирилов за „добросъвестно“ поведение от страна на Радев и коментарите на самия Гешев, че е убеден, че каквото и да направи, президентът „ще спази Конституцията“, протестиращите срещу избора му искат нещо друго. Държавният глава да сезира Конституционния съд с искане за тълкуване на хипотезата в основния закон при отказ на президента да назначи главния прокурор. Дали ВСС можеше директно да прегласува единствения номиниран или трябва да повтори процедурата отново, давайки възможност за издигане на още кандидати?\r\nЛогиката на протестиращите от „Правосъдие за всеки“ и „БОЕЦ“ е че ако това не бъде направено, ролята на президентската институция в случая се свежда до своеобразен нотариат, в който решението на ВСС просто се заверява. Самият Радев досега не е коментирал ситуацията, но аргументира връщането на първоначалния избор на Гешев обратно във ВСС именно с настояване за „истинско състезание между кандидати, а не формално изпълнение на процедурата“.  Макар че членове на Конституционния съд вече коментираха неофициално, че при евентуално питане от президента, са готови да се произнесат веднага в полза на вече направения от съдебния съвет избор, този развой щеше да даде храна за още съмнения за задкулисно предрешеното назначение.\r\nВероятно и по тази причина прокуратурата предварително се постара да покаже на държавния глава, че би могла да му създаде проблеми. Навръх 9 септември държавното обвинение предприе десетина разпита, прераснали в дело за шпионаж срещу председателя на движение „Русофили“ Разследващите изобщо не скриха, че основна роля в предполагаемото престъпление против републиката има пенсионираният генерал от КГБ Леонид Решетников, но когото публично е приписвано и влияние за издигането на Радев за кандидат-президент от БСП. Самият държавен глава определени подобна хипотеза като абсурдна и нелепа, но е факт, че при връщането на първоначалния избор на Гешев можеше да заеме по-твърда позиция и да поиска произнасяне на КС по процедурата преди да подпише указа си. Евентуалното му забавяне хипотетично щеше да разбърка и плановете на управляващите за прехвърлянето на Цацаров от прокуратурата в КПКОНПИ.    Кой обаче има интерес от безпроблемната смяна на досегашния главен прокурор с неговия заместник, която би осигурила гаранция, че държавното обвинение ще продължи да се движи в досегашната си посока? Очевидно едни от най-заинтересованите от този развой са управляващите от ГЕРБ и “имитиращият продукт” опозиция от ДПС. Първите вече втори мандат се радват на тотален прокурорски комфорт (след активизирането на Цацаров през 2013 г., което не доведе до нито една присъда за висш представител на ГЕРБ). А ситуацията при вторите може да бъде описана само с едно име – Делян Славчев Пеевски.\r\nМакар то да се появяваше от всевъзможни места през изминалите 7 години, в които Цацаров ръководеше държавното обвинение, то нито веднъж не намери за необходимо да го разследва. Вместо това загуби известното тефтерче на Филип Златанов, в което инициалите „ДП“ бяха подправени на „10“. Пропусна кредитите на Пеевски и майка му Ирена Кръствеа, с които финансираха възхода на медийната си империя. Не чу и нито едно от изявленията на банкера в изгнание Цветан Василев, който нееднократно обясни, че фалиралата КТБ е обслужвала целия бизнес на „корпулетния политик“.\r\nПоследно Василев обяви от Белград, че отбелязванията „ДП“ и „ДП1“ в редица доказателства по делото за източването на търговската банка са свързани съответно с бизнес задълженията на Пеевски и с неговите лични. По всичко личи, че с бързото назначаване на Гешев за главен прокурор се търси и бърза гаранция, че промени в поведението на прокуратурата по тази тема няма да има. Автор:  ,     ", "date": "2019.12.06", "title": "Кой „страхува“ президента?"}
{"url": "https://www.actualno.com/society/30-g-ot-uchredjavaneto-na-sds-news_1413238.html", "text": "      Утре се навършват 30 години от учредяването  на Съюза на демократичните сили, предаде кореспондентът на БГНЕС в Русе.      Той е създаден на 7 декември 1989 година като коалиция от група неправителствени организации и възстановени стари партии, чиято цел е отхвърлянето на тоталитарната система и установяването на демокрация в България, предаде БГНЕС   По случай годишнината, настоящи и бивши лидери на СДС в Русе се събраха, за да отбележат тази историческа дата. Членът на Националния изпълнителен съвет на СДС Станимир Станчев благодари на представителите на другите политически сили, че уважиха техния празник.\r\nБившият кмет на Русе Елеонора Николова се върна 30 години назад във времето, когато с протести бе поставено началото на демокрацията в България.  Кметът на Русе Пенчо Милков, заместник-областният управител Свилен Иванов и председателят на Общинския съвет Иво Пазарджиев също поднесоха своите поздрави за годишнината от създаването на СДС.\r\nВодосвет по случай годишнината от създаването на СДС отслужи отец Стефан.    ", "date": "2019.12.06", "title": "30 г. от учредяването на СДС"}
{"url": "https://www.actualno.com/cinema/bylgarski-jurnalisti-se-oplakvat-che-snahata-na-todor-jivkov-gi-izlygala-s-pari-news_1413156.html", "text": "      Завлича ли с пари хора и компании в България бившата снаха на Тодор Живков Маруся Мирческа (Маруся Морган)? Според журналиста от радио \"Гама\" Иван Тренев отговорът е \"да\".          Тренев разказва, че Мирчевска се срещала с хора от радиото в САЩ и предложила да напише сценарий и да режисира документален филм за Христо Ботев. По думите на журналиста, Мирчевска търсела пари за финансиране, като се целела в бюджет от 1 млн. лева и твърдяла, че ще намери парите заради връзките си в Холивуд т.е. че ще има не само българско финансиране.\r\nИван Тренев добавя, че като работещ в радио \"Гама\" заедно със свои колеги са дали 35 000 лева на Мирчевска за консултантска дейност – да бъдат привлечени за каузата \"настоящи и бивши политически лидери\". Хората са се организирали в неправителствена организация за каузата да има филм за Ботев - сдружение \"Народно дело\". Две години обаче няма резултат – няма сценарий, няма и режисиран филм за Ботев от Мирчевска, твърди Тренев. Пред журналистът беше категоричен - подаден е сигнал в българската прокуратура, има производство, като изрази силна надежда, че ще се стигне до дело, макар да смята, че много трудно може да бъде осъден американски гражданин.  \"  (бел. ред. - Иван Тренев казва, че българин от чужбина също направил дарение за направата на филма на Ботев, със съдействието на ). пред г-н Тренев обясни, че е проверявал висшето образование на Мирчевска и че тя казва, че завършила Университета на Южна Калифорния, който обаче бил нещо като свободен университет, както и че самият Тренев не открил името на Мирчевска като професор преподавател във въпросното висше учебно заведение     \", възмутено пише Тренев в обяснение за случилото се. Той предостави на и банкова разписка за паричен превод към Маруся Мирчевска от негово име за направата на филм. И уточни, че са направени два такива превода.    Маруся Мирчевска беше женена за Владимир Живков. Тя е майка на Тодор Живков-младши. Мирчевска е дъщеря на секретаря на ОК на БКП в Плевен - Панайот Мирчевски. ", "date": "2019.12.06", "title": "Български журналисти се оплакват, че снахата на Тодор Живков ги излъгала с пари"}
{"url": "https://www.actualno.com/plovdiv/tervel-pulev-trenira-deca-v-plovdiv-shte-izkachvat-aliosha-news_1413152.html", "text": "      Седмица преди големия сблъсък с американеца Дешон Уебстър в Пловдив, Тервел Пулев организира утре на Бунарджика \"Ден на малките шампиони\". Поканени са всички деца, независимо от пол и възраст, които ще научат от професионалния боксьор първите стъпки в спорта.      Срещата е в събота, 11 часа на новооткритата детска площадка до фонтаните с мечката на Бунарджика, добре дошли на тренировката са и родителите, които също могат да се включат. Освен Тервел Пулев, в благотворителната инициатива ще участват Джоана Нуамеруе- европейска шампионка по кикбокс и една от перлите в короната на боксовата гала вечер на 14-ти декември в зала Колодрума. Джоана нашумя покрай участието си в шоуто „България търси талант“ и кастинга за танцьори „Магаданс – стани една от нас“.\r\nДруга изненада за малките ще е великанът Игор Шевадзутский , двукратен шампион на Украйна, с редица победи и в аматьорския бокс на Грузия, там ще е и Патрик Майлата- седемкратен шампион на Нова Зеландия и сребърен медалист от Commonwealth Games. Децата ще могат да се срещнат и да се учат и от българските треньори Михаил Таков- бивш капитан на националния отбор по бокс,осемкратен шампион на България, личен треньор в момента на Тервел Пулев и пръв треньор на него и брат му Кубрат Пулев още в детските им години. Друг известен треньор, който ще бъде на Бунарджика, е Александър Христов- олимпийски шампион от летните игри в Сеул през 1988, световен шампион от Тампере през 1993-та, носител на Световната купа от Бангкок от 1994 и двукратен европейски шампион. Негово откритие е звездата ни в женския спорт Станимира Петрова. Там ще бъде и Красимир Гергинов, основател на един от най- старите клубове по бойни спортове в България ABC FIGHT CLUB, Стефан Панайотов и Емил Митков- двама млади и амбициозни треньори от боксов клуб \"Юнайтед\" към пловдивското спортно училище.\r\nПрограмата на утрешното събитие включва загрявка, леки тренировъчни упражнения и бой с лапи в 11.15 на детската площадка до фонтаните, следва лек крос до паметника на Альоша, след което ще има междинна тренировка на върха на хълма.   ", "date": "2019.12.06", "title": "Тервел Пулев тренира деца в Пловдив, ще изкачват Альоша"}
{"url": "https://www.actualno.com/sciencelogy/a1-predlaga-smartfoni-samsung-huawei-honor-i-nokia-v-kolednata-si-kampanija-news_1413200.html", "text": "             А1 обяви смартфоните, които са включени в станалата вече традиционна кампания в сезона на зимните празници. Устройствата включват както едни от най-луксозните модели в каталога на телекома от 2019, така и смартфони, създадени с мисъл за семейния бюджет. Моделите са Huawei P30 Pro, Huawei P30, Huawei P30 lite, Samsung S10+, Samsung S10, Nokia 6.2, както и Honor 20 Pro, който се предлага в комплект със смарт гривната Honor Band 5.\r\nСмартфоните от серията P30 на Huawei се отличават с елегантен и изчистен дизайн, както и с прецизни камери. Камерите на моделите P30 Pro и P30 са разработени съвместно с Leica, което е сериозна заявка за качество. И трите модела разполагат с внушителните 128 GB вградена памет, както и със сензор за пръстови отпечатъци, вграден в дисплея при P30 Pro и P30 и разположен на гърба при P30 Lite. Устройствата са позиционирани в различни ценови класове. Huawei P30 Pro започва от 48,99 лева на месец, Huawei P30 – oт 33,99 лева на месец, а Huawei P30 Lite – от 14,50 лева на месец с план A1 One Unlimited 5XL.\r\nДве устройства от топ серията S на Samsung попадат в коледната кампания на А1. Моделите Galaxy S10+ и Galaxy S10 са сред последните луксозни издания на Samsung, които определиха лицето на компанията за 2019 година. Говорейки за тях, не може да не се спомене мощния 8-ядрен процесор Exynos 9820, който позволява на тези устройства да се справят без проблем дори с най-тежките приложения, включително и видеоигри. Цените за Samsung Galaxy S10+ на изплащане започват от 51,99 лева на месец, а за Samsung Galaxy S10 – от 43,99 лева на месец с план A1 One Unlimited 5XL.  От А1 може да бъде закупен и комплектът Honor 20 Pro + Honor Band 5. Комплектът от Honor привлича вниманието по две основни причини. Смартфонът Honor 20 Pro е въоръжен с четворна камера с макро сензор, високо оценена в множество професионални ревюта. Honor Band 5 пък е най-новият модел фитнес гривна на бранда. Тя може да се похвали със забележителна издръжливост на батерията до 2 седмици и AMOLED дисплей. Цената на смартфона и смарт гривната започва от 35,99 лева на месец с план A1 One Unlimited 5XL.\r\nВ бюджетния клас устройства се откроява Nokia 6.2, на цени започващи от 9,99 лева на месец. По-ниската цена не означава, че Nokia са направили компромиси с качеството. Моделът разполага с 6,3-инчов Full HD+ екран с PureDisplay, като поддържа и конвертиране във формат HDR в реално време.       ", "date": "2019.12.06", "title": "A1 предлага смартфони Samsung, Huawei, Honor и Nokia в коледната си кампания"}
{"url": "https://www.actualno.com/america/ford-shte-izpolzva-ostatyci-ot-kafe-za-proizvodstvo-na-avtochasti-news_1413196.html", "text": "      Остатъците от кафеени зърна могат да се трансформират във високоиздържлив материал, който да бъде използван за автомобилни части.      Автомобилният гигант „Ford Motor Company” ще използва отпадъци от кафе за производството на авточасти, съобщиха от компанията в петък.   „Ford” и веригата за бързо хранене „Mc Donald's” ще си сътрудничат при обработката на кафе на зърна, се казва в прессъобщение на автомобилния производител.\r\nДвете компании са установили, че остатъците от кафе на зърна могат да се превърнат във високоиздържлив материал, който да се използва при производството на автомобилни части.  Тези компоненти съответстват на изискванията за качество, необходими за монтажния панел на фаровете и други вътрешни и външни части на каросерията.\r\nКогато остатъците от кафе се нагреята при висока температура и при ниско съдържание на кислород и се смесят с пластмаса и други добавки, полученият материал може да бъде оформен по различен начин.   Произведените с помощта на този метод части са с 20% по-леки и се нуждаят от 25% по-малко енергия в процеса на формоване, се казва в съобщението.     ", "date": "2019.12.06", "title": "„Форд” ще използва остатъци от кафе за производство на авточасти "}
{"url": "https://www.actualno.com/curious/lubopitni-obichai-okolo-nikulden-news_1413160.html", "text": "       е един от важните православни празници. Посветен е на Свети Николай Мирликийски, който се почита като избавител на пленниците и покровител на моряците, пътешествениците, търговците и банкерите       Когато шестима братя светци си поделяли света, на Свети Николай се паднали водите, затова той е надарен със силата да контролира морето, да спира ветровете или да усилва ураганите, когато се ядоса.\r\nНа Никулден се яде риба, най-добре шаран. Шаранът е смятан за помощник на Свети Николай, защото веднъж му помогнал в беда. Легендата разказва, че Свети Николай бил застигнат от буря и на дъното на лодката се появила дупка. Тогава Свети Николай бръкнал във водата и извадил един шаран, с който запушил дупката.  На 6-ти декември освен риба на трапезата има обредни хлябове и постни ястия. Масата не се вдига цял ден, а от обредните хлябове се дават късове на съседите, за да се запазят добрите отношения и да се множи богатството.\r\nНа Никулден не се плава в открито море. Първата хваната риба на 6-ти декември трябва да се изяде от рибарите.   След празничната вечеря костите на шарана се изгарят, закопават се в земята или се хвърлят в течаща вода, за да бъдат всички членове на семейството здрави през цялата година. Запазва се само костта от главата на рибата, тъй като се приема, че има формата на кръст. Хората вярват, че костта е лековита, затова се пришива към шапката на новороденото, за да го пази от зли очи и болести.      ", "date": "2019.12.06", "title": "Любопитни обичаи около Никулден "}
{"url": "https://www.actualno.com/plovdiv/obshtina-plovdiv-shte-stroi-74-socialni-jilishta-v-stolipinovo-news_1413170.html", "text": "      Една сграда с общо 74 апартамента- 40 едностайни, 22 двустайни, 8 тристайни и 4 четиристайни предвижда да изгради община Пловдив по проект, който бе подложен на обществено обсъждане. Става дума за процедура чрез директно предоставяне на безвъзмездна финансова помощ по Оперативна програма \"Региони в растеж\" 2014-2020 година.       Сградата ще се намира на ул. \"Владая\" 6- това е в сърцето на гетото, твърде вероятно е да е на мястото на наскоро съборена стара детска градина. Предвидени са и 18 паркоместа. По проект жилищата ще отговарят на нормалните битови стандарти, сградата ще е монолитна, с изолация по стените и покрива. ", "date": "2019.12.06", "title": "Община Пловдив ще строи 74 социални жилища в Столипиново"}
{"url": "https://www.actualno.com/politics/maja-manolova-ne-syzdavam-partija-a-grajdanska-platforma-news_1413174.html", "text": "      „Регистрираме гражданската платформа „Изправи се.БГ” като гражданско сдружение, с идеална цел в обществена полза. В общата мрежа „Изправи се.БГ” ще се включат отделни граждани, експерти, граждански сдружения, движения, инициативни комитети, браншови организации, синдикат.“ Това каза Мая Манолова при учредяването на „Изправи се.БГ”.      Манолова бе категорична, че гражданската платформа не е партиен проект и няма да прераства в партия.   Тя представи учредителите в офиса на организацията в столицата, където провежда и безплатните приемни за граждани.\r\n„Гражданската платформа ще работи за защита на базисните демократични ценности и за подкрепа и решаване на проблемите на обикновения човек, за конкретни казуси на гражданите“, каза Манолова и посочи девет области, в които организацията ще осъществява усилия и граждански натиск.  „Когато защитните средства на едно общество са изцяло подчинени на властта, гражданският натиск е последната надежда за коректив и възстановяване на справедливостта“, каза още Манолова.\r\nВ учредителната декларация на платформата са разписани девет основни области за работа - право на достойни доходи и работа за всеки, защита на обикновения човек срещу монополите, право на справедлива икономическа среда, подкрепа за малкия, средния и семейния бизнес, съдебна реформа и върховенство на правото, борба с корупцията, правото на справедлива социална система, достъпни здравни грижи и адекватно образование, свобода на медиите, словото и журналистите, право на честна изборна среда, право на чиста природа, чист въздух, чиста храна и срещу презастрояването.\r\nСпоред нея „гражданите имат най-голямо право да изискват от властта, защото тя произтича от тях, а те плащат на институциите, на властта и на опозицията, да защитават интересите им. А плащат скъпо – по осем лева на глас, както вчера гласуваха заедно ГЕРБ, БСП, \"патриоти\" и всички”, добави още тя, визирайки гласуваните от Народното събрание партийни субсидии, които трябваше да бъдат по 1 лев на глас, но бяха осемкратно завишени.       „В екипа на гражданската платформа са хората, които се включиха в кампанията ми като кандидат за кмет на София“, каза Манолова и посочи:\r\nНикола Вапцаров – правозащитник и председател на ИК на Манолова като кандидат за кмет, Тихомир Валериев – представител на Инициативия комитет „Зелена Обеля”, адвокат Десислава Малинова – от гражданското движение за чист въздух, Вера Иванова от майките от „Системата ни убива”, Бисер Манолов – финансист, Пенка Георгиева от организация за защита правата на пациентите,  ген. Валентин Цанков – бригаден генерал от Асоциацията на сухопътните войски, Десислва Бакърджиева – актриса, Борис Панкин – режисьор, Таню Киряков – олимпийски  шампион по стрелба, Кристина Димитрова – изпълнител, Невена Андонова – кинорежисьор, Цветелина Хаджибонева – представител на Протестна група „Младост”, представители на Инициативния комитет Горубляне и Овча купел, Максим Генчев – режисьор, както и представители на Асоциацията на домоуправителите, на медицинските съсловия на фелдшерите и на медицинските специалисти, представители на Гражданско движение „Днес” и др.\r\nМанолова посочи, че към „Изправи се.БГ” ще се присъединяват още индивидуални учредители и членове, както и цели организации, с които платформата ще партнира.\r\nТяхното присъединяване ще се осъществи в понеделник, на публично събитие от 18.00 ч. в Конгресния център на Кула Б (от кулите до КАТ - София), където колективни и други членове ще заявят влизането си в платформата и общите каузи, за които ще работим обясни пред журналистите Манолова.\r\n„Ние заставаме зад общи каузи – защита на гражданските права, защита на основни ценности и свободи, защита и подкрепа на всеки човек, на правото му на достоен живот, на правото му на справедливост, добри доходи, работа, достъп до качествено здравеопазване и образование“, заяви Манолова.      „Ще постигаме целите си чрез активни позиции и действия по деветте акцента в декларацията, чрез приемните за граждани, които вече ще бъдат и извън София и чрез платформата за граждански натиск – електронна платформа за подаване на сигнали по градове и населени места от цялата страна“, обясни Манолова.\r\nДейността на гражданската платформа ще се финансира чрез дарения, както и в предизборната кампания, през онлайн платформа. До момента проектът се финансира от лични средства на учредителите и на Мая Манолова, посочи тя.\r\nПрез следващата седмица Манолова и екипът й ще бъдат в Северозападна България. „Приемните, които ще организира платформата, ще продължат да са абсолютно безплатни“, подчерта тя. ", "date": "2019.12.06", "title": "Мая Манолова: Не създавам партия, а гражданска платформа"}
{"url": "https://www.actualno.com/health/fitnes-zanimanijata-imat-polzi-za-fizicheskoto-i-psihicheskoto-systojanie-news_1413181.html", "text": "      Тренировките във фитнеса имат много ползи, както за физическото, така и за психическото ни състояние. Има някои фитнес занимания, които имат незаслужена слава и обявени от хората , като  вредни за здравето. Фитнес експерти и топ треньори ги развенчават. Кои са те?    Мит 1: Тичането вреди на коленете Според проучване тичането не просто заздравява сърдечно-съдовата система, но и заздравява ставите, костите и помага при болки в коленете. Тичането не е препоръчително за хора с определени типове артрити. Мит 2: Вдигането на тежести бързо тонизира тялото Големите тежести често водят до мускулни наранявания, които често се бъркат със симптоми на мускулен растеж. Експертите съветват да заложите на повече серии с повече повторения, но с по-ниски килограми.     Мит 3: Вдигането на тежести ни прави мускулести Мускулната маса расте с правилно хранене и правилни тренировки. При жените орелефяването е изключително трудно и не става току така. Мит 4: При клек коленете не трябва да минават пред пръстите Дори олимпийските състезатели често клякат, като коленете им минават пред пръстите. Те клякат почти до земята. Ако вие тренирате, със сигурност клякате до 90 градуса. Но ако пръстите ви се окажат зад коленете при клякане, не се притеснявайте, така укрепване кръста си.     Мит 5: Кардиото е нужно за отслабване  Интензивните тренировки с тежести са напълно достатъчни. Е, разбира се, и правилният хранителен режим с много протеини.\r\nВсички тези митове могат да бъдат развенчани от професионалните инструктори на фитнес веригата . Наши целеви клиенти са мъже и жени, на възраст от 20 до 55 години, които осъзнават с наша помощ нуждата от това да се грижат за себе си, обясни Божидар Божидаров – търговски директор на веригата. Огромна част от тях идват, защото искат да подобрят външния вид, а от там респективно и самочувствието си, доста хора, за да преборят здравословен проблем, още повече да изпуснат парата след тежък работен ден или да се социализират с други клубни членове.\r\nPulse Firnes SPA са насочени не само към хората, които знаят какво е фитнес, но и към тези, които нямат възможност да се движат особено, защото са твърде заети с работа, семейство и всякакъв род ангажименти. Инструкторите показват, че могат не само да изглеждат, но и да се чувстват в пъти по-добре, ако посветят час от времето си няколко пъти седмично на себе си. Това са обикновените хора, които работят в корпоративна среда или за себе си и са достатъчно интелигентни, за да осъзнаят, че като се грижат за тялото си, то ще им се отблагодари! ", "date": "2019.12.06", "title": "Фитнес заниманията имат ползи за физическото и психическото състояние"}
{"url": "https://www.actualno.com/america/globalnoto-zatopljane-moje-da-byde-izgodno-za-rusija-i-kanada-news_1413083.html", "text": "      Международна група учени излезе с твърдение, че в близко време могат да доведат до съществено намаляване на селскостопанската и морската продукция в цял свят. На свой ред, това може да доведе до масов недостиг на храна, съобщава порталът „Science Advances”, цитиран от БГНЕС.      Климатолозите на практика признаха невъзможността , а вероятно вече е достигната критичната точка в този процес. На учените не им остава нищо друго, освен да правят анализи и да прогнозират, каква участ очаква човечеството заради собствената му недалновидност и паразитно отношение към природата.   Експерти са проучвали къде се отглеждат и се добиват в морето основните продукти и какво е влиянието на климата върху тези региони. Според учените, от глобалното затопляне най-силно ще пострадат тропическите райони. В същото време в държави като Канада и Русия ще се подобрят .\r\nНай-песимистичният сценарий предвижда по-голямата част от населението на земята през последното десетилетие на XXI в. да живее в райони с остър недостиг на храна . Аграрният отрасъл може да загуби до ¼ от своя обем на производство, а риболовът – около 60 %.   ", "date": "2019.12.06", "title": "Глобалното затопляне може да бъде изгодно за Русия и Канада "}
{"url": "https://www.actualno.com/europe/pasi-nato-priravni-putin-kym-teroristichnata-zaplaha-news_1413043.html", "text": "              За Русия и НАТО: \"Това, което се очерта в Лондонската среща е, че най-голямата заплаха за  НАТО се очертава президентът Путин. Той се приравнява към терористичната  заплаха и затова беше казано, че с  \"масивна отбрана\" и \"диалог\", разбира се. Аз си спомням преди 30 г.  Лондонската декларация на НАТО, тогава Вьорнер говореше за нея. В нея е  посочено, че Москва вече не е заплаха. Той беше супер щастлив и  радостен, горд от това. България тогава беше още член на Варшавския  договор и Вьорнер ни каза - вижте, Москва вече не е заплаха за нас. Днес  нещата се преобръщат. И те започнаха да се преобръщат първо с  анексирането на Северните територии на Грузия, а след това и .\", разви анализа си Соломон Паси.    За руския шпионаж и България: \"Руският шпионаж не е случайност. Той е много добре планирана глобална операция.\", започна председателят на Атлантическия клуб в България.\"Имам чувството, има такова обществено мнение и у властите се забелязва - нашите власти обичат руския шпионаж . Обичат България да бъде шпионирана от Москва. Има една такава любов\", иронично коментира темата Паси.\r\n\"Това, че Путин е изгонил един - двама български дипломати не е толкова страшно. Путин е благодарен на България за това, че България пуска руските самолети , където на 30 км в територията в град Ниш е най-голямата шпионска централа на Русия . Най-голямата шпионска централа на Русия е само на 30 км от България и тя искаше и не знам дали е получила дипломатически статут в Сърбия. Как да не е радостен?\" , продължи тезата си Паси. Не изглежда като благодарен, контрира го Виктор Николаев. \"Не, не, не това с . Това са стандартни действия. Вие изгонихте, ние ще изгоним. Вие - по-ниско ниво, ние ще изгоним по-високо ниво\", категоричен беше бившият външен министър на България.  \"Това, за което малцина обвиняват Тодор Живков, а трябва, е политиката на снишаването. Той за много неща трябва да бъде обвиняван. Но политиката на снишаването влезе в българското ДНК. Българското ДНК носи тази политика. И това виждаме и днес с руските самолети и ако щете и с тоя по България . \"Турски поток\" е един много сериозен проблем за България, защото вместо да диверсифицираме енергийната си политика - източници, доставчици и пр., ние даваме още на Русия. Добре е да са повече и различни (доставчиците и маршрутите за доставки), но те са повече и еднакви\", каза още Паси. За новият смарт - противник Китай: \"Това, което НАТО реши за Китай - е, че страната е \"предизвикателство\". Не , а \"предизвикателство\". Необходим е \"диалог\". И  областта, в която е най-интересен Китай в момента е изграждането на 5G  мрежата. Тук  ролята на Hauwei, защото Китай се превръща в смарт -  противник, за разлика от Русия, която трови. Русия трови Скрипал, Русия  трови Гебрев, Русия прави какво ли не по времето на Brexit. Русия е зад  всичко в Каталуния и Барселона. Русия е зад Льо Пен във Франция. Зад  всичко това е президентът Путин. Китай има едно смарт,  интелигентно  поведение. Той планира как да проникне на Запад, чрез 5G мрежата, което е  интересен и дългосрочно опасен подход .\"   \"Все по-важно става  създаването на нов съвет НАТО-Китай - нещо, за което Атлантическият съюз  говори от доста време.\", коментира още Соломон Паси.    Като голяма победа за страната очерта председателят на Атлантическия клуб влизането на България в \"клуб 2%\" : \"Добрата новина е че България влезе в \"клуб 2%\". Това са 9-те  държави, поканени от президента Тръмп на обяд, по повод това, че те са  постигнали 2% от БВП за отбрана. Това е нещо като . Там ще се взимат важни решения за нарпед и  България е в тази ексклузивна група. Не хваля правителството за щяло и  нещяло, но в този случай трябва да се отдаде дължимото на тези, които  направиха сделката за F-16, защото това ни вкара в този клуб.\", каза Паси.\r\n\"Когато си купите ключалка или си сложите СОТ в апартамента какво  хубаво ви се е случило? Не го слагате, за да вис е случи нещо хубаво, а  за да не ви се случи нещо лошо. Така че военните разходи са част от  охраната, не са част от социалните придобивки. Това го прави всяка  държава, дом и кооперация.\" Ролята на : \" отношенията между членовете си, а да направи така, че те да не воюват. Това, което НАТО прави е, че няма война между страните - членки в последните 30 години, които ние помним. Няма мащабна война в Европа и в рамките на НАТО. И трето, няма страна-членка на НАТО, нападната от друга държава. САЩ бяха нападнати от терористи, но не и от друга държава.   Паси е доволен, че НАТО най - после обръща внимание и на космоса : \"НАТО каза: Космосът се превръща в наша оперативна зона за действие. Арктика е важна тема и връзките с Австралия, Нова Зеландия и Корея са нов приоритет.\" ", "date": "2019.12.06", "title": "Паси: НАТО приравни Путин към терористичната заплаха"}
{"url": "https://www.actualno.com/cinema/naj-zapomnjashtite-se-citati-na-stojanka-mutafova-news_1413088.html", "text": "              \"Никога не вървя по магистрала. Карам по странични пътеки, насам-натам, докато си изградя образа. При мен няма постоянство и не повтарям нещата.\"\r\n\"Вече съм твърде възрастна и гледам основно назад, не напред. Но се радвам, че още съм на сцена де. Дано е така до последно!\"\r\n\"Моята усмивка не е дежурна усмивка.\"  \"По-хубаво нещо от истината няма. От нея те заболява, но ако вникнеш по-дълбоко, виждаш, че е по-добре да го знаеш.\"\r\n\"Всеки човек прави изкуство, а да обичаш родината си е най-голямото изкуство.\"\r\n\"Знайте, че сте българи, а се старайте да надминете европейците!\"    \"Ако реша да лудувам, го правя толкова бясно, че събирам полицията. Не мога по друг начин.\" \"Пет пари не давам на колко години съм. По-добре да съм ги направила, отколкото да не съм ги направила. Има хора, които си отидоха на 30.\" \"Няма артист, който да каже, че не е искал да се издига. Това е лъжа.  Ако е изостанал, то това се е случило при много различни причини. Има  много талантливи хора, които изостават и не успяват, нямат късмет.\"   \"Понякога се чувствам много млада, много малка даже. Някои пъти като  дете. Нещо детско си нося в себе си. Не се чувствам възрастна. Не, не,  не. Не нося това, което много хора имат много рано - едно такова  достолепие добиват в поведението си – така може, пък така не може. Както  искам, така си живея.\" Въпреки многото години аз съм си все така буйна, годините не могат да ме укротят... На сцената ми минават всички болежки. Дай ми на мен да съм стихийно бедствие и ми гледай сеира. Сцената ми е живецът и затова не се отказвам. Да стоя вкъщи, би значело духовна смърт за мен. Щом пълня салоните и ме аплодират, значи трябва да играя и публиката ме иска. Гледайте ми спектаклите, а не болестите!\"  ", "date": "2019.12.06", "title": "Най-запомнящите се цитати на Стоянка Мутафова"}
{"url": "https://www.actualno.com/burgas/burgaskijat-nikulden-hrana-za-tjaloto-i-dushata-video-news_1413164.html", "text": "       ! Със специален ритуал бяха издигнати националния, европейския и общинския флагове. Тържеството се състоя пред сградата на общината на площад „Атанас Сиреков“.      В градинката до Часовника беше осветена никулденската трапеза от Негово Високопреосвещенство Сливенски митрополит Иоаникий. В Никулденското градче се раздаваше риба и други морски деликатеси, а димящите скари и миризмата която идва от тях подсказваха, че се предлагат вкусни ястия.  В градинката до Часовника, имаше и храна за душата. Група FOUR, Духов оркестър и ансамбли при НУМСИ „Проф. Панчо Владигеров“ – Бургас, вокална група „Морски песъчинки“ се грижеха за доброто настроение на присъстващите. В работилници на открито, децата рисуваха, изрязваха от картон риби и други морски обитатели и проявяваха творчество, както само те умеят.     На отделен щанд се подаряваше новото издание на книгата „Вкусни ястия от Бургаската трапеза“. Празникът продължава с още много събития, едно от които е запалване светлините на елхата на площад „Тройката“ , празничен Никулденски концерт с участието на Силвия Кацарова, Гергана Великова, Марияна Добрева, Георги Дюлгеров, Георги Милтиядов, ВГ „Фортисимо“, КСТ „Бургас 1975“, Танцов клуб „Фрея“ , балет „Estrella“ , Танцово студио 29 , СКХГ „Черноморец“ – Бургас, КСА „Нефтохимик 2011“.\r\nЧестит празник на всички, събуждани от гларуси !    ", "date": "2019.12.06", "title": "Бургаският Никулден – храна за тялото и душата (ВИДЕО)"}
{"url": "https://www.actualno.com/business/malko-nad-20-ot-zarazenoto-sys-salmonela-pileshko-meso-sa-izzeti-drugoto-javno-e-izjadeno-news_1413185.html", "text": "      109 тона от общо 544 тона пилешко със салмонела са иззети от властите - останалите не са, като били безопасни, защото са минали обработка или не са въобще реализирани на българския пазар, стана ясно на пресконференция на земеделския министър Десислава Танева.      Танева поясни, че по действащата нормативна база, когато се касае за храна за директна консумация, веднага щом се получи нотификацията се уведомяват потребителите и като пример посочи неотдавнашния случай със заразена румънска скумрия. Когато обаче продукцията не е за директна консумация, като в случая със салмонеленото охладено пилешко месо от Полша, което се консумира след термична преработка, не се информират потребителите .   За въпросното пилешко месо са получени не 16, а 17 сигнала, посочи Танева и подчерта, че тъй като месото не било за директна консумация, а за преработка – не били уведомени публично потребителите, иначе БАБХ, щели да предупредят. Тя съобщи, че била направена проверка по хранителната верига за наличности от този продукт и За тях тя е категорична, че не представляват риск . \r\n10 от нотификациите пристигнали след 29 октомври 2019 г., когато се взимат мерки. От 17-те нотификации, 15 касаели един и същ полски производител. Негова продукция била продадена в още поне 7 европейски страни. Успокоението е, че продуктът  не е за директна консумация.  Преди няколко дни идва последния сигнал – на неговите партиди се правят проверки и е уведомен полския орган за контрол, съобщи още Танева. Тя отбеляза, че нито нашите, нито органите на останалите 7 страни могат да забранят вноса на въпросната полска продукция. Това можел да направи само полският орган и БАБХ го е информирала изрично, защото от 17 сигнала, 15 са за него. Заради задълженията според нормативната база, не можем да изнесем информация за имената на производителя, нито тези на операторите, закупилите стоката, каза още Танева.\r\nТя е категорична, че нито един тон от салмонеленото месо не е стигнал до крайния потребител. „То е било закупено от различни оператори, които го предоставят за преработка с цел реализация, но преработката е термична, така че риск за здравето не съществува“, увери Танева.   „България, в лицето на БАБХ провежда мониторингова програма. По нея тази година са направени 400 проби и също са открити положителни проби –2  в кланниците и 12 в преработватели, но партидите не са допуснати до пазар и затова не сме пускали нотификации за тях“, посочи още Танева и поясни, че всяка страна изпълнява такива програми и така се пускат нотификации.     Вече държавните органи ще уведомяват потребителите за заразени с вредни  микроорганизми сурови продукти , обеща Танева. „Това, което съм решила и  съм разпоредила е при следващи нотификации, независимо, че не касаят  продукт за директна консумация, да бъдат информирани потребителите“,  заяви пред журналисти в кулоарите на парламента тя. ", "date": "2019.12.06", "title": "Малко над 20% от заразеното със салмонела пилешко месо са иззети, другото явно е изядено"}
{"url": "https://www.actualno.com/asia/rusija-i-turcija-veche-rabotjat-po-nov-dogovor-za-s-400-news_1413084.html", "text": "      Русия и Турция работят над договор за доставка на нова партида руски ракетни системи С-400, съобщават \"Интерфакс\" и \"Ройтерс\", цитирайки високопоставен служител в руска агенция за военно сътрудничество.      Москва се надява да сключи сделка за снабдяване на Турция с повече системи С-400 през първата половина на следващата година, заяви миналия месец ръководителят на руския държавен износител на оръжие \"Рособоронекспорт\".   На фона на вече обтегнатите двустранни връзки, Вашингтон спря Анкара от американската програма за изтребители F-35, в която бе производител и купувач, за да я санкционира за закупуването на С-400 за тази година.\r\n\"Постепенно работим по този въпрос. Най-важното е, че и двете страни имат намерение да продължат сътрудничеството в тази област\", коментира ръководителят на федералната служба за военно-техническо сътрудничество на Русия.  Официалният представител Дмитрий Шугаев заяви, че според него има \"доста голяма вероятност\" Турция и Русия ще подпишат договор за доставка на допълнителна партида С-400. ", "date": "2019.12.06", "title": "Русия и Турция вече работят по нов договор за С-400"}
{"url": "https://www.actualno.com/business/temenujka-petkova-turski-potok-ne-e-pod-zaplaha-news_1413201.html", "text": "      Проектът „Турски поток“ не е под заплаха, работата по него не е спряла.Това каза министърът на енергетиката Теменужка Петкова пред журналисти по повод Владимир Путин, че България бави изграждането на „Турски поток“, предаде репортер на Агенция „Фокус“.Тя посочи, че не може да коментира думите на президента Путин. „Това, което павим, е да си вършим съвестно работата“, заяви още Петкова.      „Това, което със сигурност мога да кажа е, че ние изпълняваме своите ангажименти. В края на миналата година, когато актуализирахме нашата енергийна стратегия, всички вие помните, че тази актуализация дойде като инициатива на правителството. Тя беше подкрепена от колегите от парламента, от всички парламентарно представени политически сили. Беше ясно заявено, че този проект е изключително важен, той е стратегически за нас“, заяви още Петкова.   По думите й така както пердвиждат европейските правила, нашето европейско национално законодателство, са проведени всички процедури, които са свързани както с прилагането на директива 73 за природния газ, така и по отношение на обществените поръчки, свързани с избора на изпълнител. Всички тези дейности, свързани с прилагането на практика на нормативната уредба, отнема време“, заяви още Петкова. Тя припомни, че е имало обжалване по отношение на обществените поръчки.\r\n„От деня на подписването до настоящия момент се работи непрекъснато по отношение на реалиазцията на този проект. Към момента се работи на трасе от 150 км, разделено на 3 отделни лота. Доставени са тръбите за всичките 150 км, разчистен е хумосният слой. Изкопани са траншеи. Знаете, че бяха изградени и въведени в експлоатация първите 11 км от турско-българска граница до компресорна станция „Странджа“, които на практика осигуряват възможност ние да се свържем с проекта „Турски поток“ на турска територия. Изградихме и газоизмервателна станция. В процес на изграждане са и две компресорни нови станции. Работата по проекта не е спряла. Така както предвижда договора първите 308 км трябва да бъдат готови в края на месец май 2020 г. Ние работим, вършим си работата“, каза още Петкова.Тя изтъкна, че се полагат по 5 км на ден.   ", "date": "2019.12.06", "title": "Теменужка Петкова: \"Турски поток\" не е под заплаха"}
{"url": "https://www.actualno.com/curious/luboven-horoskop-za-7-8-dekemvri-news_1413093.html", "text": "       Овен       Овни, зад ъгъла се е скрил неочакван обрат в любовта, но от вас зависи в каква посока ще поеме. Едно е сигурно - любовните взаимоотношения ще бъдат динамични. Това може да доведе или до опасно напрежение във връзката, или до много страстни моменти. Телец За Телците предстоят вълнуващи почивни дни. Някой от колегите ви в офиса може да покаже симпатии към вас, обаждайки се в събота или пък канейки ви на питие. Но дори да не възбуди интереса ви, но със сигурност ще се чувствате поласкани.   Близнаци Ако през последните дни с партньора сте имали спречквания по отношения на финансите, изглежда предстои щастлива развръзка. След събота ще имате повече късмет в тази посока. Рак     Задомените Раци ще имат шанса да се преоткрият с половинката. Този уикенд ще ви накара да осъзнаете, че когато сте заедно сте по-силни, което е доста добро постижение.  ", "date": "2019.12.06", "title": "ЛЮБОВЕН хороскоп за 7-8 декември "}
{"url": "https://www.actualno.com/tips/zalozi-po-koleda-predizvikatelstvo-ot-20-do-5000-leva-s-futbolni-prognozi-zalog-3-news_1413205.html", "text": "      Началото на рубриката \"от 20 до 5000 лева\" стартира много добре, след като като залог №1 и залог №2 излязоха, и вече сме натрупали 42.98 лв в сметката, която стартирахме в сайта на Националната лотария. Както ви информирахме по-рано тази седмица, започнахме тази специална рубрика за с идеята да си направим един чудесен , а по възможност и на тези от вас, които са любители на . Разбира се, и късметът трябва да е с нас, но началото на рубриката е обещаващо поне засега.      Продължаваме днес към залог №3, като предизвикателството изпълняваме , заради високите коефициенти, които предоставя. Все още може да се включите в нашето приключение при желание, а ако нямате акаунт, то може да се възползвате от страхотния . В рамките на следващите 2-3 седмици ще се опитаме да превърнем сумата от 20 лева в 5000 с познанията, които имаме върху футболната игра. За целта ще са необходими около 15 поредни успешни залога, което е много трудоемка задача, но не и невъзможна. Ще използваме коефициенти между 1.30 и 1.60, търсейки най-оптималните залози всеки ден.      : Предизвикателството ще бъде разделено в две части. В момента, в който достигнем 500 лева в сметката (около 8 поредни успешни залога), ще извадим 200 лева, за да сме сигурни, че ще има поне утешителна награда, ако предизвикателството се окаже неуспешно. Очакваме в рамките на 15 (до 20) залога предизвикателството да бъде изпълнено. В света на  , а още повече когато търсим 15-ина поредни успешни прогнози. Правим го за забавление и с надеждата, че късметът ще ни се усмихне.      Айнтрахт Франкфурт - Херта (Берлин), 21:30 часа българско време\r\nВ първия мач от кръга в германската Първа Бундеслига се срещат два от отборите, които имаха доста по-различни амбиции в шампионата. Айнтрахт се надява на челно класиране, но с 18 точки окупира 10-ото място, докато Херта вече се намира в зоната на изпадащите с актив от 11 точки. В сблъсъка един срещу друг се противопоставят два от отборите, в чиито мачове падат най-много голове. В 13 мача на домакините сме видели поне 3 гола в 11 от 13-те кръга до момента, докато при гостите това се случи 10 пъти до момента. Активът на Айнтрахт у дома е 5 \"оувъра\" от 7 срещи, а същото важи за Херта в мачовете извън Берлин.   Не разчитаме обаче единствено на сухата статистика. И двата отбора имат сериозни проблеми в защита през последните месеци, а основният централен защитник на Айнтрахт (Ейбрахам) няма да играе в срещата. Същото важи и за титулярния страж на домакините Кевин Трап. Слабите защити и креативните нападения на двата тима клонят към това в мача да има попадения, като на това разчитаме със залог №3 в рубриката. : Над 2.5 гола (коефициент 1.57)\r\nСлед успешнте първи два залога, сумата в нашата сметка е 42.98 лв. Поставяме я на споменатата прогноза и играем за 67.48 лв.   Не забравяйте, че може да активирате , ако досега не сте се възползвали от него, като по този начин ще удвоите средставата си до 100 лева.   ", "date": "2019.12.06", "title": "Залози по Коледа: Предизвикателство от 20 до 5000 лева с футболни прогнози, залог №3"}
{"url": "https://www.actualno.com/balkani/dvojno-zemetresenie-razlulja-ostrov-krit-news_1413097.html", "text": "      Земетресение с магнитуд от 4,5 по скалата на Рихтер е регистрирано на гръцкия остров Крит в 10:45 часа местно време (съвпада с българското време), показва справка на официалната интернет страница на Европейския средиземноморски сеизмологичен център (EMSC).      Епицентърът на труса е бил на 130 км западно от Ираклион и на 317 км южно от столицата Атина, с дълбочина от 2 км под земната кора. Минути по-късно е регистрирано второ земетресение със сила от 2,6 по Рихтер.\r\nНе се съобщава за пострадали или материални щети.   През последните седмици все по-често има земетресения в Балканския регион. взе десетки и предизвика . То бе последвано и от жителите на страната. Трусовете се усетиха и в съседна Северна Македония.  Имаше и няколко в континентална Гърция. Преди няколко дни имаше .     ", "date": "2019.12.06", "title": "Двойно земетресение разлюля остров Крит"}
{"url": "https://www.actualno.com/politics/slavi-trifonov-bsp-i-gerb-se-sgodiha-kumove-sa-im-vmro-i-nfsb-news_1413101.html", "text": "      Помните ли онзи велик филм ”Опасен чар” с Тодор Колев? В него Седларов и жена му скандираха с радост: ”Сго-дих-ме-се!” Защо си спомних за него? \"Защото днес БСП и ГЕРБ се сгодиха. А кумове са им ВМРО и НФСБ.\"      Това написа Слави Трифонов във Фейсбук по повод .   Той продължава гневно: И за какво? За какво е тоя годеж? За пари. За нашите пари. За 8 лева субсидия на глас. Ама имало референдум, ама хората искали 1 лев на глас, ама гласували три милиона и половина души - никой не може да застане на пътя на любовта. Любовта е по-силна от всичко. Особено политическата любов.\r\nБългарските политици са доста безогледни и развратни в любовта си към парите. И това го търпим, извинете - го търпите. Какво си казвате - 8 лева нищо не са. Да, ама не е така. Вие ги избирате и те за благодарност ви обичат финансово.  Не ви ли омръзна, бе уважаеми българи? Нима думите чест и достойнство са само за Ботев и Левски? Ако продължавате да допускате една шайка да прави каквото си иска, наистина скоро няма да има такава държава\", пише още Трифонов.\r\nПрипомняме, че вчера , след като първоначално предложението на БСП за осем лева субсидия беше отхвърлено, а след това не бе прието и това на управляващите за 1 лев субсидия. Идеята на социалистите първоначално бе подкрепена само от БСП и Обединени патриоти.   Стигна се до провеждането на среща между финансовия министър Владислав Горанов и \"Обединени патриоти\" в стаята на ГЕРБ. След нея . От ДПС не участваха в гласуването, тъй като в знак на протест напуснаха пленарна зала преди вота.    По-рано се стигна до сериозен скандал между БСП и ДПС. Първоначално .. \"Информацията, която имаме е, че Бойко Борисов и Корнелия Нинова са се договорили ГЕРБ да не са в пълен състав в залата, за да мине предложението на БСП. Искам да припомня позицията на ДПС, когато ГЕРБ популистки внесоха предложение за намаляване на субсидията за политическите партии на 1 лв. Ние заявихме, ако има субсидия, то тя трябва да гарантира финансирането на най-малките политически партии, поне тези, които са парламентарно представени и може да се отвори дебат за тавана на субсидиите, защото се вижда, че големите партии не могат да изхарчат цялата субсидия и имат големи банкови депозити. За малките политически партии субсидията не е достатъчна и те не могат да финансират дейността си\", заяви лидерът на ДПС Мустафа Карадайъ пред журналисти в парламента.\r\nТой обясни, че ДПС са имали среща с ГЕРБ, на която е присъствала Менда Стоянова. \"На срещата ние заявихме, че 1 лв. субсидия е популистки ход. \"Или 0 лв. за политическите партии, за да могат да финансират дейността си чрез дарения, прозрачно и открито. Г-жа Стоянова от ГЕРБ тогава заяви, че популисткото предложение на ГЕРБ е временна мярка и до внасянето на държавния бюджет ГЕРБ ще инициират широк обществен дебат по темата, за да се намери най-правилното решение за субсидиите на политическите партии.\r\nВпоследствие \" .Колегата от ДПС заговори за игра на популизъм. Колеги, имахте възможност между първо и второ четене според вашите разчети да направите предложение за 10 лв. субсидия на глас. Точно липсата на такова предложение показва и популизъм в говоренето ви\", обърна се към Йордан Цонев депутатът от БСП Стоян Мирчев. \"Говорим за референдум, но все пак този референдум не е задължителен за Народното събрание. Чухме и шоупрограма. Имам чувството, че Народното събрание става заложник на една шоупрограма. Колегата от ГЕРБ говори за плащане на политическа цена\", допълни червеният депутат. Той посочи, че ДПС са виновни партиите да минат в ръцете на бизнеса.   „Това, което ние в момента предлагаме е да защитим политическия плурализъм. Ако не го направим, г-н Цонев, ще превърнем политическият живот в корпоративен диктат. Сигурен съм, че точно тава вие искате. Вие сте най-корпоративната партия, най-безпринципната. Това, което правите е лицемерие, защото в този парламент вие сте в скрита коалиция с ГЕРБ и с „Обединени патриоти““, подчерта още Мирчев. „Понеже г-н Цонев говореше, че защитава българските мюсюлмани. Вие никога не сте ги защитавали, вие винаги сте стояли върху техния гръб, потискалите сте ги, за да стоите в тази зала“,обяви червеният депутат. ", "date": "2019.12.06", "title": "Слави Трифонов: БСП и ГЕРБ се сгодиха, кумове са им ВМРО и НФСБ"}
{"url": "https://www.actualno.com/business/andronov-horata-tegljat-krediti-zashtoto-se-chuvstvat-sigurni-news_1413086.html", "text": "       , а фирмите – около 23-24 млрд. лв. Парите се увеличават бързо, а основното финансиране на банките се осигурява точно от гражданите. Това заяви пред bTV председателят на УС на Асоциация на банките в България Петър Андронов.      Заради и усещането за сигурност потребителските кредити растат с 20%, а ипотечните - с 16%. И едните, и другите са по около 12 млрд. лв. През тази година кредитите растат с най-бързи темпове от началото на кризата.   Това показва стабилност, което си личи и от ниските нива на безработица. Хората имат работа и се чувстват сигурни, а това ги стимулира да вземат повече заеми, обясни Андронов. , защото зависят от цената на финансирането, която в момента е почти нулева и е пряко следствие от лихвените проценти на Европейската централна банка (ЕЦБ). Заради ниската инфлация валутната институция не дава признаци, че ще ги променя.  Не сме в рецесия, а има забавяне в ръста на икономическия растеж. Икономиките ще растат по-бавно от настоящите 2-3-4%, което е нормална част от икономическия цикъл. Но това все пак е растеж, обясни Андронов.\r\nЗатова и лихвите ще останат ниски и ЕЦБ няма да се намеси, за да ги регулира, защото целта ѝ е да стимулира потреблението и инвестициите.         ", "date": "2019.12.06", "title": "Андронов: Хората теглят кредити, защото се чувстват сигурни"}
{"url": "https://www.actualno.com/starazagora/netradicionna-elha-ot-prazni-bireni-butilki-ukrasi-centralnija-park-na-stara-zagora-news_1413058.html", "text": "      Елха от 680 празни бирени бутилки ще краси до 27 декември старозагорския парк \"5-и октомври\". Иновативната тематична украса е по инициатива на местната пивоварна  с подкрепата на община Стара Загора и една от фирмите, рециклиращи отпадъци в България. Необичайното коледно дърво грейна снощи, на мястото, от което преди пет години започна старозагорския Бирфест.      \"Събитието в годините се разви и Градската градина стана тясна за всичките му почитатели, то откри своя естествен дом - парка до пивоварната, а тук е време да стартираме новата ни идея - Коледното дърво, първо и единствено в България“, каза ресорният заместник-кмет Красимира Чахова.   „Може би се чудите защо е от стъклени бутилки? Искаме да напомним, че това е най-природосъобразният материал за опаковка. Купувайки бутилка за многократна употреба и консумирайки от такава, се грижите за природата“, разясни идеята за „дървото“ мениджъра на старозагорската пивоварна Ондрей Коуцки. \r\nЗа жителите и гостите на града има още изненада от компанията - срещу върната празна бирена бутилка, могат да получат пълна със специален персонализиран етикет. Между 6 и 8 и между 13 и 15 декември екипи от коледни елфи ще очакват желаещите в петъците от 16:00 до 20:00 часа, а в съботните и неделите от 12:00 до 20:00 часа.  На „запалването“ на стъклената елха музикален поздрав със селекция от коледни песни отправиха музикантите от „Over ground brass band“ и приятели. ", "date": "2019.12.06", "title": "Нетрадиционна елха от празни бирени бутилки украси централния парк на Стара Загора"}
{"url": "https://www.actualno.com/starazagora/shte-vdigat-taksa-smet-v-stara-zagora-news_1413076.html", "text": "      Предложение за е сред постъпилите за дневния ред на предстоящото заседание на общинския съвет. Преди десетина дни за варианта съобщи и кметът Живко Тодоров в интервю пред Радио Стара Загора. Една от причините за промяната, които той посочи, е       Заради изтеклия тази година договор за предоставяне на услуги по предварително третиране на смесени битови отпадъци, генерирани на територията на общината, е проведена и процедура за избор на и е повишена По този начин от такса битови отпадъци, без промяна в размера й, и по чистотата през следващата година ще е , сочи анализът на общинската администрация.   Предложението предвижда таксата за жилищните и нежилищни , които са да се увеличи . е предвиденото увеличение за нежилищните . Тези от тях, за които таксата за битови отпадъци се определя на база количество отпадък, измерено чрез заявяване на необходимия вид и брой съдове за битови отпадъци, ръстът ще е минимален. Цената на съдовете се запазва, а допълнителният промил за поддържане на чистотата на териториите за обществено ползване се увеличава от 1,1 на 1,2, т.е. на по-малко от 10 на сто.\r\nВ община Стара Загора година. Ще има ли ново увеличение съветниците ще решават на 19 декември.   ", "date": "2019.12.06", "title": "Ще вдигат такса смет в Стара Загора? "}
{"url": "https://www.actualno.com/pernik/prokuraturata-ne-e-gotova-da-kaje-koj-e-vinoven-za-vodnija-rejim-v-pernik-news_1413104.html", "text": "      Окръжна и Районна прокуратура – гр. Перник продължават своята работа по възложените от тях п , наложили ограничаване достъпа до вода за питейно-битови цели в гр. Перник, гр. Батановци и селата Големо Бучино, Люлин, Дивотино, Витановци, Ярджиловци, Богданов дол, Черна гора и Лесковец.      По водената от Окръжната прокуратура проверка по реда на Надзора за законност на 2-ри декември е постъпил отговор на изпратените запитвания от Министъра на околната среда и водите.   По водената от Районната прокуратура проверка на 29-ти ноември и 2-ри декември са постъпили отговори, ведно със заверени копия на материали, от управителя на „ВиК“ ООД – Перник, и от председателя на Общинския съвет.\r\nНа 3-ти декември е постъпила изисканата допълнителна информация, заедно със заверени копия на всички относими документи, от областния управител на Перник.  Ден по-късно е постъпила информация от директора на Басейнова дирекция „Западнобеломорски район“, докладват от прокуратурата.  След преценка на събраните материали и с оглед компетентността по степен, преписката на Районната прокуратура, към която е присъединен и сигналът на кмета на община Перник Станислав Владимиров, е изпратена за присъединяване към преписката на Окръжната прокуратура. \r\nРайонната прокуратура в Перник продължава работата си за  изясняване причините, довели до режим на водоподаването от язовир „Студена“ и установяване на отговорните за това лица, по която е възложила извършването на проверка от Сектор „ПИП“ при ОДМВР – гр. Перник.    ", "date": "2019.12.06", "title": "Прокуратурата не е готова да каже кой е виновен за водния режим в Перник"}
{"url": "https://www.actualno.com/politics/finansiraneto-na-obshtestvenite-medii-i-propagandata-skaraha-deputatite-pravitelstvoto-gotvi-plan-news_1413131.html", "text": "      Депутатите възложиха на правителството в срок до 31 март да изготви план за развитието на медийната среда в България. Приетото решение предвижда още планът да съдържа и модел за финансиране на обществените медии, гарантиращ финансовата и редакционната им независимост.       Решението бе част от проекта за разисквания за свободата на словото и бе внесен от \"БСП за България\".\r\nПървоначалното предложение на социалистите бе Министерски съвет до 1 февруари 2020 г. да предложи на Народното събрание стратегия за развитието на медийната среда в България. По предложение на Тома Биков от ГЕРБ проектът на решение претърпя редакционна поправка и вместо стратегия, правителството ще трябва да предложи план за развитието на медийната среда в страната, а срокът за изготвянето му ще е до 31 март 2020 г. Разисквания    Нямаме нищо против да седнем и да помислим за закони за правила на живот за медиите. Това каза председателят на Комисията по културата и медиите и депутат от ГЕРБ Вежди Рашидов по време на разискванията за свободата на словото в парламента.   „Не знам защо трябва да бъде прекалено голям този дебат. Вие в момента имаме отворен дебат и нямаме нищо против да седнем да помислим всички заедно да направим закони, правила за живот. Този живот, който всички искаме да го живеем“, заяви още Рашидов. Според него свободата на словото не принадлежи само на медиите или на една или друга институция.     „Демокрацията е низ от правила и закони, то не е анархия, така че медиите не правят изключение да създадем такъв живот, в който да спазваме демократичните порядки на цялото общество“, допълни още Рашидов.\r\n„Относно това да се заиграваме с медиите и да се харесваме, народът е казал, че политик се убива с вестник – и муха също“ , допълни още той.\r\nРашидов смята, че свободата на словото в медиите е възможност всеки да казва каквото си иска.    „Категорично се противопоставям на идеята, според която свобода на словото има, защото всеки може да каже каквото си иска. Свободата на словото не е всеки да каже каквото си иска. Свободата на словото е да се създадат условия за журналисти, които да отразяват обективната истина. Свободата на словото е да се гарантира тези, чиито професия е това да не бъдат удавяни от анонимни сайтчета за влияние. Свободата на словото трябва да бъде системна работа на правителството“, заяви още Крум Зарков. Според него фалшивите новини не могат да се борят с регламентация . „Единственият начин да се преборят фалшивите новини е с авторитета на изданията, на медията и на журналистите, които се подписват под една допуска или репортаж“, заяви още зам.-председателят на ПГ на „БСП за България“.   За Зарков големият проблем на свободата на словото е, че през последните 10-15 и може би повече години в България не са останали издания, чието заглавие е обект на професионална журналистическа работа, а не на нечия флашка и пропаганда .\r\nТой обясни, че е наложително правителството да не използва този закон за брутални препирни и нападения. \"Управляващите трябва да преустановят собствените си намеси в медиите, като например големите ресурси, които правителството разпределя под формата на реклама по различни програми. Там е нужна много повече прозрачност”, допълни Зарков. Той каза, че трябва обществените медии да бъдат гарант на плурализма.\r\n„Ако продължаваме да се замеряме с епитети и да лепим етикети на всеки, с когото не сме съгласни, тогава влизаме не в дебат, а във война. Няма нужда да заравяме главата си в пясъка, проблеми има, решения са възможни и съм сигурен, че можем да ги намерим”, завърши Крум Зарков.    Първото нещо, което трябва да се направи в обществените медии, е да се скъса веригата между правителството и финансирането им . Трябва механизъм, който да прави тяхното финансиране независимо от правителството. Това смята депутатът от БСП Антон Кутев.\r\n\"Широк кръг от проблеми седят зад медийната среда в България. Логиката, че медиите в България са свободни и могат да правят каквото искат, не е съвсем вярна. Не бих претендирал да има намеса в редакционните политики на медиите – точно обратното. Смятам, че законодателството в България има нужда от развитие, с което да се гарантира редакционната независимост“.\r\n„Именно там трябва да се насочват ключовите неща в реформата на медийната среда. От 1998 година насам никой не посмя да задейства Фонд „Радио и телевизия“, който е направен по модела на BBC за финансиране – т.е. да не зависи по никакъв начин от управлението“, подчерта народният представител от левицата.\r\nКутев отбеляза, че имаме проблем в начина, по който се финансират обществените медии, защото всяка година директорите им застават „на колене“ пред управляващите и от това, разбира се, изпадат в зависимости.\r\n„От 2017 година това е трети или четвърти опит да поставим темата за свободата на словото в България. Досега в повечето случаи използвахме отчета на СЕМ. Не смятам, че това досега се получи – всеки път тук получавахме един и същ отговор, перифраза на словото на Бойко Борисов – свободата на словото е проблем на самите журналисти и няма защо ние да я поставяме на дневен ред“, заяви на свой ред говорителят на ПГ на „БСП за България“ Александър Симов.   Като признание, че нещо „куца“ в свободата на медиите, по думите на депутата, може да се разчете идеята министър-председателят да покани американски експерт, представител администрацията на Тръмп, който да се занимава със свободата на словото в България. „Свободата на словото не работи така – да дойде някой отвън, за да оправи ситуацията ни ту к. Няма как външен експерт да оправи всичките нередности, най-малкото защото ние трябва да имаме стратегия за свободата на словото и чак тогава да питаме външни експерти дали вървим в правилната посока“, каза още Симов. Всякакви допълнителни регулации на частните медии са извън демократичните процеси. Това каза министърът на културата Боил Банов по време на разискванията за свободата на словото в парламента.\r\n\"Това, което стана ясно ще бъде прието единодушно отново до 31 март гласуване, в посока на решението от вчера, така че само дава импулс на правителството в рамките на три месеца да свърши своята оперативна работа, за да може особено обществените медии да има по-ясна и категорична среда\", допълни още Банов.\r\nМинистърът на културата коментира и частните медии. \"Като министър на културата искам да кажа много ясно, че всякакви допълнителни регулации са извън демократичните процеси на развитието на държавата. Правителството, включително с решението на премиера по отношение на разпространението на печатни издания през \"Български пощи\" и включително с предложението на министъра на финансите, което вие приехте да има решение за Фонд \"Радио и телевизия\" активно се опитва да зададе основи и резултат за развитие на обществените медии, които са ключът към плурализма, което прави една медия същинска медия. Законопроектът, който вчера беше внесен, съжалявам, че не беше внесен няколко дни преди това\", допълни още министърът на културата. ", "date": "2019.12.06", "title": "Финансирането на обществените медии и пропагандата скараха депутатите, правителството готви план"}
{"url": "https://www.actualno.com/scene/pochina-stojanka-mutafova-news_1403782.html", "text": "      На 97 години почина актрисата . През последните дни тя беше в тежко здравословно състояние, след операция на жлъчката, като имаше неофициална информация за развитие на сепсис.   Родена е на 2 февруари 1922 г. в София. Баща ѝ Константин Мутафов е драматург в Народния театър „Иван Вазов“. Роден е в град Русе, където малката Стоянка често гостува в своето детство. През 1941 г. завършва Първа софийска девическа гимназия. Завършва класическа филология в Софийския университет „Климент Охридски“, Държавна театрална школа към Народен театър „Иван Вазов“ в София (1946 – 1947) и театралния отдел на Академията за изкуства в Прага, Чехословакия (1947 – 1949). От 1946 г. до 1949 г. работи в театър в Прага, а от 1949 до 1956 г. в Народния театър. Тя е сред основателите на Държавния сатиричен театър „Алеко Константинов“, където работи от 1956 до 1991 г., след това в Драматичен театър „Адриана Будевска“ в Бургас – от 1991 г.   Играе в над 90 театрални постановки. Популярна с ролите си във филмови и телевизионни продукции като „Големанов“, „Вражалец“, „Милионерът“, „Новогодишна шега“, „Топло“, „Любимец 13“, „Кит“ и др. Известни нейни сценични партньори са Георги Калоянчев, Георги Парцалев, Апостол Карамитев, Невена Коканова.\r\nНа 94-годишна възраст през 2016 г., осъществява мащабно турне в театрални зали в САЩ, Канада, Германия, Нидерландия, Швейцария и Великобритания.\r\nНа Стената на славата пред Театър 199 има пано с нейните отпечатъци.\r\nКандидат за Световен рекорд на Гинес в категорията „Най-възрастна активно играеща на сцената актриса“.   От 1 ноември 2017 г. пътува в цялата страна заедно с дъщеря си Мария Грубешлиева, с която провежда творчески-срещи разговор и представяне на книгата „Добър вечер, столетие мое“. Гостува с книгата си в Пловдив, Стара Загора, Кюстендил, Русе, Пазарджик, Хасково, Димитровград, Шумен, Велико Търново, Горна Оряховица, Перник, Велинград, Силистра, Тутракан, Балчик, Поморие, Трявна, Левски, Царево, Бургас, Асеновград, София, и др. По време на националното турне е получана близо 20 почетни знака, някои от които в градовете Левски, Трявна, Поморие, Бургас, Пловдив, Асеновград и др. \r\nПрез 2019 г. Стоянка Мутафова отбелязва на своите 70 години на сцена и 97-ми рожден ден в зала 1 на НДК.\r\nСтоянка Мутафова има 3 брака. През 1946 г. се жени за първия си съпруг, чешкия режисьор Роберт Роснер, когато е на 23 години, а той – на 51 г. След брака отиват да живеят във Виена, а после заради неговата работа се преселват в Прага. Там Стоянка Мутафова завършва второ висше образование към театралния отдел на Пражката консерватория.\r\nВторият ѝ съпруг е Леонид Грубешлиев, по професия журналист и преводач. От него е единствената дъщеря на актрисата – Мария Грубешлиева (Муки).   Третият съпруг на Мутафова е артистът Нейчо Попов. За него тя казва, че е любовта на живота ѝ. За първи път се виждат в Народния театър, където тя започва да работи като актриса, а той е студент във ВИТИЗ. ", "date": "2019.12.06", "title": "Почина Стоянка Мутафова "}
{"url": "https://www.actualno.com/goodnews/naj-goljamoto-uchilishte-v-radomir-predstavi-inovativni-praktiki-v-praznichno-chetene-news_1413098.html", "text": "      „ !“, така най-голямото училище в община Радомир - ОУ „Христо Смирненски“ посрещна гостите си от ОбУ „Христо Смирненски“- с. Вакарел. Гостуването е по повод обмен на иновационни практики (мобилности) - споделяне на опит на място между училищата по Националната програма „Иновации в действие“, съобщиха от школото за .      ОУ „Христо Смирненски“- град Радомир е модерно училище с богат опит и традиции. То предлага на своите ученици висококвалифицирано обучение, което се провежда в  съвременно оборудвани класни стаи с мултимедийни проектори, лаптопи и постоянен интернет достъп. Това са част от стъпките, които са предприети за присъединяването на училището към семейството на иновативните училища.   С гостите от ОбУ “Христо Смирненски“- с. Вакарел бе споделена добра практика на училищната библиотека - празнично четене „Приказна Коледа“, която се реализира в училището за тринадесета година. Учениците от третите класове с класни ръководители Юлия Петрова, Севда Ангелова, Диана Александрова, както и с подкрепата на училищния библиотекар Емилия Богданова, посетиха учениците от първи клас, за да ги зарадват с коледни стихчета и песни. Първокласници и гости наблюдаваха драматизация на приказката „Дядовата ръкавичка – коледна бъркотия“ с участието на любими приказни герои.   Вълнуващи за гостите бяха и предаванията на телевизия „Смирненски“. Имаше  включване на репортери от три знакови места - град Витлеем, студио „Традиции и обичаи“ и студио „Атлас“, в които младите изследователи споделиха с гостите си до какви открития са стигнали, какво ново са научили за раждането на Младенеца, какви са традициите и обичаите, свързани с християнските празници - Бъдни вечер и Коледа и как празнуват другите народи по света тези вълшебни дни. Водещи на предаванията бяха учителите Галина Методиева, Ирена Евлогиева и Стойка Костова. В студио „Традиции и обичаи“ влязоха коледари, които благословиха всички присъстващи.\r\nГостуващият екип се срещна и разговаря с представители на училището. Бяха споделени различни идеи и впечатления от видяното. Директорите изразиха задоволство от срещата, като отправиха послание за ползотворно сътрудничество. В унисон с предстоящите празници припомниха - доброто съществува и го носим в сърцата си. Време е да го покажем!    ", "date": "2019.12.06", "title": "Най-голямото училище в Радомир представи иновативни практики в празнично четене"}
{"url": "https://www.actualno.com/america/trymp-otricha-che-shte-prashta-hiljadi-novi-voenni-v-sauditska-arabija-news_1413028.html", "text": "      Президентът на САЩ Доналд Тръмп заяви, че няма да изпрати 12 000 войници в Саудитска Арабия, предаде БГНЕС.      По-рано Fox News, позовавайки се на източници в Министерството на отбраната на САЩ, съобщи, че Пентагона може да разположи до 7000 войници в Близкия изток, за да се противопостави на Иран. Преди това Wall Street Journal съобщи, че Съединените щати обмислят възможността да изпратят 14 000 военнослужещи в региона, но Пентагона отрече това.   Заместник-министърът на отбраната на САЩ Джон Руд потвърди, че се обмисля възможността за разширяване на военния контингент в Близкия Изток. В същото време не беше посочено в коя страна САЩ възнамеряват да изпратят допълнителни войски.\r\n\"Днешната история, че изпращаме 12 000 войници в Саудитска Арабия, е лъжа, или, за да бъдем точни, това е фалшива новина\", написа американският лидер в Twitter днес.   ", "date": "2019.12.06", "title": "Тръмп отрича, че ще праща хиляди нови военни в Саудитска Арабия"}
{"url": "https://www.actualno.com/balkani/gyrcija-izgoni-libijskija-poslanik-news_1413109.html", "text": "      Гръцкият министър на външните работи Никос Дендиас тази сутрин е извикал либийския посланик в Атина и му е съобщил, че е взето решение той да бъде изгонен от страната.      Либийския дипломат трябва да напусне страната до 72 часа. Това не означава прекратяване на дипломатическите отношения между Триполи и Атина, уточни Дендиас. Решението за изгонването на либийския посланик идва само няколко седмици след подписването на . Според властите в Атина то противоречи на международното право.   Късно снощи подписания между Турция и Либия Меморандум за морска юрисдикция в Източното Средиземноморие. между властите в Анкара и правителството на националното съгласие на Либия. Меморандумът трябва да защити правата на двете страни, произтичащи от международното право.   включва Турция, Сирия, Ливан, Израел, Египет, Либия, Гърция, Кипър. В тази връзка е важно да бъде определена морската юрисдикция на всяка една от тези държави, подчерта от своя страна  Анадолската агенция.\r\nСлед откриването на находищата богати на въглеводороди в района на остров Кипър, ситуацията се изостри. Островът на Афродита остава разделен на две части след турската инвазия от 1974 г. Анкара претендира за свой дял от газовото богатство. По тази причина Турция изпрати свои военни кораби, а също така кораби, които да извършват сондажи за газ и петрол в икономическата зона, която в Никозия смятат за своя. Това предизвика острата реакция на Гърция и Кипър, които са подкрепени в спора си от ЕС.    ", "date": "2019.12.06", "title": "Гърция изгони либийския посланик   "}
{"url": "https://www.actualno.com/politics/rumen-radev-stojanka-mutafova-ostava-zlatna-epoha-v-bylgarskija-teatyr-i-kino-news_1413062.html", "text": "      С голямо прискърбие научих за – изключителна личност и творец. Призвана да дарява своя безграничен талант, обичана безрезервно от публиката. Това написа президентът Румен Радев в личния си профил във Facebook по повод кончината на голямата българска актриса, която почина на 97-години след тежко и продължително боледуване.      Успяваше да покаже по удивителен начин, че истинският извор на непрекъсващата и ярка човешка енергия е себераздаването. Надарена с удивителната сила на таланта, изпълнена с обич и уважение към всеки зрител – така десетилетия наред владееше сцената на голямото изкуство. Тя се превърна в негов символ, заяви президентът Радев.   С нея всяка зала и всяка публика ставаше голяма, значима, одухотворена. Тя остава златна епоха в българския театър и кино, каза още държавният глава.\r\nДълбок поклон и вечна памет!   ", "date": "2019.12.06", "title": "Румен Радев: Стоянка Мутафова остава златна епоха в българския театър и кино "}
{"url": "https://www.actualno.com/asenovgrad/ekoakcija-zelena-sybota-kraj-asenovgrad-news_1413020.html", "text": "       Инициативата е на сдружение \"Устремени\" и се провежда традиционно, като тази година ще се състои на 07.12.19 г. Мероприятието е доброволно и в него може да се включи всеки.      Част от дейностите, които ще извършват доброволците, е полагане на нова и освежаване на старата маркировка по маршрута Асеновград - параклис \"Свети Трифон\" - разклонение за \"Гонда вода\" и изоставената хижа \"Момина сълза\". За това трасе са необходими трима души за пренасяне на материали или за маркиране, казват организаторите. Осигурени са водач, ръководител-маркировчик, указателни табели и други нужни материали. Двама доброволци са необходими и за пренасяне на материали и работа по полагане на бетонни постаменти на информационна табела по екопътека \"Кутра\", като са осигурени транспорт и инструменти.   Други двама души са нужни за освежаване на маркировката и поставяне на указателни табели по същата екопътека - за пренасяне на материали или за маркиране. Осигурени са водач, ръководител-маркировчик, указателни табели и материали за маркиране. Търси се и шофьор с автомобил с възможност за извозване на участниците в маркирането по маршрута от местността над бившия ресторант \"Високата пещ\" до Асеновград, като горивото ще бъде заплатено. ", "date": "2019.12.06", "title": "Екоакция \"Зелена събота\" край Асеновград"}
{"url": "https://www.actualno.com/society/deputatite-ratificiraha-dogovori-za-zakupuvane-na-voenna-tehnika-za-bylgarskata-armija-news_1413095.html", "text": "      Депутатите ратифицираха договори за закупуване на военна техника за българската армия. 417 000 долара се отпускат за закупуване на софтуер за обучение на военни, който спестява участие на жива сила.      БСП подкрепя ратификацията с мотива, че техниката ще е в полза на тактическите операции. Депутатът Кольо Милев от БСП се аргументира.   \"Нашата парламентарна група ще подкрепи ратифицирането на договора, тъй като тази система е изградена още 2005 година на Националния военен учебен център \"Чаралица\" и тя се използва най-вече за подготовка на тактическите звена - звената батальон, бригада.\r\nДоговорът е в посока на усъвършенстване на самата система и по-нататъшното и използване за подготовката на нашите формирования. Системата е надежда и лично аз съм участвал в подготовката на Карловската бригада за участие във всички операции от спектъра на Алианса\".  Парламентът одобри да бъдат купени и два миночистача - минни ловци за Военноморските ни сили от Нидерландия, втора употреба.\r\nДоговорът за покупка и доставка е за близо 2 млн. евро и е подписан на 7 ноември тази година. Депутатът от ГЕРБ Пламен Манушев поясни, че двата кораба ще са за операции в Черно море.   \"И Военноморските ни сили имат сериозна и остра нужда от подмяна и на противоминните си сили, тъй като тези, с които разполагаме, са съветско производство, миночистачи, които са вече на привършване на жизнения си цикъл.    И Военноморските сили като една балансирана система трябва да имат и такива сили. Защото особено в Черно море, където използването на мини и чистотата на фарватерите и на водните пътища е изключително важна, трябва тези сили да бъдат развивани\". ", "date": "2019.12.06", "title": "Депутатите ратифицираха договори за закупуване на военна техника за българската армия"}
{"url": "https://www.actualno.com/curious/4-te-zodii-koito-vinagi-mogat-da-vi-razveseljat-news_1413065.html", "text": "                   - Тези хора са пълни с идеи, винаги имат някое интересно и вълнуващо предложение. Притежават огромно количество силна енергия, чрез която могат да повлияят на всички. Овните са истински мотиватори, които във всеки момент могат да ви накарат да повярвате в себе си и да продължите напред с гордо вдигната глава. Предпочитат да ви кажат истината, пред това да ви лъжат. Това понякога е причина хората да ги смятат за прекалено груби, но поне можете да бъдете сигурни, че няма да ви заблудят. Обичат да помагат на хората около себе си. Душата на компанията са и винаги намират начин да разсмеят всеки.    - Представителите на този знак са много забавни, те също са душата на компанията. Способни са да изнесат цяло цирково шоу, за да ви накарат да се усмихнете. Лъвовете са много комуникативни. С тях  можете да си говорите на всякакви теми. Знаят как да подобрят настроението ви. Имат умението да мотивират всеки около себе си. Лъвовете са истински лидери, които имат силно влияние над околните. Само няколко техни думи могат да ви накарат да се усмихнете. Освен това, лъвовете добре се справят с драмата. Ако преживявате драматичен момент, те много бързо ще ви помогнат да погледнете реално на нещата и да  се успокоите.         ", "date": "2019.12.06", "title": "4-те зодии, които винаги могат да ви развеселят"}
{"url": "https://www.actualno.com/curious/zodiite-koito-shte-imat-mnogo-kysmet-prez-dekemvri-news_1413067.html", "text": "                   - Представителите на този знак преминаха през доста трудни моменти тази година. Декември е месецът, през който най - сетне ще се почувстват добре. Те ще бъдат по - силни от всякога и ще осъзнаят защо са им се случили всички тези неприятни неща. Овните ще пожънат наистина много успехи през този месец.  Ще са много амбицирани и мотивирани в края на 2019 година. Възможно е да намерят по - добра работа. Ще бъдат забелязани от влиятелни хора и ще имат много възможности да сбъднат мечтите си.    - През Декември представителите на този знак ще премислят много внимателно всичко, което им се е случило през изминалата година. Те ще си направят равносметка и ще осъзнаят, че са постигнали достатъчно през тази година. Лъвовете ще бъдат доволни от себе си, когато се обърнат назад.Тази година те сбъднаха голяма част от мечтите си и ще оценят усилията си. Това ще ги мотивира още повече и ще ги накара да продължат напред. През Декември те ще се захванат с нови задачи и ще продължат да усъвършенстват себе си в различни сфери. Ще бъдат още по - позитивни и мотивирани и ще заразяват всички с енергията си. Необвързаните представители на зодия Лъв ще флиртуват много. А останалата част ще се насладят на множество романтични моменти с половинките си.         ", "date": "2019.12.06", "title": "Зодиите, които ще имат много късмет през Декември"}
{"url": "https://www.actualno.com/america/zasega-senatyt-na-sasht-sprja-priznavaneto-na-armenskija-genocid-v-turcija-news_1413019.html", "text": "      Доминираната от демократи Камара на представителите прие резолюция за със съкрушителните 405-11 в края на октомври. Но в Сената мнозинството принадлежи на републиканците, подкрепящи президента Доналд Тръмп и там резолюцията засега е спряна, припомня БГНЕС.      Белият дом не иска законодателството да бъде придвижено напред, докато преговаря с Анкара по чувствителни въпроси като антитерористичната операция на Турция в Северна Сирия и купуването от съюзник от НАТО на системата за противоракетна отбрана С-400 от Русия, което може да провокира американски санкции.   Турция възрази срещу представянето на инцидентите от 1915 г. като \"геноцид\", по-скоро ги нарича трагедия, в която както турци, така и арменци са дали жертви в разгара на Първата световна война. Анкара многократно предлага създаването на съвместна комисия от историци от Турция и Армения под наблюдението на международни експерти, които да разгледат въпроса. Анкара разглежда чуждата намеса по този въпрос като заплаха за суверенитета на Турция.\r\nСенаторът от демократите Боб Менендес и сенаторът от републикацните Тед Крус се опитаха да предизвикат гласуване в Сената за резолюцията. Републиканецът Кевин Креймър го блокира, като заяви, че времето не е подходящо, след като Тръмп проведе разговори с турския президент Тайип Ердоган на срещата на върха на НАТО в Лондон. \"Не мисля, че има член на Сената, който да няма сериозни притеснения относно поведението на Турция\", каза Креймър и добави: \"В подходящия момент можем да го приемем\".  Менендес не се съгласи, като отбеляза, че Ердоган наскоро посети Вашингтон и нищо не се беше променено. Той обеща да идва в камарата на Сената веднъж седмично, за да повдига въпроса. \"Няма да спра, докато не направим това, което е морално и принципно правилно\", каза Менендес. ", "date": "2019.12.06", "title": "Засега Сенатът на САЩ спря признаването на арменския геноцид в Турция "}
{"url": "https://www.actualno.com/politics/borisov-resoryt-na-gabriel-e-svyrzan-s-nashite-prioriteti-news_1413053.html", "text": "      Министър-председателят Бойко Борисов се срещна с е . Тема на разговора им в Министерския съвет бяха приоритетите на Габриел през петгодишния мандат на новата Европейска комисия, която встъпи в длъжност на 1 декември.      Премиерът Борисов беше категоричен, че повереният на Мария Габриел ресор е голямо признание за България и същевременно дава много възможности за работа в интерес на Европейския съюз и неговите граждани. Борисов изрази увереност, че Габриел ще ръководи успешно своя ресор, който умело съчетава основополагащи европейски ценности като образование, култура и младеж с актуалните теми за суперкомпютрите и дигиталните хъбове.   Министър-председателят посочи сериозната отговорност на Мария Габриел, която ще управлява програмата „Хоризонт Европа“ с предложен от Европейската комисия Премиерът  Бойко Борисов подчерта, че ресорът на Мария Габриел в новата Комисия кореспондира и с ключови приоритети от управленската програма на българското правителство, по които кабинетът работи ежедневно. „Сигурен съм, че установеното силно доверие и отлично сътрудничество между България и Европейската комисия ще продължи и занапред“, заяви министър-председателят и добави, че ще разчита и на усилията на Мария Габриел в тази посока.  От своя страна Мария Габриел заяви, че възприема като огромна чест отговорностите си на европейски комисар по иновациите, научните изследвания, културата, образованието и младежта. Габриел подчерта, че заедно с екипа й ще се стремят да дадат решения на сериозни предизвикателства, пред които е изправена Европа, като се фокусират на първо място върху ползите за европейските граждани.\r\nМария Габриел акцентира върху значението на образованието и възможностите за обучение през целия живот, перспективите за младите хора, подкрепата за научните изследователи, насърчаването на иновациите и съхраняването на културното наследство.   Мария Габриел изрази увереност, че в новата Европейска комисия ще работи с колегите си в дух на сътрудничество и доверие, така че да се осъществяват много общи инициативи и да се отговори в максимална степен на очакванията на европейските граждани и на предизвикателствата пред Европейския съюз.     ", "date": "2019.12.06", "title": "Борисов: Ресорът на Габриел е свързан с нашите приоритети"}
{"url": "https://www.actualno.com/analysis/ek-i-makron-vyv-vse-po-ocheviden-sblysyk-za-zapadnite-balkani-news_1413021.html", "text": "      В същия ден, когато председателят на Европейската комисия Урсула Фон Дер Лайен, европейският външен министър Жозеп Борел и комисарят по разширението Оливър Вархели единодушно казаха на Западните Балкани, че европейското бъдеще на региона не е изложено на риск, Еманюел Макрон повтори своето \"не\". Какво е решението? Когато Франция блокира започването на преговори за присъединяване със Северна Македония и Албания през октомври, Макрон вероятно не очакваше, че неговото противопоставяне на продължаването на съществуващата политика на разширяване ще постави Западните Балкани и бъдещето му в самия център на дневния ред на Европейския съюз. Това пише в анализ на Сашо Арсовски за Deutsche Welle, цитиран от БГНЕС.      Преди всичко след дебата през октомври на лидерите на Европейския съюз относно разширяването, който след това засенчи всички други теми на Съвета на ЕС, новият Европейски парламент прие резолюция в подкрепа на Западните Балкани. Тогава новият председател на парламента Сасоли направи първото си официално посещение в Скопие.   Темата за Западните Балкани беляза и първите работни дни на новата Европейска комисия. Урсула Фон Дер Лайен изпрати съобщение до региона на първата си пресконференция след встъпването си в длъжност.\r\n\"Абсолютно стратегически е важно да направим по-ясно за Западните Балкани, че ние ги искаме на наша страна и че имаме голям интерес да се присъединят към ЕС\", заяви Фон Дер Лайен. Тя също така каза, че е важно ЕС да се \"придържа към идеята за преговори за присъединяване\", но и да изслушва позициите на държавите-членки, когато става въпрос за промяна на този процес. \"Що се отнася до преговорите за присъединяване, бих се застъпила, че промените вървят ръка за ръка, което ще даде възможност на страните да започнат преговори за присъединяване\", поясни Урсула Фон дер Лайен.  Същият ден новият ръководител на дипломацията Борел заяви пред Европейския парламент, че въпреки откритите въпроси и дебатите относно методологията за разширяване, този процес не може да бъде поставен под въпрос. \"Трябва да запазим инерция и да продължим да работим с всички държави-членки, за да осъзнаем, че не можем да затворим или премахнем европейската перспектива на страните от Западните Балкани\", каза Борел.\r\nБорел припомни трагичните последици от войната в Югославия за Западните Балкани. \"Наследството от тази трагедия създаде разделения, бедност и конфликти на етническа и национална основа. Европа е единствената, която може да предложи решение на тази ситуация\", каза бившият испански външен министър.\r\nНовият комисар по разширяването Оливър Вархели вижда \"решението\" за Западните Балкани като по-динамично в процеса. \"В края на петгодишния ми мандат трябва да имаме поне една държава, готова да се присъедини към ЕС\", каза той. Той също обяви, че Европейската комисия ще представи конкретно предложение в началото на януари за промяна на методологията за присъединяване, въз основа на която дебатът между страните членки ще продължи. \"Говорим за промяна на методологията и никой не поставя под въпрос европейската перспектива на страните от Западните Балкани. Тя изобщо не трябва да бъде обект на дебати и няма да бъде обсъждана\", заяви Вархели.       Почти по същото време, но от другата страна на Ламанша, разчитайки на заключителната конференция на срещата на върха на НАТО в Лондон, френският президент върна историята в началото - тоест към блокада на преговорите.\r\n\"Изрично казвам, че искам да се реформират процедурите на преговори преди всеки следващ старт на процеса на преговори\", каза Еманюел Макрон. Той също \"изрично\" подчерта, че ще се противопостави на всякакъв вид разширяване на ЕС, \"което не е придружено от дълбоки реформи във функционирането на Съюза\".\r\nЗа френския президент \"решение\" за Западните Балкани е твърдото му привързване към Европейския съюз. \"Това насърчение за някои може да означава и присъединяване към ЕС, но трябва да е ясно: това също означава фаза на стратегическо партньорство и увеличени инвестиции\", обясни Макрон.\r\nИ докато новият комисар по разширяването Вархели казва, че институционалната реформа на ЕС не е условие за разширяване и че Съюзът \"ще може да функционира отново с 28 държави-членки\", за Макрон функционирането на ЕС с настоящия брой членове е изключително неефективно, а приемането на нови членове - неустойчиво.\r\nВархели очаква преговорите със Скопие и Тирана да започнат през май.      За разлика от френския президент, който твърдо \"конкретизира\" идеята си за спиране на разширяването, която според него ще бъде подкрепена от \"още няколко държави-членки\", Брюксел говори за положителен напредък за страните по пътя към интеграция в ЕС и насърчава региона да продължи с европейските реформи.\r\nКомисарят по разширяването обяви откриването на нова глава в следващата седмица. За Черна гора Вархели казва, че е най-напредналала в преговорите за присъединяване и призова, както и Сърбия за бързи реформи в областта на върховенството на закона, свободата на медиите и промяна на избирателните закони. След първото обръщение на Босна и Херцеговина до комисаря по разширяването той призова страната да прилага \"пълно установяване и функционалност\" на всички нива на изпълнителната и законодателната власт в страната. \"Само тогава страната може да започне да се занимава с ключовите въпроси и приоритети, представени пред нея от Комисията\", каза Вархели.\r\n\"Когато става въпрос за Северна Македония и Албания, Европейската комисия ще се стреми към откриването на преговори за присъединяване възможно най-скоро, което очакваме да се случи преди срещата на върха през май в Загреб\", заяви Вархели.\r\nВархели, Макрон и Борел са единодушни, че срещата на върха ЕС-Западни Балкани, насрочена за май 2020 г. в Загреб, се очаква да бъде крайъгълен камък в политиката за разширяване. Дотогава позициите на държавите-членки и институциите на ЕС относно бъдещото разширяване, а оттам и бъдещето на Западните Балкани, следва да бъдат определени и хармонизирани. Хърватия, която пое председателството на Съвета на ЕС от 1 януари 2020 г., казва, че иска срещата на върха в Загреб да бъде еталонът, който \"ще определи картата за следващите десет години по отношение на политиката на разширяване\".\r\nВ Брюксел след дебата за разширяване предупреждават, че политиката на разширяване на ЕС не може да зависи от отделните държави-членки или от техните вътрешни политики. Чуват се гласове, че вътрешната функционалност на Съюза, както и неговата глобална геополитическа воля, ще бъдат поставени на изпитание именно от Западните Балкани.    ", "date": "2019.12.06", "title": "ЕК и Макрон - във все по-очевиден сблъсък за Западните Балкани"}
{"url": "https://www.actualno.com/actualno/pisa-i-naklonenata-kula-na-obrazovanieto-news_1412981.html", "text": "             Образователният министър Красимир Вълчев , че в образованието има проблем - след като при деветокласниците лъснаха като фрапиращ провал. Това признание обаче беше твърде особено - след него последва друго уточнение. То, преразказно, гласеше: проблемът при децата е в това, че училището е прекалено фокусирано върху обем от знания, а не върху умения. И ето този цитат:              ", "date": "2019.12.06", "title": "PISA и наклонената кула на образованието "}
{"url": "https://www.actualno.com/europe/putin-otnovo-kaza-che-rusija-e-gotova-da-udylji-strategicheski-dogovor-za-vyoryjenieto-news_1412989.html", "text": "      Руският президент Владимир Путин отбеляза, че досега не е имало реакция от партньорите на предложението на Русия за разширяване на Договора за намаляване и ограничаване на стратегическите нападателни оръжия (СТАРТ - 3), съобщи ТАСС      Руската федерация е готова до края на годината без предварителни условия за продължаване на Договора СТАРТ-3, заяви руският президент на среща по отбранителни теми, предаде БГНЕС.   \"Искам още веднъж да потвърдя позицията на Руската федерация: Русия е готова незабавно, възможно най-скоро, точно преди края на тази година, без каквито и да е предпоставки, да удължи договора СТАРТ-3, за да няма по-късно тълкуване на нашата позиция, казвам това официално\", каза Путин пред журналисти.\r\nДържавният глава на Русия припомни, че договорът предстои да изтече. \"Всичките ни предложения са на масата за разширяване на този договор, но досега не сме получили никаква реакция от партньори\", каза Путин.  Договорът за ограничаване на стратегическите нападателни оръжия беше подписан от Москва и Вашингтон през 2010 година. Според неговите условия всяка страна намалява стратегическите си въоръжения по такъв начин, че седем години след влизането му в сила и впоследствие общият им брой не надвишава 700 единици за междуконтинентални балистични ракети (ICBM), подводни балистични ракети (SLBM) и тежки бомбардировачи (TB), 1550 единици за бойни глави, 800 единици за пускови установки на ICBM, SLBM и TB.\r\nДоговорът остава валиден 10 години (до 5 февруари 2021 г.), освен ако не бъде заменен с последващо споразумение. Той може също да бъде удължен за не повече от пет години (тоест до 2026 година) по взаимно съгласие на страните.   Москва призова Вашингтон да не отлага резолюцията за удължаването на договора и го характеризира като \"златен стандарт\" в областта на разоръжаването. Отговаряйки на въпрос от кореспондент на ТАСС на 4 ноември, президентът на САЩ Доналд Тръмп увери, че САЩ биха искали да сключат ново споразумение за контрол на оръжията с Русия, Китай и, вероятно, с няколко други страни. На допълнителния въпрос дали САЩ биха искали да разширят СТАРТ-3, собственикът на Белия дом не отговори.     ", "date": "2019.12.06", "title": "Путин отново каза, че Русия е готова да удължи стратегически договор за въоръжението"}
{"url": "https://www.actualno.com/politics/conev-simeonov-kumuva-na-kryvosmeshitelnija-brak-mejdu-gerb-i-bsp-za-subsidiite-news_1413069.html", "text": "      Със . Той беше свързан с гласуването на партийните субсидии. След гафове и консултации, в крайна сметка партиите приеха субсидия от 8 лв на глас и възможност за финансиране на политическите сили от бизнеса. ДПС се възмутиха и напуснаха залата. \" Това не е законно решение , защото беше прието на трето гласуване, което е забранено по правилник и Конституция\", категоричен беше пред Нова тв депутатът от ДПС Йордан Цонев.      Това е сценарий, замислен от лятото, според депутата, сделка между . \"Първият вариант от този сценарий беше ГЕРБ да влязат с по-малко депутати на изборите и да позволят на останалите групи - БСП и патриотите, да прокарат това решение. При този сценарий пак щеше да е 8 лв субсидията, но ГЕРБ излизаха с положителни имиджов образ. Ние осуетихме този сценарий и Корнелия Нинова каза, че г-н Карадайъ лъже, защото не се е чувала и виждала с г-н Борисов. Ние знаем, че е така. Тя използва посредник и той се казва Валери Симеонов. Той посредничеше между нея и Бойко Борисов, за да се случат 8-те лв. И вчера в парламента при втория вече сценарий, истината лъсна. Видяхме едни политически кръвосмешителен брак между комунисти и антикомунисти. Това по риториката на ГЕРБ, не - наша. ГЕРБ наричат себе си антикомунисти. С кумуването на Валери Симеонов се случи този брак .\", обяви Йордан Цонев.   \" Сделката е била доста по-рано сключена. БСП да подкрепи Валери Симеонов за зам.-председател на парламента, а той да кумува на този брак по сметка\", разясни още Цонев.\r\n\"Не знам какво знаят малките деца, но особено майките на болните малки деца знаят, че БСП лицемерничи, когато се извинява за Валери Симеонов. Това искам да кажа на БСП и г-жа Нинова. Да не ми говорят за лицемерие и участие във властта след вчерашния случай\". Така коментира Цонев тезата, че случаят с партийната субсидия е дал прекрасна възможност на ДПС да се покаже като истинската опозиция в парламента и най-сетне да опонира на тезата, че партията на Ахмед Доган подкрепя управлението на ГЕРБ.  \"А колкото до ГЕРБ, искам да кажа, че те излизат с най-голяма щета. С най-голяма щета излиза премиерът Борисов, защото именно неговата дума беше потъпкана вчера. Той обеща на хората, които гласуваха с \"да\" на референдума, че ще послуша техния глас. Вчера депутатите от ГЕРБ всъщност суспендираха думата на Борисов. Да ви кажа честно, аз очаквам, че той ще реагира. Той винаги е реагирал на такива ситуации.\", заяви Цонев. По думите му има начини за реакция и законна промяна в законодателството, не като четвръто гласуване, защото по процедура - окончателно на второ гласуване вчера.\r\n\" Законовите възможности са да сезира някой Конституционния съд. Ние (ДПС) нямаме достатъчно депутати да го направим. Другият вариант е президентът да наложи вето върху закона за бюджета заради това конституционно нарушенине и нарушението на правилника. Но, честно да ви кажа, не очаквам президентът да го направи. Вече съм с убеждението, че там ветото е запазено за други случаи. Примерно, ако е изгодно за БСП или има настиск от градската соросоидна десница.\" Разясни ситуацията от тук нататък Йордан Цонев.   Той отново повтори позицията на ДПС за субсидиите и модела за субсидиране на партиите. Необходим е дебат, който ГЕРБ обеща да инициира и тогава да се вземе решение. Моделът показа дефекти, призна Цонев, въпреки че ДПС участваше в приемането му преди години. Един от дефектите са депозитите от по 10 - 20 млн. лв. на големите партии - излишни пари, които не харчат, каза още Цонев.     ", "date": "2019.12.06", "title": "Цонев: Симеонов кумува на кръвосмешителния брак между ГЕРБ и БСП за субсидиите"}
{"url": "https://www.actualno.com/cite/nashite-vlasti-obichat-ruskija-shpionaj-news_1413047.html", "text": "      \"Имам чувството, има такова обществено мнение и у властите се забелязва - нашите власти обичат руския шпионаж . Обичат България да бъде шпионирана от Москва. Има една такава любов\". Това каза пред НОВА тв председателят на Атлантическия клуб в България Соломон Паси.      \"Това, че Путин е изгонил един - двама български дипломати не е толкова страшно. Путин е благодарен на България за това, че България пуска руските самолети със руско оръжие да отиват в Сърбия, където на 30 км в територията в град Ниш е най-голямата шпионска централа на Русия.\", коментира още той.\r\n\"Това, за което малцина обвиняват Тодор Живков, а трябва, е политиката на снишаването . Той за много неща трябва да бъде обвиняван. Но политиката на снишаването влезе в българското ДНК. Българското ДНК носи тази политика. И това виждаме и днес с руските самолети и ако щете и с тоя Турски поток, който е голям удар по България. \"Турски поток\" е един много сериозен проблем за България, защото вместо да диверсифицираме енергийната си политика - източници, доставчици и пр., ние даваме още на Русия.\", добави Паси. ", "date": "2019.12.06", "title": "Нашите власти обичат руския шпионаж"}
{"url": "https://www.actualno.com/society/prognoza-za-vremeto-6-dekemvri-petyk-news_1412980.html", "text": "      Днес преди обяд в равнините и котловините ще е мъгливо, а над останалите райони ще бъде предимно слънчево. Това съобщи за Агенция \"Фокус\" Боряна Маркова, дежурен синоптик в Националния институт по метеорология и хидрология (НИМХ).      След обяд от запад ще започне да се заоблачава. Ще е почти тихо, в Източна България със слаб вятър от юг-югозапад. Минималните температури ще са от минус 6° до минус 1°, а максималните – между 5° и 10°, на местата с по-трайна мъгла и по-ниски. Атмосферното налягане е по-високо от средното за месеца и бавно ще се понижава.\r\nПо Черноморието ще е предимно слънчево, почти тихо. След обяд вятърът ще се ориентира от юг-югозапад и ще е слаб до умерен. Максималните температури ще са между 8° и 10°. Вълнението на морето ще е 1-2 бала.\r\nВ планините ще е предимно слънчево. След обяд от запад ще започне да се заоблачава. Ще духа слаб до умерен вятър от запад-югозапад. Максималната температура на височина 1200 метра ще е около 9°, на 2000 метра – около 2°.  През почивните дни облачността ще е променлива, често значителна и на отделни места ще има слаби превалявания от дъжд. Вятърът ще се ориентира от запад-северозапад и ще се усили до умерен.\r\nМинималните температури ще са по-високи в сравнение с предишните дни, в неделя в повечето места ще са над нулата; ще се повишат още и дневните температури и в неделя преобладаващите максимални ще бъдат между 10° и 15°.\r\nВ понеделник вятърът пак ще стане югозападен и в източната половина от страната и на север от планините значително ще се усили. Облачността от запад ще се увеличава и вплътнява, все още без валежи.     ", "date": "2019.12.06", "title": "Прогноза за времето - 6 декември (петък)"}
{"url": "https://www.actualno.com/business/okonchatelno-i-apartamentite-za-kratkosrochen-naem-trjabva-da-sa-registrirani-turisticheski-obekti-news_1413018.html", "text": "      Онлайн платформи ще бъдат спирани, ако предлагат некатегоризирани или нерегистрирани като туристически обекти места за настаняване. Това решиха депутатите с приетите на второ четене промени в Закона за държавния бюджет за 2020 година.      Предложението беше на депутатите от ГЕРБ и НФСБ Менда Стоянова и Валери Симеонов, като в крайна сметка онлайн платформи като Airbnb ще трябва задължително да предлагат само \"регистрирани\" обекти за краткосрочно настаняване. В първоначалния вариант . Регистрацията на местата за временно  настаняване ще се извършва от кметовете на общини или от оправомощени  от тях длъжностни лица. Контрол и надзор ще осъществява министърът на туризма или оправомощено от него длъжностно лице, които могат да направят искане  до районния съд за спиране на дадена платформа, ако тя предлага обект,  който не е регистриран.   Според приетите текстове платформата може да бъде спирана за срок от две седмици при първо нарушение или 30 дни при повторно такова. Освен това за нарушителите се предвиждат глоби от 500 до 5000 лв. за физическите лица, които не са търговци, а за едноличните търговци и юридически лица - имуществена санкция в размер от 1000 до 10 000 лв.\r\nКакви са основните параметри на държавния бюджет за догодина - научете в !   ", "date": "2019.12.06", "title": "Окончателно: И апартаментите за краткосрочен наем трябва да са регистрирани туристически обекти"}
{"url": "https://www.actualno.com/starazagora/poveche-ot-pet-hiljadi-imenici-v-stara-zagora-dnes-news_1413049.html", "text": "      Общо 5116 души празнуват имен ден днес в Стара Загора, сочи справка на Дирекция \"Гражданско състояния\" на общинската администрация. 2311 са старозагорците, които носят името Николай, 650 са господата с име Никола. Със съкратени варианти на името има 877 души, наречени Кольо, 8 - Колю, а 12 - Нико.      Повод да бъдат поздравени и да почерпят имат 323 дами с името Николина, 165 Николинки и 320 с името Никол.   Никулден е един от големите православни празници, посветен е на свети Николай Мирликийски, покровител на моряците, пътешествениците, банкерите и търговците. Днес народната традиция повелява на трапезата да рибни ястия най-вече - пълнени шаран. \r\nХрамов празник днес имат катедралният храм \"Св. Николай Мирликийски Чудотворец\" и най-големият храм в местата за лишаване от свобода в България в Старозагорския затвор - \"Св. Николай Чудотворец\".   ", "date": "2019.12.06", "title": "Повече от пет хиляди именици в Стара Загора днес"}
{"url": "https://www.actualno.com/america/sasht-sys-sankcii-sreshtu-rusnaci-za-kiberprestyplenija-news_1412987.html", "text": "      Съединените щати наложиха санкции на руснаците Максим Якубец и Игор Турашов, които властите обвиняват за подготовката и осъществяването на хакерски атаки, както и на редица физически и юридически лица, свързани според Вашингтон с хакерската група \"Evil Corp\". Според Вашингтон, Якубец и Турашов, както и юридически лица, свързани с \"Evil Corp\", са нанесли щети за милиони долари. Това се посочва в изявление, публикувано от Министерството на финансите на САЩ, предаде БГНЕС.      Освен Якубец и Турашов, в списъка са още 15 лица, повечето от които са  граждани на Русия. Сред тях има и граждани на Украйна, Испания, Гърция,  Израел и Узбекистан. Санкции бяха наложени и на шест руски юридически  лица, свързани според Министерството на финансите на САЩ, с руснака  Денис Гусев, който беше част от хакерска група.   \"Министерството на финансите налага санкции срещу \"Evil Corp\" като част от мащабни действия, насочени срещу една от най-активните престъпни организации в света в кибер сферата\", потвърди министърът на финансите на САЩ Стивън Мнучин.\r\nАмериканската хазна съобщи също, че дейността на \"Evil Corp\" е нанесла щети на стойност 100 милиона долара. \"Evil Corp” използва зловреден софтуер на \"Dridex\" за заразяване на компютри и за събиране на информация за сметки в стотици банкови и финансови институции в повече от 40 страни. Този зловреден софтуер също \"причини щети на милиони щатски долари на международни финансови институции и техните клиенти\", се казва в документа. В същото време от ведомството отбелязват, че \"общите им незаконни постъпления вероятно са много по-големи\".  Според Министерството на правосъдието на САЩ действията на хакерите са засегнали приблизително 300 банки и финансови институции, значителна част от които са разположени в САЩ и Великобритания. \r\n\"Evil Corp\" функционира като търговска организация, която се ръководи от група хора, разположени в Москва, в Русия. Те имат дългогодишен опит и са в добре развити доверителни отношения помежду си\", заявяват от Министерството на финансите на САЩ.    ", "date": "2019.12.06", "title": "САЩ със санкции срещу руснаци за киберпрестъпления "}
{"url": "https://www.actualno.com/politics/predsedateljat-na-vks-prizova-borisov-i-cacarov-da-bydat-razsledvani-za-kadruvane-news_1413012.html", "text": "      Председателят на Върховния касационен съд (ВКС) Лозан Панов призова премиера Бойко Борисов и главния прокурор Сотир Цацаров да бъдат разследвани за търговия с влияние. А причината за призива бяха в предаването \"Лице в лице\" на bTV, че без той да каже, Панов е нямало как да стане председател на ВКС. Борисов тогава каза, че подкрепата е била \"с парламентарните си групи. С начина, по който се  избират във ВСС (11 от 25-членния ВСС се избират от  парламента), с излъчените от нас представители\".      Призивът идва и след като по време на за избора на нов главен прокурор имаше сериозни размени на реплики между Панов и Цацаров кой в кои сгради ходил, докато течат процедурите за избор на висш пост в съдебната система - в случая както за главен прокурор, така и за председател на ВКС тогава, когато Панов беше избран. Според Цацаров, изборът на Панов станал \"в две други сгради\". \"Всеки трябва да носи своята отговорност - който е посещавал някакви сгради, да ги каже\", каза тогава председателят на ВКС.   \"И той идваше често при мен господин Панов\", обяви още Борисов в сряда (4 декември).\r\n\"В рамките на няколко седмици и главният прокурор, и министър-председателят оповестяват данни за търговия с влияние. Главният прокурор каза, че изборите за висши длъжности в съдебната система се извършват в други две сгради, а премиерът призна, че оказва влияние върху един такъв избор\", каза Панов преди заседанието на ВСС, цитиран от lex.bg, предаде в. \" \". Той попита къде са разследващите органи. И припомни записите на разговорите между бившия председател на Софийския градски съд Владимира Янева и съдията Румяна Ченалова. \"Това, което остана под линия, беше – две каки си говорят. За да не остане сега под линия, че две батки си говорят, бих призовал разследващите органи с оглед оповестените данни за търговия с влияние да започнат разследване\", каза Панов.  Макар че започнаха на 24 октомври, вече повече от месец нито една институция, която може да вземе отношение по казуса - прокуратурата, Инспекторатът към ВСС, както и самият ВСС, не го е направила. \r\nПремиерът обяви и какво пише в черновата на становището на Венецианската комисия за проекта за законови промени, свързани с механизъм за търсене на отговорност от главния прокурор. Правосъдният министър Данаил Кирилов преди месеци предложи процедура, която да се отнася не само за главния прокурор, както от години настояват и Брюксел, и Съдът в Страсбург, но и за двамата председатели на върховни съдилища. От думите на Борисов се разбра, че Венецианската комисия настоява \"да има абсолютно независими прокурор, звено, да бъде избрано с 2/3 от прокурорската колегия\" и което да може да разследва главния прокурор, без да се отчита на никого. \"Звучи странно назначаването на независим прокурор, разследващ главния прокурор, който да се избира от 2/3 от прокурорската колегия. Доколко независим ще бъде той, след като изборът ще бъде осъществен от бивши и бъдещи подчинени на главния прокурор?\", коментира Панов.   Новият главен прокурор Иван Гешев застъпва тезата, че не е вярно, че главният прокурор е недосегаем, и вчера даже реши да даде пример за това. \"В деня, в който получих указа си, имах призовка като подсъдим в Софийския районен съд. Едно лице се почувствало засегнато и завело дело от частен характер за клевета, защото пред журналисти съм казал: \"Едно лице, което вие, медиите, наричате Крокодила\". И това лице се е разпознало. Така че онагледявам колко \"безотговорен\" е главният прокурор. Това го разказах в Брюксел на колеги и те не повярваха. Това едва ли може да се случи в страна от ЕС. Това в голямата си част е политическа пропагандна тема, зад която стоят политически, икономически и всякакви други интереси\", сподели Гешев вчера.     ", "date": "2019.12.06", "title": "Председателят на ВКС призова Борисов и Цацаров да бъдат разследвани за кадруване"}
{"url": "https://www.actualno.com/politics/dyrjavnijat-budjet-za-2020g-osnovni-akcenti-i-kritiki-news_1412448.html", "text": "      Късно снощи депутатите окончателно . Предвижда се догодина салдото до консолидираната програма да е нулево, като приходите и разходите ще бъдат общо около 47 млрд. лева.       Преди това в Народното събрание минаха и бюджетите на и .\r\nЗаложеният икономически растеж е в рамките на 3,3 на сто, безработицата - 4,1%, а инфлацията - малко над 2. През 2020 г. може да бъде поет нов дълг, включително и чрез външни емисии. Същевременно . \"Предлагаме сериозна данъчна промяна, чрез въвеждане на подоходно облагане и отмяна на плоския данък. Част от данък доход пък да остава в общините\", заявиха от левицата.   \"Решава ли бюджетът проблема с демографската криза или поне започва ли да го решава? Не, изобщо. Няма политика за децата. Няма политика за младите семейства , няма политика за увеличаване на продължителността на живота и политика към възрастните хора.За младите няма никакви стимули за отглеждане на деца, за започване на бизнес. За възрастните хора се предвижда само увеличение на пенсиите с 6 %, които сами разбирате, че не е достатъчно. Вторият проблем, който е огромен за България е здравеопазването. Решава ли се той през бюджета за 2020 г? Не \", отбеляза лидерът на опозицията Корнелия Нинова. Според нея отпуснатите милиони няма гаранции, че ще стигнат до медицинските специалисти, нито има гаранции за финансирането на държавните и общински болници.\r\n\" Третият , включително го чухме от министъра са доходи и бедност. Решава ли бюджета този въпрос? Не, не го решава\" , изтъкна лидерът на БСП. Според нея мерките в бюджет 2020 г. не са достатъчни, те задълбочават проблема с бедността, отварят ножицата между бедни и богати и гарантират увеличаване на неравенството.     Като четвърти проблем Нинова изтъкна образованието и посочи, че бюджетът не прави нищо за подобряването в тази сфера . \"По-лошото е, че продължава принципът парите следват ученика. Парите следват ученика означава, че училищата в малките населени места да бъдат закривани, защото няма деца\", обясни още Корнелия Нинова. \"Важният пети въпрос - икономика. В бюджета няма никакви стимули за икономиката, каквото и да говори министърът на финансите. Без увеличаване на доходите няма да има ръст в потреблението. Без увеличаване на капиталовите разходи няма да има ръст в БВП\", коментира Нинова.\r\n\" Предлагаме преизчисляване на всички пенсии , изтъкна още червеният водач Корнелия Нинова. Левите искат един учебник по един предмет и той да е безплатен до 12 клас. Идеите са за разумен бюджет и без да вкарваме държавата в дългове\", посочиха от левицата, но . Бюджетът на ГЕРБ не решавал въпроса за догонващия растеж. Предложението на управляващите не намалявало социалната поляризация. Не се решавал и въпросът за регионалните различия, критикува опозицията.\r\nОпозицията  отправи и куп въпроси към управляващите. Защо в ситуация на очаквана рецесия се предлага балансиран бюджет, защо се намалява делът на приходите на хазната в БВП, докато при другите държави в ЕС той се увеличава, защо фирмите са с най-малък принос в данъчно-осигурителните постъпления, бяха сред въпросите зададени от БСП.   По отношение на критиката на БСП за ниския дял на данъчните приходи като процент от БВП, финансовият министър обясни при обсъжданията, че увеличението на този дял е неминуемо и трябва да върви с нарастване на данъчните ставки.   Той отчете, че 4,5 млрд. лв. ще бъде разминаването в приходите и разходите, ако бъдат калкулирани в бюджетната рамка. Според него в Министерство на финансите работят по-добри експерти, отколкото в различни партийни централи.\r\n\"Не че предложенията, които сте направили нямат своята логика и резон, но най-доброто изражение на \", допълни още Горанов. \"Нашите очаквания към днешна дата са в държавния бюджет да постъпят 25, 6 млрд. лв. или с 53, 8 млн. по-малко, или неизпълнение с 0,2 %.\r\nИскам да ви уверя, че текущата статистика за изпълнението на бюджета дава възможност за определена гъвкавост по отношение на разходната част на бюджета, заяви Горанов. Повече пари за съдебната власт Бюджетът на Висшия съдебен съвет ще е 49,5 млн. лв. За следващата година парите за ВКС са в размер на 21, 8 млн. лв. За прокуратурата са предвидени 289 млн. лв., а за съдилищата на Република България е предвиден бюджет от 378,2 млн. лв. за 2020 г. “Получи се общо сумарно увеличение със 70 млн. лв. в бюджета на съдебната власт спрямо предходната година”, сметна министърът на правосъдието Данаил Кирилов. Смятам, че това увеличение ще обезпечи работата на съдебната система включително и ще послужи за увеличение на възнагражденията вътре в съдебната система средно аритметично с около 10%, каза Кирилов. Повишение на средствата за социалните работници     С 15 % ще бъдат увеличени заплатите на социалните работници в Агенцията за социално подпомагане през 2020 г .Предложението бе направено между двете четения от ПГ на „БСП за България“. „За“ текстовете гласуваха единодушно 199 народни представители. Необходимите за увеличението на заплатите средства са в размер на 5 млн. лв.\r\nПоздравявам ГЕРБ и „Обединени патриоти“ за подкрепата на предложението на БСП за увеличаване на заплатите на социалните работници, заяви от парламентарната трибуна водачът на левицата Корнелия Нинова.\"Това е първото, което подкрепяте в този бюджет. Тези хора заслужават съгласие\", отчете тя. Бюджетът на МВР За политиката в областта на противодействието на престъпността отделените средства в бюджета са в размер на 967 441, 2 хил. лв. Предвиденият бюджет за политиката в областта на защита на границата и миграционните процеси възлиза на 234 228, 2 хил. лв. В бюджета по политиките в областта на пожарната безопасност и защитата на населението при извънредни ситуации са предвидени 282 743 хил. лв. на МВР за 2020 г. са в размер на 1 531 438, 5 хил. лв. Остава висящ въпросът кога ще се проведе реформата в МВР и парите в бюджета отиват ли в тази посока, бяха основните въпроси, които засегна опозицията. Социалистите искат повече средства за капиталови разходи, за обновяване на материалната база, за закупуване на още техника за следващата година за преиздаване на лични документи. Рекорден бюджет за отбрана    Разходите за отбрана и ще надхвърлят 2% от Брутния вътрешен продукт. За 2020 г. те предвиждат 1, 5 млрд. лв. Увеличените средства са предвидени за трето поред 10-процентно увеличение на заплатите, за назначаване на 800 нови военнослужещи, за капиталови разходи, както и за провеждането на поредица от мащабни учения. Заложени са средства и за реализирането на други два важни проекта - купуване на бронирана машина за пехотата и нови патрулни кораби за флота. Бюджетът за образование  приеха депутатите в бюджета на МОН за 2020 г. Средствата за „Персонал“ в бюджета на МОН за следващата година ще бъдат 430 млн. лв.. Между 17 и 18% ще нараснат работните заплати на педагогическите специалисти в образователната система от 1 януари 2020 г.За политиката в областта на всеобхватното, достъпно и качествено предучилищно и училищно образование и за учене през целия живот са отделени 650 млн. лв. За политиката в областта на равен достъп до качеството висше образование и развитие на научния потенциал парите за следващата година възлизат на 93 млн. лв. Предвидените средства за Българската академия на науките са в размер на 105, 6 млн. лв. Народните представители приеха и бюджета за държавните висши училища. Софийският университет „Св. Климент Охридски“ получава 73, 5 млн. лв. Бюджетът на Университета за национално и световно стопанство за следващата година възлиза на 23, 9 млн. лв. Стопанската академия „Д. А. Ценов“ в Свищов ще разполага с 4, 3 млн. лв. бюджет през следващата година, а бюджетът на Медицинския университет в Плевен ще бъде 11, 5 млн. лв. Ако аз съм на ваше място сигурно ще намеря не 5, не 10, а сигурно 50 нефинансирани дейности. Всяка една от В никакъв случай с един бюджет не можем да финансираме всички тези потребности\". Това каза министърът на образованието Красимир Вълчев по време на дебата.„Средствата никога не са достатъчни, никога не са били и толкова много. 600 млн. е реалното увеличение за следващата година без увеличението за средствата от ЕС. Според него не може да се приложи принципа, че ще се финансира само това, което даде резултат . „Ще поливаме това дърво, което даде плодове. Тук логиката е обратното, първо трябва да полеем, после да берем плодове“, обясни още Красимир Вълчев. От опозицията изразиха притеснение заради ниските заплати на учителите и неравнопоставеността между училищата. \"Изразяваме притеснение, че единния разходен стандарт за училищата се увеличава с 16 %, а заплатите на учителите със 17 %. Това каза народният представител от групата на левицата Ирена Анастасова по време на обсъжданията. „Би следвало тази година училища, които няма да могат да достигнат това увеличение на заплатите да бъдат подпомогнати по друг начин, за да може да се достигне до това увеличение, без да страдат други пера“, обясни Анастасова. Партийните субсидии - ябълката на раздора     , след като първоначално предложението на БСП за осем лева субсидия беше отхвърлено, а след това не бе прието и това на управляващите за 1 лев субсидия. Идеята на социалистите първоначално бе подкрепена само от БСП и Обединени патриоти. Стигна се до провеждането на среща между финансовия министър Владислав Горанов и \"Обединени патриоти\" в стаята на ГЕРБ.\r\nСлед нея . партийна субсидия. От ДПС не участваха в гласуването, тъй като в знак на протест напуснаха пленарна зала преди вота.\r\nПо-рано се стигна до сериозен скандал между БСП и ДПС. Първоначално \"Информацията, която имаме е, че Бойко Борисов и Корнелия Нинова са се договорили ГЕРБ да не са в пълен състав в залата, за да мине предложението на БСП. Искам да припомня позицията на ДПС, когато ГЕРБ популистки внесоха предложение за намаляване на субсидията за политическите партии на 1 лв. Ние заявихме, ако има субсидия, то тя трябва да гарантира финансирането на най-малките политически партии, поне тези, които са парламентарно представени и може да се отвори дебат за тавана на субсидиите, защото се вижда, че големите партии не могат да изхарчат цялата субсидия и имат големи банкови депозити. За малките политически партии субсидията не е достатъчна и те не могат да финансират дейността си\", заяви лидерът на ДПС Мустафа Карадайъ пред журналисти в парламента.\r\nТой обясни, че ДПС са имали среща с ГЕРБ, на която е присъствала Менда Стоянова. \"На срещата ние заявихме, че 1 лв. субсидия е популистки ход. \"Или 0 лв. за политическите партии, за да могат да финансират дейността си чрез дарения, прозрачно и открито. Г-жа Стоянова от ГЕРБ тогава заяви, че популисткото предложение на ГЕРБ е временна мярка и до внасянето на държавния бюджет ГЕРБ ще инициират широк обществен дебат по темата, за да се намери най-правилното решение за субсидиите на политическите партии.\r\nВпоследствие .Колегата от ДПС заговори за игра на популизъм. Колеги, имахте възможност между първо и второ четене според вашите разчети да направите предложение за 10 лв. субсидия на глас. Точно липсата на такова предложение показва и популизъм в говоренето ви\", обърна се към Йордан Цонев депутатът от БСП Стоян Мирчев. \"Говорим за референдум, но все пак този референдум не е задължителен за Народното събрание. Чухме и шоупрограма. Имам чувството, че Народното събрание става заложник на една шоупрограма. Колегата от ГЕРБ говори за плащане на политическа цена\", допълни червеният депутат. Той посочи, че ДПС са виновни партиите да минат в ръцете на бизнеса. „Това, което ние в момента предлагаме е да защитим политическия плурализъм. Ако не го направим, г-н Цонев, ще превърнем политическият живот в корпоративен диктат. Сигурен съм, че точно тава вие искате. Вие сте най-корпоративната партия, най-безпринципната. Това, което правите е лицемерие, защото в този парламент вие сте в скрита коалиция с ГЕРБ и с „Обединени патриоти““, подчерта още Мирчев. „Понеже г-н Цонев говореше, че защитава българските мюсюлмани. Вие никога не сте ги защитавали, вие винаги сте стояли върху техния гръб, потискалите сте ги, за да стоите в тази зала“, допълни още Мирчев.    33 млн. лв. са приходите, помощите и даренията в бюджета на Министерство на културата. Бюджетните взаимоотношения са в размер на 184 млн. лв.За политиката в областта на движимото и недвижимото културно наследство са предвидени 22 млн. лв. за следващата година. В бюджета по политиката в областта на създаване и популяризиране на съвременното изкуство в страната и в чужбина са заложени 188 млн. лв. От БСП съвместно с ВМРО предлагаха Съюзът на тракийските дружества да получи 120 хил. лв. от бюджета, Македонският научен институт - 120 хил. лв. и Българското сдружение на родовете от Македония - 60 хил. лв. Предложението им обаче не бе подкрепено от пленарна зала. Депутатите утвърдиха малко повече пари за държавните медии, но за БНТ парите за цялата следваща година съответстват на дълговете й, натрупани към момента от началото на 2019 г. За 2020 г. националната телевизия ще разполага с общо 70 млн. лв., решиха депутатите. Още при гласуването на сумите в комисиите на парламента генералният директор Емил Кошлуков обяви, че тази сума е крайно недостатъчна за медия, която на практика е във фалит.\r\nПо време на дебатите депутатът от БСП Антон Кутев се възмути, че на държавната телевизия се определя бюджет, който е колко дълговете й, което е нарушение на закона, където е записано, че задълженията на БНТ не могат да надхвърлят 10% от бюджета й, а тя вече дължи 100% от бюджета си.Това води пряко към зависимост от властта – финансова и редакционна и това поставя България на 111 място по свобода на словото, обяви Кутев. Той напомни, че още през 1998 г. е решено да се създаде фонд за финансиране на държавните медии, в който да постъпват пари от данъкоплатците през така наречената такса електромер. Оттогава всяка година създаването на този фонд се отлага с година, както сега. Затова той предложи да се отмени член от проектозакона за бюджета за парите за Съвета за електронни медии, който също би трябвало да се финансира от този фонд. Депутатите отхвърлиха предложението му и одобриха 5.2 млн. лв. за регулатора за 2020 г. Бюджетът на Министерството на младежта и спорта (ММС) за следващата година ще е 82.26 милиона лева, реши парламентът. Това е рекорд за България като средства, заделени за спорта. За 2019-а сумата бе 79.7 милиона.От предвидените за 2020-а пари, 53.9 милиона лева ще са за спорта с високи постижения (елитен спорт). Отново е представено увеличение на парите за масовия спорт. ММС предвижда да отдели 18,866.5 млн. лева за политиките в областта на спорта за учещи и спорта в свободното време, което е с 1,332 милиона повече. Парите в графата за \"текущи трансфери, обезщетения и помощи за домакинствата\" се увеличават до 10,160 млн. лева, а тези \"за персонал\" стигнат 15,011 милиона, което е с близо 2 милиона повече от тази година. ", "date": "2019.12.06", "title": "Държавният бюджет за 2020г. - основни акценти и критики"}
{"url": "https://www.actualno.com/books/izliza-na-bylgarski-miraj-38-edin-ot-naj-vpechatljavashtite-romani-na-desetiletieto-news_1412967.html", "text": "      Шел Вестьо разказва история за отмъщение в момент, в който светът е тласнат към унищожение      „Мираж 38“ е един от най-впечатляващите романи, създадени през това десетилетие в Скандинавския север. Литературен шедьовър, който се чете като трилър, но се помни дълго. Романът излиза в издание на „Персей“, а перфектният му превод е на Росица Цветанова.   Автор е Шел Вестьо, най-големият финландско-шведски писател днес. Спечелил е най-значимите литературни награди в Швеция и Финландия („Аугуст“, „Финландия“), а за романа си „Мираж 38“ получава Наградата за литература на Северния съвет, най-престижната за скандинавски автор.\r\nХелзинки, 1938 г. Експанзията на Хитлер заплашва света и войната се усеща във въздуха. Адвокатът Клас Туне е в труден момент – съпругата му го е изоставила заради най-добрия му приятел и единственото хубаво нещо в живота му е новата секретарка Матилда Вийк. Самотна майка на трийсет и шест, под шлифованата повърхност на точна и сериозна жена тя крие травма от младостта си: по време на гражданската война през 1918 г. няколко месеца тя е била затворена в лагер, където е била изнасилвана многократно от мъж, наричан Капитана.  Всяка първа сряда на месеца Клас Туне и четиримата му най-добри приятели се събират да ядат, да пият и да обсъждат политиката. Наричат себе си клуб „Сряда“. Когато се връща в кантората с храната и бутилките, поръчани от шефа й, Матилда чува глас, който се е надявала, че никога повече няма да чуе... Капитана не я разпознава и Матилда ще планира отмъщението си. Този път тя вече не е безпомощна жертва.\r\nДо последната страница читателят не знае кой от четиримата е Капитана...\r\n„38“ в заглавието се отнася до 1938 г., годината, в която се развива действието на романа. „Мираж“ е нереализираната мечта за спокойно ежедневие, докато светът неумолимо се е насочил към криза и конфликти.       Бивш дипломат, който сега работи като адвокат, вярващият в справедливостта Клас Туне няма леви убеждения, но е обезпокоен от възхищението към Хитлер и латентния антисемитизъм, които вижда у някои свои приятели и роднини. Останалите членове на клуб „Сряда“ показват почти всеки нюанс на политическото мнение в момента – аполитичен, либерал, с десни убеждения, евреин\r\nВ повествованието се редуват гледните точки на Туне и Матилда Вийк. Тя обаче е от другата страна – с баща комунист и майка рускиня, заради което е изпратена в затворнически лагер, където, 16-годишна, е била изнасилвана от Капитана. Сега той не я разпознава, но силно е привлечен от нея и настойчиво я ухажва. Тази ситуация е прекалено ужасна, за да има благоприятно развитие, и в крайна сметка трагичният финал идва логично.\r\nНо това не е единственият източник на междуличностно напрежение, напротив. Човешката драма е фино, трезво балансирана сред нарастващата геополитическа криза, която се отразява на реакциите и отношенията между хората.\r\nЕлегантна семпла проза, която успешно слива голямата история с камерните човешки съдби.\r\n„Омагьосан съм от поколението, родено около 1900 г., което за период от 40 години преживява две световни войни - изпитвам състрадание към тях и това беше отправна точка за мен“, казва Вестьо и добавя, че иска да покаже, че хората продължават да живеят ежедневието си въпреки катастрофата на войната и ненормалните ситуации.      Докато големият му роман „Където някога вървяхме“ (преведен и на български) е епос за гражданската война във Финландия през 1918 г., „Мираж 38“ представя гледната точка на жертвата. Матилда Виик е централната фигура в романа, силна и интелигентна жена, пострадала много по време на гражданската война във Финландия. Вестьо сам признава, че това е най-добрият му литературен образ на жена. ", "date": "2019.12.06", "title": "Излиза на български \"Мираж 38\" – един от най-впечатляващите романи на десетилетието"}
{"url": "https://www.actualno.com/asia/turcija-ne-spira-s-predizvikatelstvata-za-nefta-i-gaza-v-iztochnoto-sredizemnomorie-news_1412994.html", "text": "      Турският парламент одобри сделката за морските граници в Средиземноморието, постигната между Турция и подкрепяното от ООН правителство на Либия, съобщи гръцкият вестник \"Катимерини\", цитиран от БГНЕС.      Законодателите одобриха споразумението, което ще предостави на Турция достъп до икономическа зона в Средиземноморието, отклонявайки възраженията на Гърция, Кипър, Египет и съперничещите си и конкуриращи се сили, ръководени от Халифа Хафтар в Либия.   Турският президент Реджеп Тайип Ердоган подписа споразумението миналата седмица с базираното в Либия правителство в Триполи, ръководено от Фаиз Сарадж, което контролира западните части от страната. Двамата подписаха и споразумение за сътрудничество в областта на сигурността.\r\nГърция, Кипър и Египет също критикуваха споразумението, определяйки го като сериозно нарушение на международното право. Сделката добави напрежение към продължаващия спор с Гърция, Кипър и Египет относно правата за сондиране на нефт и газ в Източното Средиземноморие.  Гръцкият премиер Кириакос Мицотакис заяви, че е обсъждал въпроса и други различия между Гърция и Турция с Ердоган в кулоарите на срещата на върха на НАТО в Лондон, добавяйки, че и двамата лидери \"отбелязват несъгласия\". ", "date": "2019.12.06", "title": "Турция не спира с предизвикателствата за нефта и газа в Източното Средиземноморие"}
{"url": "https://www.actualno.com/america/tenesi-ekzekutira-sljap-ubiec-news_1413015.html", "text": "      Сляп мъж беше екзекутиран в американския щат Тенеси, защото е изгорил до смърт бившата си приятелка, предаде БГНЕС.      Лерой Хол избра да бъде екзекутиран с електрически ток, а не със смъртоносна инжекция - избор, който Тенеси предлага на осъдените на смърт преди 1999 г. Той беше обявен за мъртъв в 19:26 местно време, съобщи АФП.\r\n52-годишният Хол е осъден на смърт, след като през 1991 г. е осъден за подпалването на бившата си приятелка в автомобила ѝ.   Адвокатите на Хол спориха миналата година, че екзекуцията му ще \"обиди човечеството\", защото той е сляп. Усилията за обжалване на присъдата обаче бяха отказани и в сряда губернаторът на Тенеси Бил Лий отказа да помилва Хол.  \"Правосъдната система обстойно преразгледа делото на Ли Хол в продължение на почти 30 години, включително с допълнително разглеждане и решения на Върховния съд на Тенеси вчера и днес\", каза Лий в изявление. \"Съдът и присъдата са основани на тези решения и аз няма да се намеся в това дело\", заяви губернаторът.\r\nТенеси прекрати екзекуциите, чието изпълнение намалява в Съединените щати от 2009 година на фона на споровете около лекарствата, използвани при смъртоносните инжекции. Но южният щат възстанови практиката през 2018 година и оттогава е екзекутирал петима затворници, включително трима с ток.\r\nХол е 21-ият осъден на смърт, който е екзекутиран в САЩ през 2019 година.     ", "date": "2019.12.06", "title": "Тенеси екзекутира сляп убиец"}
{"url": "https://www.actualno.com/america/syvetyt-za-sigurnost-na-oon-shte-obsydi-iranskata-jadrena-programa-news_1413003.html", "text": "      На заседание на 18 декември Съветът за сигурност на ООН ще обсъди прилагането на резолюцията относно ядрената програма на Иран, заяви постоянният представител на Руската федерация в ООН Василий Небензя пред РИА Новости.      В четвъртък, във Вашингтон, Небензия участва в среща на постоянните представители на страните-членки на Съвета за сигурност на ООН с президента на САЩ Доналд Тръмп в Белия дом, предаде БГНЕС.   \"Съветът за сигурност ще се срещне за да обсъди Иран, дори не толкова Иран, а за да приложи резолюция 2231. Той ще заседава на 18 декември в съответствие с плановете на графика на Съвета за сигурност, независимо от това, което президентът Доналд Тръмп каза днес. Ще има дискусия относно прилагането и неспазването на резолюция 2231. Това не е популярен въпрос, независимо от това, което президентът Тръмп каза пред репортери днес във Вашингтон“, заяви Небензя.\r\nПрез юли 2015 г. Съветът за сигурност единодушно прие резолюция 2231 (2015), в която одобри Съвместния комплексен план за действие с Иран /JCPOA/. Съветът за сигурност потвърди, че подписването на JCPOA означава фундаментална промяна в разглеждането на иранския ядрен въпрос.  САЩ се оттеглиха от JCPOA (СВПД) през 2018 година. В отговор Иран започна постепенно оттегляне от споразумението. ", "date": "2019.12.06", "title": "Съветът за сигурност на ООН ще обсъди иранската ядрена програма "}
{"url": "https://www.actualno.com/showbusiness/ema-stoun-izglejda-shte-vdiga-svatba-news_1412999.html", "text": "      Носителка на наградата \"Оскар\" за най-добра актриса за участието си във филма \"La La Land\" - актрисата Ема Стоун, е на път да се омъжи за продуцента и режисьор Дейв Маккари      Новината се появи в профила в Instagram на Маккари. Там актирсата позира с годежен пръстен, но повече подробности за сватбата не са разкрити от двойката, предаде БГНЕС.   Стоун и Маккари се срещат от 2017 година, когато за първи път бяха забелязани като двойка на разходка в Ню Йорк.\r\nЗа първи път те се появиха официално заедно на церемонията по награждаването на гилдията на екранните актьори в САЩ през януари тази година.   ", "date": "2019.12.06", "title": "Ема Стоун изглежда ще вдига сватба"}
{"url": "https://www.actualno.com/asia/v-ujna-turcija-arestuvaha-kontrabandisti-na-opasno-himichesko-veshtestvo-news_1413000.html", "text": "      Турските сили за сигурност иззеха 475 грама от химическо вещество \"Селен-74\" с приблизителна пазарна стойност от 5 милиона долара при операция срещу контрабандата в южната част на Турция, предаде БГНЕС.      Турските жандармеристи са получили информация за възможна контрабанда на селен от Истанбул до Османие. След разследване, са задържани заподозрените, единият от които е пристигнал в Османие с пътнически автобус от Истанбул, отсядайки в квартал \"Куртулуш\".   Химическото вещество е открито в куфара на заподозрения.\r\nПодробно изследване от турската институция за атомна енергия разкри, че веществото е чист селен, който се използва като материал в ракети и самолети, в производството на стъкло и пластмаса, както и при производството на лекарства за сърдечно-съдови заболявания и рак.  Образувано е съдебно производство срещу заподозрените. ", "date": "2019.12.06", "title": "В Южна Турция арестуваха контрабандисти на опасно химическо вещество"}
{"url": "https://www.actualno.com/business/firmi-ot-sasht-iskat-da-proizvejdat-oryjija-v-bylgarija-news_1412992.html", "text": "      Американски компании като Lockheed Martin, Northrop Grumman, Oshkosh Defense, Textron и IBM имат интерес към съвместно производство на оръжия и бойна техника с български заводи. Искат да участват и в търговете за нова техника на армията.      Това стана ясно на втория форум за отбранителна индустрия и киберсигурност, организиран от Американо-централноевропейската бизнес асоциация, пише в. .   Northrop Grumman имат интерес да продадат на България оръдията Bushmaster, а Oshkosh – бронираните бойни машини MRAP и лека тактическа бронирана техника. Lockheed Martin, от които , пък се надяват на сделка и за хеликоптери Sikorsky, стана ясно от представянията на компаниите. IBM има интерес да продаде продукти за киберзащита.\r\nМодернизацията на армията с нови техника и оръжие ще продължи поне до 2032 г., стана ясно от изказване на зам.-министъра на отбраната Атанас Запрянов. През април ще бъде готов стратегическият преглед на отбраната и в него ще са записани новите проекти, обясни той пред бизнеса.  Засега освен двата големи проекта за и военните предвиждат и сделки за покупка на триизмерни радари за водене на F-16 и радари и нова артилерия за противовъздушната отбрана. Освен това с американска финансова помощ разчитат да закупят и способности за киберзащита.\r\nВсяка от фирмите търси и български партньори за съвместно производство. Това ще е и едно от задължителните условия при бъдещите сделки за армията.   \"Значителна част от растящия български износ се дължи на произвеждащите оръжия и военна техника заводи и те стават все по-добри\", коментира на форума и министърът на икономиката Емил Караниколов.    МВР пък търси помощта на американския бизнес за възможности за контрол над комуникациите и проследяване при внедряването на 5G мрежата, обясни вътрешният министър Младен Маринов.\r\nДо момента , но това е само началото, каза посланичката на САЩ Херо Мустафа. През януари предстои първата стратегическа среща между България и САЩ след подписаното от премиера Бойко Борисов и президента Доналд Тръмп споразумение, добави тя. ", "date": "2019.12.06", "title": "Фирми от САЩ искат да произвеждат оръжия в България"}
{"url": "https://www.actualno.com/america/za-godina-3000-seksualni-prestyplenija-pri-spodeleni-pytuvanija-news_1412998.html", "text": "      Повече от 3000 сексуални посегателства са били докладвани по време на пътувания чрез Uber през 2018 година, заявиха от компанията в дългоочакван в САЩ доклад за безопасността на услугата.      Статистиката включва 229 изнасилвания при осъществени 1,3 милиарда пътувания на компанията. Uber отбеляза, че шофьорите и пътуващите са били нападани и че са извършени някои нападения между пътуващи, уточнява БГНЕС.   През 2017 година компанията заяви, че са били регистрирани 2936 сексуални посегателства. Uber обосновава своите цифри на докладвани от пътници и шофьори престъпления - което означава, че действителните числа могат да бъдат много по-високи. Сексуалните посегателства обикновено не се съобщават.\r\n\"Подозирам, че много хора ще бъдат изненадани колко редки са тези инциденти. Други разбираемо ще си помислят, че все още са твърде чести. Някои хора ще оценят колко много сме направили за безопасността; други ще кажат, че имаме още работа. Всички те ще са прави\", написа в Twitter изпълнителният директор на Uber по повод доклада.  Uber и конкурентът ѝ в предоставянето на тази услуга Lyft са се сблъсквали многократно с критика, тъй като не са направили достатъчно, за да защитят безопасността на своите водачи и пътници. Десетки жени съдят Lyft, твърдейки, че компанията е трябвало да направи повече, за да ги защити от нападения на шофьори. Жена от Кънектикът подаде иск срещу Uber миналия месец, твърдейки, че е била нападната сексуално от шофьора си.\r\nДокладът за безопасност на Uber е първият по рода си, заявиха от компанията. \"Скриването на тази информация не прави нищо за безопасността\", казва Uber в изявление. Компанията планира да публикува доклад за безопасност на всеки две години в бъдеще.   Майк Бомбергер, адвокат, представляващ над 100 жертви на сексуални посегателства в съдебни дела срещу Uber и Lyft, заяви, че аплодира Uber за публикуването на данните. \"Един от проблемите на двете компании е, че те са се скрили и са се опитали да прикрият броя на сексуалните посегателства, които се случват в техните превозни средства\", каза той. Бомбергер заяви, че вярва, че 80% до 90% от нападенията в доклада на Uber са могли да бъдат предотвратени чрез мерки като камери в колите, които записват пътуванията.     ", "date": "2019.12.06", "title": "За година - 3000 сексуални престъпления при споделени пътувания"}
{"url": "https://www.actualno.com/cinema/vechnite-kadri-s-nezabravimata-stojanka-mutafova-video-news_1413071.html", "text": "       Днес, 6 декември, на актрисата Стоянка Мутафова вследствие на усложнения след заболяване и .      Неуморната \"Кралица на българската комедия\", както я нарича \"Ройтерс\" ни остави над 90 театрални постановки и роли в незабравими филмови и телевизионни продукции като \"Големанов\", \"Вражалец\", \"Милионерът\", \"Новогодишна шега\", \"Топло\", \"Любимец 13\", \"Кит\" и др., а в последните години се наслаждавахме на таланта й в сериала \"Столичани в повече\".\r\nКаквото и да кажем за \"г-жа Стихийно бедствие\", би било малко, затова в такива моменти има нещо, което говори по-добре от думите - вечните кадри с нея!  \"Любимец 13\" (1958 г.)     \"Новогодишна шега\" (1969 г.) \"Големанов\" (1966 г.)    \"Вражалец\" (1976 г.) \"Топло\" (1978 г.) \"Милионерът\" (1988 г.)  ", "date": "2019.12.06", "title": "Вечните кадри с незабравимата Стоянка Мутафова (ВИДЕО)"}
{"url": "https://www.actualno.com/viewpoint/azbuchnik-na-bylgarskija-haos-geroi-news_1412867.html", "text": "      Всяко време има своите герои. Кои са героите на така наречения Преход?      Воден от желанието си да бъда максимално обективен, направих кратка социологическа анкета с хора от различни възрасти и професии и с различно социално положение. Нямах предварителни очаквания и нагласи, но в първия момент бях изненадан от отговорите на събеседниците си. После ги приех напълно.\r\nНа първо място в класацията за герои на времето, в което живеем през последните 30 години, са пенсионерите.\r\nЗащо?  Първо – защото им се наложи да преболедуват два/някои три/ различни социални строя, да изтърпят войни, политически и обществени промени, които за един човешки живот са твърде много. За едни от тях времето през социализма е по-добро със своята сигурност, работа и пенсии за всички. За други такова е времето преди него, но единодушно е мнението, че днес времето за пенсионерите е най-лошото. За управляващите в България пенсионерите са второ качество хора, чиято задача е да пълнят пенсионните фондове и после много-много да не се задържат на този свят, за да може парите от същите тези фондове да бъдат откраднати от държавата/през социализма/, а днес и от частни лица. Няма друга страна в Европа, в която процентът на пенсията спрямо заплатата да е толкова нисък и може да се каже, че болшинството пенсионери са обречени на глад и бедност. Да, да си пенсионер и да оцелееш е истинско геройство в мирно време. Спомням си, когато бях малък, бабите и дядовците ни винаги имаха за внучетата скътан по някой лев, я за топка, я за бонбони, я за нещо друго. Днес това могат да си позволят малцина. Самите възрастни хора много често разчитат на помощ от децата си, за да си закупят храна, лекарства и да си платят отоплението през зимата.\r\nВтората причина за героизма на възрастните хора е необходимостта да преминат на стари години през нечувана преди това техническа революция, да им се налага на стари години да изучават компютри, мобилни телефони и други подобни нововъведения. Според официалната статистика 10 процента от пенсионерите през последните двадесет години са се възползвали от различни програми, за да се научат да работят на компютър/причината е желанието им да общуват с децата си в чужбина/. Да работят с мобилни телефони се научиха от близки и съседи, пак по същите причини.\r\nИ третата основна причина – днешните пенсионери изгубиха децата и внучетата си, които масово продължават да емигрират в чужбина. Помним повестта на Елин Пелин „Гераците”, в която се разказва за разпада на идиличното патриархално общество. Днес този разпад продължава на друго ниво. Разпада се семейството. Децата и внуците емигрираха и продължават да емигрират. Възрастните хора останаха да живеят в пустите домове сами, като кукувици. Лишени от социални контакти, болни и загърбени от здравната система, тяхното геройство не е повод за гордост, а белег за крушението на България. И накрая да не забравим да добавим, че отново са пенсионерите са на мушката на битовите престъпници, обирджии, телефонни измамници и още какви ли не вандали.    Пенсионерите –  днешни герои на България! Звучи толкова тъжно, че изгубва смисъла си.\r\nНа въпроса ми кои са антигероите на нашето време, моите събеседници отговориха: политиците.\r\nНо за това друг път.\r\n……     ", "date": "2019.12.06", "title": "Азбучник на българския хаос: ГЕРОИ"}
{"url": "https://www.actualno.com/asia/sidni-e-v-pregrydkata-na-nova-vylna-ot-pojari-video-news_1412984.html", "text": "      Един от двата най-големи австралийски града - Сидни, е обграден от около седем пожара, бушуващи с нова сила от днес, съобщи БГНЕС, позовавайки се на BBC. Градът е покрит с гъст дим през последната седмица.        Около 100 горски пожара бушуват в австралийския щат Нов Южен Уелс (NSW), като най-тежка е обстановката в покрайнините на Сидни.   Повече от 2000 пожарникари се сражават с огромните пламъци, започнали преди седмици, но ескалирали последните два дни. Кадри, заснети на терен по южната граница на града, показаха, че пожарникарите бягат, докато пламъците бързо се разпространяват.  Шест души са загинали и повече от 600 домове са разрушени след избухването на пожарите в Австралия през октомври. Повече от 1,6 милиона хектара земя в Нов Южен Уелс вече са изгорели. Пожари бушуват и в Куинсланд, Виктория, Южна Австралия, Западна Австралия и Тасмания.\r\nПродължаващите пламъци влошават качеството на въздуха в Сидни - което е надхвърлило \"опасните\" нива в последователни дни.\r\nПриемът в болниците е нараснал с поне 10% през последните седмици заради дима, заявиха здравни работници.     ", "date": "2019.12.06", "title": "Сидни е в прегръдката на нова вълна от пожари (ВИДЕО)"}
{"url": "https://www.actualno.com/crime/trima-ot-narkodilyrite-ot-elin-pelin-ostavat-v-aresta-news_1413074.html", "text": "      Специализираният наказателен съд остави в ареста трима от обвинените за участие в организирана престъпна група за в Елин Пелин, които бяха задържани на 3 декември. На четвъртия участник в групата Специализираната прокуратура определи по-леката мярка за неотклонение „Парична гаранция“ в размер на 3000 лева заради тежко здравословно състояние, предава БГНЕС.      Съдът прие искането на Специализираната прокуратура за задържане под стража на тримата обвинени, след като установи достатъчно събрани доказателства, от които да се направи обосновано предположение за участието им в престъпленията, за които са обвинени, както и че могат да извършат нови престъпления.   По време на действия по разследването на Специализираната прокуратура и ТС БОП – София област на 3 декември 2019 г. у задържаните, както и при претърсванията на ползваните от тях 7 адреса и автомобили бяха намерени и иззети 1,8 кг канабис и 1,2 кг. амфетамини в различни разфасовки, подготвени за . Иззети бяха и електронни везни, мобилни телефони, пари в брой. Участниците в групата бяха задържани непосредствено след сделка с доставчици на наркотични вещества на едро от София.\r\nОпределението на Специализирания наказателен съд не е окончателно и може да бъде обжалвано.   ", "date": "2019.12.06", "title": "Трима от наркодилърите от Елин Пелин остават в ареста  "}
{"url": "https://www.actualno.com/asia/selo-v-chukotka-obsadeno-ot-beli-mechkivideo-news_1413077.html", "text": "       Ситуацията в село Ръйркайпий, около което е под контрол, съобщават властите в Чукотка. Към патрулите са включени полицаи и гранични служители, съобщи РИА Новости.          По информация на Световния фонд за дивата природа (WWF) в Русия, твърде топлото време на Чукотка е довело до това десетки бели мечки да не могат да напуснат околностите на селото. Патрули обикалят населените пунктове и дежурят около детската градина и училището, за да предотвратят среща между мечките и хората.  Властите на Чукотка напомнят, че подобни случаи е имало и преди. Селото се намира близо до голяма колония на моржове. Когато замръзне морето, животните се отправят към традиционните за тях ловни места.\r\nОт съображения за сигурност са отменени всички обществени мероприятия. Жителите са предупредени за мерките за сигурност, а по улиците са разлепени бележки с телефони за контакт. Ако белите мечки се приближат до селото, „мечите патрули” ще използват срещу тях техника и фалшив огън. ", "date": "2019.12.06", "title": "Село в Чукотка обсадено от бели мечки(ВИДЕО)"}
{"url": "https://www.actualno.com/dobrich/otkradnaha-papagala-pepo-ot-zooparka-v-dobrich-news_1413064.html", "text": "      Папагал от редкия вид \"Зелена амазона\" е бил откраднат от Центъра за защита на природата и животните в Добрич, съобщиха от полицията. Сигналът за кражбата е подаден малко сред 6 часа сутринта на 5 декември. Неизвестен е счупил катинара на помещението и е проникнал в него.      Директорът на зоопарка Християн Христов каза за , че крадецът едва ли е случаен човек, дошъл е точно за тази птица. Папагалът се казва Пепо и е на около 6-7 години. Дарен е на зоопарка преди няколко години. Цената на птицата може да достигне 3 000 лв., но търговията ѝ в ЕС е забранена. Изискват се разрешения за внос, износ, за произход.   „Казваше няколко думи, имаше ни доверие и кацаше на раменете ни“, споделя Христов. Той уточнява, че тези птици са много шумни при стрес и се надява съседи да чуят птицата, ако е затворена някъде, и да сигнализират.\r\n\"Ще търсим отговорност от охранителната фирма. След като има СОТ би трябвало да са реагирали навреме. А на практика едва сутринта гледачката е видяла разбития катинар и е сигнализирала\", каза още директорът на зоопарка.  До сега не е имало кражба на животни в зоопарка в Добрич. Проблемът до момента бил с опазването на птиците в езерото от дивите хищници. ", "date": "2019.12.06", "title": "Откраднаха папагала Пепо от зоопарка в Добрич"}
{"url": "https://www.actualno.com/education/virtualna-laboratorija-po-prirodni-nauki-otkriha-v-smoljansko-uchilishte-news_1413059.html", "text": "      Виртуална лаборатория по природни науки беше открита в ОУ „Иван Вазов“ – Смолян. Стартът й бе даден по случай патронния празник на школото от директора на училището Росица Лакудова и областния управител Недялко Славов.      ЅТЕМ-лaбopaтopиятa e oбpaзoвaтeлeн coфтyep зa виpтyaлнa peaлнocт, ĸoйтo пoĸpивa paзлични тeми oт ecтecтвoзнaниeтo. Haимeнoвaниeтo e oбpaзyвaнo oт пъpвитe бyĸви нa aнглийcĸитe дyми (Science, Technology, Engineering, Maths) зa нayĸa, тexнoлoгии, инжeнepcтвo и мaтeмaтиĸa. Обучението по STEM предполага подход, който изгражда умения за критично мислене, анализ, изследване и проследяване на взаимовръзки между отделни дисциплини и сфери на познание, обясниха от училището.    В оборудвания кабинет учитeли и yчeници щe изпoлзвaт oбpaзoвaтeлния coфтyep зa виpтyaлнa peaлнocт, ĸoйтo oбxвaщa paзлични тeми  oт диcциплинитe пo пpиpoдни нayĸи – от зeмятa и ĸocмoca, през изcлeдвaнe нa мoлeĸyли нa xимични cъeдинeния дo eлeĸтpичecĸи зapяди.  C ĸaмepaтa нa Z-ЅРАСЕ мoгaт дa ce изcлeдвaт мoдeли и oбeĸти, както и дa ce cpaвнявaт paзмepи и пpoпopции, дa ce пpaви диceĸция нa плacтoвeтe, ĸoитo ca извeдeни c виpтyaлeн 3D-мoдeл.\r\nПровежданите интерактивни уроци в ЅТЕМ–лaбopaтopиятa дават възможност за по-активно участие на учениците в учебния процес.   „С присъствието си тук искам да изразя отношението си към образованието, уважението към труда на всички вас, както и да дадем знак, че образованието в Смолян е на висота и не отстъпва по нищо на образованието в големите градове. Тук образованието е отворено към новите технологии и иновации, даващи възможност за добра подготовка и бъдещо развитие на нашите ученици“, заяви в приветствието си областният управител Недялко Славов.    Той припомни, че за българското правителство образованието е приоритет, като подчерта, че реализирането на тази политика и издигането на образованието на по-високо ниво е свързано пряко с работата на учителите.\r\n„Вие сте в центъра на системата и реформата, и аз реално виждам как на практика реализирате този наш управленски приоритет, за което искрено и сърдечно ви благодаря“, допълни Славов.\r\nОбластният изрази надеждата си и други училища да внедрят тези иновации. ", "date": "2019.12.06", "title": "Виртуална лаборатория по природни науки откриха в смолянско училище"}
{"url": "https://www.actualno.com/asia/severna-koreja-otnovo-atakuva-verbalno-donald-trymp-news_1413011.html", "text": "      Северна Корея поднови атаката си срещу президента на САЩ Доналд Тръмп, след като той на свой ред заплаши Пхенян с военни действия, предаде БГНЕС, позовавайки се на BBC.      Външното министерство на КНДР заяви, че \"ако г-н Тръмп е конфронтационен, той наистина трябва да бъде диагностициран с повторно проявление на старческа слабост\" - в смисъл, че е сенилен. Северна Корея за пръв път нарече Тръмп стар и слаб през 2017 година.   В изявление, направено от държавната информационна агенция на Северна  Корея, заместник-министърът на външните работи предупреди, че \"войната  на думи\" отпреди две години може да се възобнови.\r\nЗа първи път от повече от година Пхенян е открито критичен към Доналд Тръмп, заяви корейската кореспондентка на BBC Лаура Бикер.  За последно Тръмп и Ким Чен Ун проведоха разговори на четири очи в Сингапур през юни 2018 година и във Виетнам през февруари тази година. Напоследък обаче има увеличение на враждебния език, тъй като преговорите са в застой.\r\nНа срещата на върха на НАТО във Великобритания във вторник Тръмп отново нарече Ким Чен Ун \"Ракетен човек\". Той каза още, че САЩ си запазват правото да използват военна сила срещу Пхенян. През 2017 година двамата лидери се нападах словесно като Тръмп нарече Ким  Чен Ун \"малък ракетен човек\" и \"луд\", а Ким в отговор нарече президента  на САЩ \"умствено обезпокоен старец\".        ", "date": "2019.12.06", "title": "Северна Корея отново атакува вербално Доналд Тръмп"}
{"url": "https://www.actualno.com/education/ne-it-tata-sa-nomer-edno-po-uvelichenie-na-zaplatata-kogato-govorim-za-toku-shto-zavyrshili-news_1413016.html", "text": "      Не работещите в IT сферата са с най-голямо увеличение на заплатата, когато говорим за нови кадри, току що влезли на пазара на труда след завършване на висшето си образование. Това показва .      Оказва се, че за година най-голямото увеличение на заплатите имат новите висшисти в добивната индустрия - 500 лева. Става въпрос за завършилите \"Проучване, добив и обработка на полезни изкопаеми\". А 388 лева е увеличението на облагаемия доход за година сред завършилите \"Информатика и компютърни науки\" в Софийския университет.   Дипломите по информационни технологии, медицина и инженерните  специалности доминират в челото на класацията по облагаем доход на  новите висшисти.\r\nНомер едно по заплата са висшистите от Софийския университет, с 4193 лева облагаем доход, а тези от Американския университет са на второ място, с 3531 лева облагаем доход, а на трето място са възпитаниците на Нов български университет.  Новите висшисти получават с 430 лв. повече от колегите си преди 5 години. Средният осигурителен доход на завършилите достига до 1297 лв. през 2019 година при нива от 1151 лв. през миналата година и от едва 867 лева през 2014 година. Делът на регистрираните безработни сред завършилите през последните 5 години български висши училища спада до 2,2% през 2019 г., а през 2013-а е бил над 4%.\r\nНай-ниска безработица (под 1%) и най-висока степен на приложение на придобитото висше образование (над 90%) за поредна година се наблюдават сред завършилите професионалните направления \"Медицина\", \"Фармация\", \"Стоматология\" и \"Военно дело\". Безработицата е най-висока сред завършилите социални дейности, психология и история.   Иначе, първокурсниците в специалностите \"Медицина\", \"Стоматология\" и \"Фармация\" са с най-добри оценки в дипломата за завършено средно образование. Това показва този индикатор от . Средният успех на бъдещите лекари е 5,63. След медицинските дисциплини по успех се нареждат \"Теория и управление на образованието\", \"Теория на изкуствата\", \"Математика\", \"Ветеринарна медицина\", \"Информатика и компютърни науки\". На опашката са първокурсниците от \"Материали и материалознание\" и \"Металургия\".    Лидер според \"дипломирани студенти\" са професионалните направления \"Военно дело\", \"Медицина\", \"Здравни грижи\". Индикаторът показва дела на студентите, които са придобили степен \"бакалавър\" или \"магистър\" в дадено направление за всички разглеждани висши училища от всички студенти, които са обучавани в последен курс през разглеждания период. ", "date": "2019.12.06", "title": "Не IT-тата са номер едно по увеличение на заплатата, когато говорим за току що завършили"}
{"url": "https://www.actualno.com/society/novini-ili-novini-kartinata-na-pechata-za-6-dekemvri-news_1412996.html", "text": "       представя кратък преглед на печата, посветен на акцентите от вестниците, за днешния 6 декември, петък.       Посланиците на страните членки на ЕС не са постигнали съгласие по бюджета за следващия 7-годишен период. 16 от държавите членки, сред които и България, са били категорично против заложените в него параметри. Сред несъгласните са също така Италия, Испания, Малта и Кипър.\r\nСпоред оповестеното предложение на финландското председателство, в бюджета за периода 2021-2027 г. са заложени 1.87 трлн. евро, като средствата по земеделската и кохезионната политика са орязани. Финландското председателство на ЕС предлага парите за селскостопанска политика за следващия период да са с 39 млрд. евро по-малко, а намалението при средствата по кохезионна и регионална политика да е с 29 млрд. евро.   Вече не е нужно да се подменят табелите с български регистрационен номер при покупка на автомобил. Това предвиждат влезлите в сила законови промени, свързани с регистрацията на превозните средства. При покупко-продажба или промяна на постоянния адрес, не е нужно да се подменят табелите с регистрационен номер, когато са български. Подменя се само свидетелството за регистрация.     Медията цитира Националната асоциация на строителните предприемачи (НАСП), според която да правиш \"безплатно\" саниране на панелки т.е. по националната програма за енергийна ефективност е като да гримираш мъртвец. \"Жизненият цикъл на тези сгради свършва, те стават не само нерентабилни, но и опасни за живеене\", заяви Асен Чавдаров от \"Контракт сити\".\r\nДруг акцент - Русия е готова до края на годината, без повече условия да удължи срока на действие на Договора за ограничаване на стратегическите настъпателни оръжия (т.нар. Нов СТАРТ), обяви Владимир Путин. Договорът между Москва и Вашингтон е подписан през 2010 г. и е в сила до 5 февруари 2021 г. Той може да бъде удължен по взаимно съгласие за срок не по-дълъг от 5 години. 7 години след влизането му в сила всяка от страните трябва да съкрати стратегическите си оръжия до 1550 разположени ядрени бойни глави и до 700 балистични ракети и тежки бомбардировачи. Африканската чума по свинете се превръща в глобална заплаха и пандемия, като нищо не е в състояние да я спре. Тя уби стотици милиони прасета в Китай, като за нея още не е открито лечение. Вирусът е крайно опасен, защото е много трудно да се убие. Според един доклад \"той е в състояние да оцелее 11 дни в изпражненията и 15 седмици в кръвта. Той живее в осоленото месо 182 дни, в сушеното месо почти една година, а в замразеното месо в течение на 3 години\".\r\nВъпреки всички усилия на китайците болестта не е удържана вътре в страната. Тя вече се разпространява в Япония, Тайван и Австралия, както и във Виетнам (където са убити 6 млн. прасета), Монголия, Камбоджа и Северна Корея, а под заплаха е и Южна Корея. Заразата се среща и във Филипините, Лаос и Източен Тимор. А дивите свине, които пренасят тази болест, бяха открити на границата с Русия и Монголия.   Свинската чума се разпространи и в страни от ЕС, включително България, Румъния и Унгария, които бързо предприемат стъпки за овладяването на разпространението ѝ. Документирани са случаи и в Молдова, Беларус и Украйна. Наскоро прасета с африканска чума бяха открити в Полша, близо до границата с Германия. Скандинавските държави също са заплашени. Дори САЩ не е в безопасност. ", "date": "2019.12.06", "title": "Новини или novini: Картината на печата за 6 декември"}
{"url": "https://www.actualno.com/europe/tusk-pak-objavi-brexit-za-bezumna-greshka-i-kritikuva-lyjite-na-kampanijata-news_1413014.html", "text": "      В интервю за британския вестник The Guardian и още шест европейски издания, бившият председател на Европейския съвет Доналд Туск заяви, че Brexit е \"една от най-грандиозните грешки\" в историята на ЕС, последвана от кампания, белязана от \"безпрецедентна готовност да се лъже\", информира БНР.      В първото си интервю откакто напусна поста миналата седмица Доналд Туск посочи, че Brexit е бил едно от най-тъжните и болезнени преживявания през петте години на служба – бурен период, белязан още с кризата на Гърция в еврозоната, ожесточени спорове за имиграцията и избора на Доналд Тръмп за президент на САЩ.   Туск влезе в противоречие с някои други европейски лидери със становището си, че все още е по-добре и за ЕС, и за Обединеното кралство, ако Brexit не се случи, припомня БГНЕС. Много дипломати се опасяват, че втори референдум, който би довел до оставане, ще задълбочи различията във Великобритания, което пък ще блокира вземането на решения в ЕС – нещо, което Туск напълно отрича.\r\nДоналд Туск обвини бившия британски пемиер Дейвид Камерън за \"грешката, че е организирал референдум, който е нямал шанс да спечели\". Туск критикува френския премиер Еманюел Макрон за фразата, че \" \" и че отказва за открие преговори за членство в ЕС със Северна Македония и Албания.  \"Ако трябва да приемем Макрон като бъдещ лидер за цяла Европа, от политическа гледна точка ние имаме нужда от политик, който е по-отговорен за ЕС като цяло, а не само за Франция\", каза Туск. Той сравни Макрон с Ангела Меркел, която води кампанията за интегирането на шестте държави от Западните Балкани, като посочи, че тя винаги е готова да мисли за Европа като цяло и да пожертва някои вътрешни и национални интереси, за да защити Европа като цяло. ", "date": "2019.12.06", "title": "Туск пак обяви Brexit за безумна грешка и критикува лъжите на кампанията"}
{"url": "https://www.actualno.com/healthy/ekspert-kritikuva-babh-zaradi-bavna-reakcija-za-salmonelata-v-pileshkoto-news_1413023.html", "text": "      Контролният орган на БАБХ няма нито един открит случай на салмонела, а всичко се случва, ако други страни ни предупредят. Това каза пред БНТ д-р Сергей Иванов от Асоциация \"Активни потребители\", в коментар за стряскащата информация, че от Полша, дошло на българския пазар, са заразени.      Той смята, че е много вероятно по-голямата част от внесеното заразено месо вече е изконсумирано. \"Малко предистория - става въпрос за нотификацията от 2 декември, за последния месец има 7 нотификации, пристигнали от Полша. Не знам за коя партида става въпрос и от всяка партида колко е пристигнало. При всички положения БАБХ закъсня драстично с предупрежденията\", подчерта д-р Сергей Иванов, според БГНЕС. Според него през изминалата седмица само в София има 8 доказани случая на болни от салмонелоза, което е доста над обичайния брой, особено за този сезон.   Това е 19-ият случай на предупреждение за салмонела, пристигнала с храни от ЕС само за тази година. Д-р Сергей Иванов е убеден, че основният проблем е, че системата за предупреждение не сработва, а за да сработи - БАБХ трябва да изпълнява мониторингова програма с лабораторни тестове.\r\nСалмонелата е класически микробиологичен замърсител по храните. В случая става въпрос за подвид на салмонелата, който е по-слабо виролентен и предизвиква хранителни разстройства, допълни д-р Иванов.   ", "date": "2019.12.06", "title": "Експерт критикува БАБХ заради бавна реакция за салмонелата в пилешкото"}
{"url": "https://www.actualno.com/celebrate/praznuvame-nikulden-news_1412952.html", "text": "      На 6 декември отбелязваме деня на Св. Никола (Свети Николай Мирликийски Чудотворец).      Св. Николай Мирликийски е един от най-почитаните светци в България и в целия християнски свят. Той е покровител на моретата, моряците и рибарите. Затова по традиция на трапезата на Никулден трябва да има риба, най-често шаран.\r\nСпоред една легенда, по време на силна морска буря, светецът спасил с молитви моряците на кораба, с които пътувал към Божи гроб. Според друга, светията запушил дупка в кораба с шаран и възкресил моряк, починал при падане от най-високата мачта.\r\nВ образа на свети Никола се преплитат чертите на добродетелния християнин и на езическия бог Посейдон. Това е причината българите да го почитат като патрон на моряците и рибарите, както и като покровител на океаните, моретата, реките и езерата. Смята се, че когато е ядосан, светецът причинява бурите и ураганите. Затова на Никулден моряците остават на сушата.  Свети Николай, архиепископ на град Мира в Ликия (Мала Азия), е починал на 6 декември 342 г. и светите му мощи се пазели там до 1087 година. През времето на византийския император Алексий I Комнин (1081-1118 г.) мощите на свети Николай били пренесени от гр. Мира в гр. Бари, Италия, където почиват и до днес във величествената базилика, издигната в негова чест.\r\nВ Западна Европа също честват деня на Св. Никола. Освен в италианския град Бари, където заедно го честват православни и католици, в Холандия и Белгия например този ден е особено важен за децата. В нощта на пети срещу шести декември малчуганите оставят обувките си с надеждата добрият светец да ги напълни с лакомства и подаръци. В много райони на запада празненствата за свети Никола постепенно се трансформират в Коледа, предава БГНЕС.\r\n6-ти декември се смята и за ден на банкерите и търговците.    Празникът на св. Николай попада във времето на Рождественския пост и в този ден много православни християни приемат свето Причастие, а за празничната трапеза приготвят рибни ястия, които носят в храма за освещаване.\r\nМного храмове в България носят името на Мирликийския Чудотворец. Никулден е празник на град Бургас, чиито жители са го избрали за свой небесен покровител.\r\nНа Никулден празнуват над 200 000 именици, от които две трети са мъже. Честит празник на Николай, Николина, Нина, Никол, Николинка, Кольо, Николета, Колю, Ненка, Ненко. ", "date": "2019.12.06", "title": "Празнуваме Никулден!"}
{"url": "https://www.actualno.com/burgas/burgas-otbeljazva-svoja-praznik-s-blagodarnost-kym-zaslujilite-lichnosti-news_1413147.html", "text": "      Празникът на Св. Николай Чудотворец започна в храма. Негово Високопреосвещенство Сливенски митрополит Иоаникий оглави празничното служение в църквата \"Св. св. Кирил и Методий\". За доброто на Бургас се помоли кметът Димитър Николов и много граждани.       На тържествена никулденска сесия своите отличия получиха заслужили бургазлии с принос към града в различни области. Сред новите почетни граждани са актрисата Ивана Джеджева и режисьорът Симеон Димитров, които приеха лично оказаната им чест. Посмъртно почетен гражданин стана и композиторът Георги Шагунов.   Почетният знак \"Ключът от кулата\" получиха двама медици, допринесли за развитието на бургаското здравеопазване. Това са проф. д-р Златица Петрова, доц. д-р Георги Хубчев. Медалът \"За достойна служба\" получи заслужилата лекоатлетка Таня Димитрова, медалистка от международни и национални състезания.    За проявен героизъм и спасяване на човешки живот, с почетна значка на Община Бургас бяха отличени пожарникарят Динко Атанасов и рибарите Милен Камбуров и Парган Аргинян. ", "date": "2019.12.06", "title": "Бургас отбелязва своя празник с благодарност към заслужилите личности"}
{"url": "https://www.actualno.com/blagoevgrad/bansko-pochete-110-godini-ot-rojdenieto-na-nikola-vapcarov-news_1413207.html", "text": "      Банско сведе глава в почит пред любимия си син - поета Никола Вапцаров.      Но нямаше тъга в честването на 110-та годишнина от рождението му. Защото банскалии никога не са се разделяли с човека Вапцаров, никога не са забравяли стиховете на поета, научени в семейството и в училище. Защото всеки банскалия чувства като свое поне едно негово стихотворение. С признателност и преклонение бяха поднесени цветя пред паметника на поета в Банско.   В Дома на изкуствата беше открита изложба, именувана \"Но разкажи със думи прости\". Сама по себе си затрогваща с черно-белите фотографии, с думите на най-близките хора и на съвременници на Вапцаров, изложбата стана още по-вълнуваща с изпълнението на любимата банска песен на поета, с песен по негови стихове, с наученото наизуст от децата и със спонтанно рецитираното от кмета на Банско, Иван Кадев, любимо негово стихотворение - \"На прощаване\". ", "date": "2019.12.06", "title": "Банско почете 110 години от рождението на Никола Вапцаров"}
{"url": "https://www.actualno.com/balkani/pendarovski-horata-ot-zapadnite-balkani-zaslujavat-da-sa-v-es-news_1413154.html", "text": "      Европейският съюз не трябва да изоставя държавите от Западните Балкани, тъй като техните граждани заслужават по-добри условия на живот и по-висок жизнен стандарт. Това послание отправи президентът на Северна Македония Стево Пендаровски по време на панела \"Разширяване на ЕС – неспазени обещания – какво следва?\" в рамките конференцията \"Балкански диалози\" в Берлин.      \"Бих искал да напомня, че от 6 държави в региона Черна гора и Сърбия вече от години, т.е. прекалено дълго, преговарят, две държави – Северна Македония и Албания, от години чакат да получат дата за начало на преговорите, а останалите две – Босна и Херцеговина и Косово, никой не ги споменава\", заяви Пендаровски, цитиран от агенция МИА.   Поради тези причини гражданите на държавите от региона започват да губят надежда, че ще усетят ползите от членството в ЕС. Те се съмняват, че Западните Балкани ще останат в същата ситуация като Турция.\r\nМакедонският президент повтори позицията си, че Северна Македония не е против нова методология за разширяването на ЕС, нито е срещу обратимост на процеса, ако някоя от държавите изостава в процеса на преговори, предаде БГНЕС.  Пендаровски заяви, че Европейския съюз не е необходим само заради достъпа до единния пазар, а преди всичко заради политическите и демократични ценности, които носи и които са практика в ЕС.\r\nЗа съжаление, същите ценности все още не са на задоволително ниво нито в Северна Македония, нито в останалите държави от Западните Балкани.   По отношение на диалога между Сърбия и Косово Пендаровски подчерта, че очаква този въпрос да бъде решен с \"активното участие на нашите западни приятели САЩ и ЕС\".     ", "date": "2019.12.06", "title": "Пендаровски: Хората от Западните Балкани заслужават да са в ЕС"}
{"url": "https://www.actualno.com/politics/patriotite-shteli-da-blokirat-budjeta-zaradi-partijnata-subsidija-news_1413110.html", "text": "       и казаха, че само в такъв случай ще продължат да гласуват бюджета на държавата. Това каза председателят на ПГ на ГЕРБ Даниела Дариткова пред журналисти за , предаде Агенция \"Фокус\". По думите на Дариткова е бил поставен риск за приемането на бюджета на държавата за 2020 г.      \"Затова се състоя спешно съвещание с нашите коалиционни партньори. Те поставиха въпроса за субсидията и за това, че твърдо трябва да се определи такава. Казаха, че само в такъв случай ще продължат да гласуват с нас Закона за бюджета на държавата\", обясни тя.   \"Нашата отговорност е пред хората. Отговорността ни е за това държавата да има бюджет за 2020 г., който е по-добър, с възможността за повече разходи за образование, с по-високи пенсии, с повече плащания в социалната сфера, с по-високи заплати за социалните работници. Тази наша отговорност е водеща\", изтъкна председателят на ПГ на ГЕРБ.\r\n\"Знаем, че ще понесем и политическа отговорност за събитията от вчера, но ние сме тези, които сме отговорни за стабилността на държавата. За да избегнем кризата приехме решението на нашите коалиционни партньори и подкрепихме единственото предложение, което имаше по отношение на субсидията, тя да бъде 8 лв.\", допълни Дариткова.  Според Дариткова няма нарушение на правилника, защото предложението на БСП е било гласувано само веднъж. \"При всички положения правилникът се определя от народните представители. Те са единствените, които със свое гласуване могат да коригират\", каза още Дариткова.\r\nТя посочи, че през цялото време. \"Съзнаваме, че отговорността, която носим ние като най-голяма политическа сила в парламента е най-голяма, но трябва да разберете, че ние не можем сами да реализираме това управление\", допълни още Дариткова.    ", "date": "2019.12.06", "title": "Патриотите щели да блокират бюджета заради партийната субсидия"}
{"url": "https://www.actualno.com/starazagora/regionalnata-biblioteka-v-stara-zagora-nagradi-naj-otdadenite-si-chitateli-news_1413195.html", "text": "      Най-ревностните си читатели отличи на специална церемония Регионална библиотека (РБ) \"Захарий Княжески\" в Стара Загора. 81-годишната Бонка Иванова, която е най-възрастният читател стана читател на 2019 година. Тя е била преподавател в Института за повишаване квалификацията на учителите (ИПКУ), участва активно във всички инициативи на библиотеката, следи новите книги и има разностранни интереси. През годината е прочела 151 книги.      Читателят, заел най-много книги, е Пламен Георгиев - 173. Пенсионер от БДЖ, чете трилъри, исторически романи, съвременна литература за известни алпинисти и планинари. След него със 170 книги е нарежда Росица Славова, която работи в БТК и се интересува от езотерика и чужда\r\nлитература, има издадени и 4 детски книжки. Най-дългогодишен потребител в читалнята е Никола Генчев Димов.\r\nНай-малкият читател е 2-годишният Симеон, който вече посещава детския отдел на библиотеката. Номинираната за най-малък читател миналата година Изабел Иванова, през тази е заела 127 книги. Христо Стоянов Христов и Найден Динков Щерев от Профилираната природо-математическа гимназия (ППМГ) „Гео Милев\" са най-активните посетители на Тийн зоната използват всички възможности, които предоставя отдела, пишат домашните си там, играят настолни игри и използват компютрите.  Бяха отличени и дарителите на библиотеката. Дарител на 2019-а е КонтурГлобал Марица Изток 3,, която устойчиво подкрепя и партнира на проектите на РБ „Захарий Княжески”. Бяха уважени Пламен Златев, дарил 800 тома специализирана литература, Петър Христозов с дарение от 500 книги - правна и религиозна литература, Стоил Стоилов, дарил на библиотеката библиографска рядкост - Албум-алманах „Македония” от 1931 г. и редовния си читател и дарител на нови книги Пенка Кирчева.\r\nГрамота за партньорство и сътрудничество беше присъдена на Гимназията с преподаване на чужди езици (ГПЧЕ) „Ромен Ролан” за споделени инициативи, проекти и реализирани събития в Тийн зоната. \r\nЗа пъръви път тази година РБ \"Захарий Княжески\" връчи грамоти и на свои доброволци - Гергана Желева от ч Средно училище (СУ) „Максим Горки”, Франс Дамянова от ППМГ „Гео Милев”, Радослава Стоянова от ГПЧЕ „Ромен Ролан”, а Вилияна Джакова за активната и доброволческа работа през лятото с децата в детския отдел.    Всички отличени получиха от библиотеката грамоти и подаръци и бяха поздравени от директора на Надежда Груева. На церемонията в библиотеката гостите бяха поздравени от учениците от Детската театрална студия „Метроном” към Националното училище за музикални и сценични изкуства (НУМСИ) „Христина Морфова”. ", "date": "2019.12.06", "title": "Регионалната библиотека в Стара Загора награди най-отдадените си читатели"}
{"url": "https://www.actualno.com/politics/deputatite-ratificiraha-sporazumenie-za-finansirane-na-proekt-za-gazovata-vryzka-gyrcija-bylgarija-news_1413080.html", "text": "      Парламентът ратифицира гаранционното споразумение между България и Европейската инвестиционна банка (ЕИБ) за финансиране на проект за газовата връзка Гърция-България.      Гаранционното споразумение бе подписано на 14 октомври 2019 г. в София от българска страна и на 17 октомври 2019 г. в Люксембург от страна на банката.   Със споразумението гарантът неотменимо и безусловно гарантира на Европейската инвестициионна банка своевременно плащане на всички дължими от кредитополучателя суми по Договара за финансиране между банката и „Български енергиен холдинг“ за финансиране на проект „Междусистемна газова връзка Гърция – България“.\r\nПроектът „Междусистемна газова връзка Гърция – България“ предвижда изграждането на газопровод, който пряко ще свързва националните газопреносни мрежи на Република Гърция и Република България и ще се свързва и с газопровод ТАР. Проектът е обявен за обект с национално значение и за национален обект съгласно решение на Министерски съвет.  Необходимият финансов ресурс за финансиране на проекта се осигурява чрез безвъзмездно финансиране от Европейската енергийна програма за възстановяване, европейско и национално безвъзмездно финансиране по Оперативна програма „Иновации и Конкурентоспособност“. ", "date": "2019.12.06", "title": "Депутатите ратифицираха споразумение за финансиране на проект за газовата връзка Гърция-България"}
{"url": "https://www.actualno.com/politics/ruska-medija-bylgarija-se-nauchi-da-vjarva-na-rusija-no-tova-njama-da-pomogne-news_1413141.html", "text": "      Българските власти показаха впечатляваща отзивчивост към недоволството на Москва от най-високо ниво, коментира руската информационна агенция РИА Новости в материал, озаглавен \"България се научи да вярва на Русия. Но това няма да ѝ помогне\".      Струваше си държавният глава на Руската федерация Владимир Путин да каже, че на своята територия, защото само няколко часа по-късно българският премиер (Бойко Борисов) увери, че причините са свързани изключително със . Бойко Борисов също изрази надежда за .   Коментарът на премиера не само не противоречи, но по-скоро засилва мнението на руския президент, че . България е принудена непрекъснато да потвърждава, че е - отново съгласно думите на самия Борисов - \"лоялен и силен член на НАТО и ЕС\". И това, разбира се, не се вписва добре с изпълнението на .\r\nПроблемът е, че дразненето на Русия с бюрокрацията на София не е вариант. Путин категорично заяви, че ако българските власти не искат да ускорят работата по \"Турски поток\", то тогава .  Българите знаят повече от всеки друг, че подобни думи от Кремъл не представляват празна заплаха. , който, ако беше реализиран, щеше да превърне България в най-важната транзитна държава, служи за постоянно напомняне и потвърждение.\r\nАко през 2014 г., когато руската обреченост и предстоящият крах бяха очевидни за цяла Европа, то 5 години по-късно надеждите, че Кремъл ще търпи до безкрайност , изглежда илюзорно. София не се съмнява, че Москва ще изпълни обещанието си.\r\nРазмяната на коментари от последните дни може да послужи като урок не само за София, но и за много други европейски (и световни) столици. На първо място, важен е техният зараждащ се навик да вярват в Москва.       Иронично е, че консолидирането на обусловения рефлекс към ситуацията \"ако Русия казва, значи ще го направи\", е на база отрицателен опит. Там, където дълго време многобройните \"моркови\" под формата на убеждаване, преференциални условия и различни \"добрини\" не сработиха, ситуацията се раздвижи значително, едва когато \"тоягата\" се превърна в основно средство на общуване.\r\nВсъщност такава бърза реакция на българския премиер на думите на Путин просто потвърждава напредъка по този въпрос.\r\nВторо, еднакво важна последица от случващото се е осъзнаването, на някои места много болезнено, от истински прозападните държави от Източна Европа, на простата истина, че суверенната политика винаги е по-изгодна, отколкото старателно да се угажда на избрания господар.\r\nПреди 5 години България загуби \"Южен поток\". Забележките на Путин ясно намекват, че София вече е на няколко крачки от загубата и на .\r\nИ като цяло човек би могъл да разбере българските елити, които се страхуват да повишат гласа си в защита на националните интереси, защото страната им е толкова незначителна и слаба в сравнение с великите сили на Запада.      Но в близост до нея има съвсем различни примери. Някои държави в Източна Европа, вместо да затвърждават окаяното си положение, като повтарят \"ние сме малки, бедни и слаби, нямаме възможност да се противопоставим на заповедите на американците и ЕС\", доста успешно маневрират, поставяйки собствените си интереси на преден план.\r\nИ което е характерно, резултатите от такава политика са многократно по-добри от тези на наистина бедна България, която даде всичко от себе си за светло европейско бъдеще.\r\nЗа Полша, която не може да бъде обвинявана за съчувствие към Русия, не може да се твърди, че има независима политика. Но тя изобщо не се страхува от раздразнението на ЕС. Има и Унгария, която прави това, което сметне за необходимо, и никакво недоволство отвън не е в състояние да трогне официална Будапеща.\r\nВ крайна сметка има малка бедна Сърбия, която, въпреки целия натиск от страна на Запада, отказва да загърби дълбоката връзка с Русия - и това не води до фатални последици за Белград от много години.\r\nСега ситуацията около българската част на \"Турски поток\" започва да буди клиничен интерес: дали властите на страната ще рискуват да защитят националните интереси, или ще доведат ситуацията до логичния край – загубата и на този проект? В случая на последния вариант България, разбира се, ще се превърне за целия свят в паметник на отхвърлянето на суверенитета като национална идея и последствията, до които водят подобни действия. А това само по себе си е интересно и полезно по свой начин – но за другите.    ", "date": "2019.12.06", "title": "Руска медия: България се научи да вярва на Русия, но това няма да ѝ помогне"}
{"url": "https://www.actualno.com/cite/trjabva-da-se-izjasni-shpionskijat-skandal-prilicha-na-garabed-shpionina-ot-tretija-etaj-news_1413024.html", "text": "      Това заяви бившият ни посланик Елена Поптодорова пред bTV, в коментар за реципрочната реакция на Русия, която изгони първият секретар на дипломатическата ни мисия в Москва Красимир Димитров.      Как се разви скандалът вчера, 5 декември, когато стана ясна руската реакция - припомнете си в ! ", "date": "2019.12.06", "title": "Трябва да се изясни шпионският скандал, прилича на Гарабед шпионина от третия етаж"}
{"url": "https://www.actualno.com/chronicles/v-sasht-e-patentovana-mikrovylnovata-pechka-news_1412703.html", "text": "      Микровълновата фурна (често наричана и микровълнова печка) е домакински електроуред, използващ енергията на микровълните за обработка на храна. За разлика от класическата фурна в готварската печка, при микровълновата се постига нагряване едновременно в целия обем на храната. Използва се предимно за затопляне на вече сготвена храна, включително полуфабрикати, но с нея може и да се готви.       История    Американският инженер Пърси Спенсър пръв забелязва способността на свърхвисокочестотното излъчване да нагрява продукти и патентова микровълновата фурна. В момента на изобретението Спенсър работи в компанията Raytheon, занимаваща се с производството на оборудване за радари. Според легендата, когато Спенсър прави експерименти с поредния магнетрон, забелязва, че парче шоколад в джоба му се е разтопило. Според друга версия, той забелязва, че се е нагрял сандвичът, сложен върху включения магнетрон. Възможно е причината за изобретението да е просто опарване, но от търговски съображения трябвало да се пази имиджът на уреда.\r\nПатентът за микровълнова фурна е издаден през 1950 г. Първата в света СВЧ печка „Radarange“ е произведена през 1947 г. от фирмата Raytheon и е предназначена не за приготвяне на храна, а за бързо размразяване на продукти и е използвана изключително от военните (във войнишки столови и в столовите на военни болници). Височината ѝ била примерно колкото човешки ръст, масата е 340 kg, мощността – 3 kW, което примерно е два пъти повече от мощността на съвременна битова СВЧ печка. През 1949 г. започва серийното ѝ производство. Печката струвала около $3000.   Принцип на действие За загряване на храната в микровълнова фурна се използват електромагнитни вълни с честота от микровълновия диапазон (за битовите фурни това е 2,45 GHz, но има индустриални модели с работна честота 915 MHz), при която определени молекули с голям диполен момент (например вода или мазнини) поглъщат енергия и протича диелектрично нагряване. Продукти, съдържащи малко вода или мазнини, се нагряват трудно в микровълнова фурна. Трудно се нагряват и храни и вещества с малък tg δ (тангенс делта – ъгъл на диелектрични загуби). Микровълните имат стерилизиращо действие.   Домашните микровълнови фурни работят на честота 2,45 GHz, т.е. дължина на вълната λ = 12,23 cm. Eлектромагнитните вълни се генерират от специална радиолампа – магнетрон, която е захранена с високо постоянно напрежение – около 4 000 V, и по вълновод постъпват в камерата с храната. Камерата има форма на паралелепипед, като стените ѝ са метални, с изключение на стъклената вратичка. От вътрешната страна на вратичката, както и пред гнездото на осветителната лампа, са поставени метални решетки с отвори, многократно по-малки от дължината на вълната, така че да възпрепятстват разпространението на вълните извън камерата, т.е. камерата сама по себе си представлява фарадеев кафез. Освен това микровълновите фурни са снабдени със защита, която спира излъчването на микровълни при отваряне на вратата по време на готвене. Защитите винаги са няколко, независими една от друга. Също така фурните имат вентилатор, който охлажда оборудването и вентилира обема за готвене. В повечето микровълнови фурни храната се поставя върху въртяща се поставка за по-равномерно нагряване, а по-скъпите модели са снабдени и с въртящ се рефлектор, разположен на тавана на камерата. Някои съвременни микровълнови фурни имат и грил възможност за комбинирано печене (микровълни + грил), което повишава качеството на сготвената храна.     Управление Микровълновите фурни могат да имат механично или електронно управление. Тези с механично се управляват обикновено чрез два регулатора – чрез единия се настройва мощността (която се регулира на принципа включено – изключено, с променливо съотношение при редуването им), а чрез другия (таймера) – времето за нагряване. При микровълнови печки с електронно управление времето се настройва с точност до 1 s чрез електронен панел за управление и имат специални програми за готвене в зависимост от вида на храната. По-новите модели имат инверторни захранвания, които използват широчинно-импулсна модулация, за да се осигури ефективно продължително загряване при намалена мощност, така че храните да са нагряват по-равномерно при дадено ниво на мощност и да се нагряват по-бързо, без да се повредят от неравномерно нагряване. ", "date": "2019.12.06", "title": "В САЩ е патентована микровълновата печка"}
{"url": "https://www.actualno.com/smolyan/unikalna-parti-shatra-v-pamporovo-za-studentskija-praznik-news_1413123.html", "text": "      Над 15 от най-актуалните имена на българската музикална сцена ще се съберат на 7-ми и 7-ми декември в революционната парти шатра в Пампорово. Тя е с площ 2000 ​кв.м и капацитет 3000 души, изпълнена със звук и светлина от най-ново поколение. Тази комбинация обещава незабравим студентски празник и невероятни емоции, съобщават от „Пампорово“ АД.      Част от изпълнителите в първата вечер ще бъдат 100 Кила, Гери Никол, VRGO&TRF, DOPE ZOO и BRAGANZA. Втората вечер веселието е подсигурено от Преслава, Камелия, Галин, DJ Stamen и DJ TONY G.    Работят лифтовете към Студенец и към автогарата.   ", "date": "2019.12.06", "title": "Уникална парти шатра в Пампорово за студентския празник"}
{"url": "https://www.actualno.com/politics/borisov-privika-ruskija-poslanik-izgonenijat-bylgarski-diplomat-v-rusija-veche-napusna-stranata-news_1413103.html", "text": "      Министър-председателят Бойко Борисов се срещна с посланика на Руската федерация у нас Анатолий Макаров,  съобщиха от правителствената информационна служба.      В рамките на разговора им в Министерския съвет бяха обсъдени двустранните отношения, като беше изразено съгласие, че не съществуват предпоставки, които да възпрепятстват тяхното развитие в прагматичен и добронамерен дух и занапред, се казва в съобщението.   Премиерът Борисов изтъкна интереса на България да води равнопоставен и взаимноизгоден двустранен политически диалог с Руската федерация, при който страната ни се ръководи от националните си интереси и се придържа към общите европейски и евроатлантически политики.\r\nСпоред министър-председателя Борисов, както България, така и Русия са заинтересовани да си сътрудничат в редица сфери като икономика, енергетика, туризъм, транспорт, образование, наука и култура, социална политика.  Припомняме, че посланикът на Република България в Руската федерация Атанас Кръстин в Министерството на външните работи в Москва, където му била връчена нота. С нея, позовавайки се на принципа на реципрочността, Министерството на външните работи на Руската федерация обявява за персона нон грата български дипломат от посолството ни в Москва. Българският дипломат е с ранг, равностоен на ранга на руския дипломат в София, който бе обявен за персона нон грата в края на октомври 2019 г. Това става ясно от съобщение на българското министерство на външните работи. От министерството не съобщават, кой е изгоненият български дипломат, но заявяват, че той ще напусне Руската федерация в указания в нотата 24-часов срок.\r\nДействието от страна на Русия не е изненада, защото още през октомври от външното им министерство обявиха, че ще предприемат реципрочни действия по повод обявеният за персона нон грата първи секретар на руското посолство - Владимир Русяев.   Кой е той и каква е била функцията му в руското посолство можете да прочетете в .    Междувременно стана ясно, че българският дипломат, обявен за персона нон грата в Москва, вече е напуснал Русия.\r\nОще за дейността на \"руския шпионин\" можете да . ", "date": "2019.12.06", "title": "Борисов привика руския посланик, изгоненият български дипломат в Русия вече напусна страната"}
{"url": "https://www.actualno.com/balkani/strogi-merki-za-sigurnost-v-atina-dnes-news_1413017.html", "text": "      Гърция засили мерките за сигурност в 18 града поради опасения от безредици в годишнината от смъртта на 15-годишния тийнейджър Алексис Григоропулос от полицейски куршум през 2008 година, предаде БГНЕС. Полицията помоли шофьорите да избягват пътувания в центъра на Атина и да не паркират автомобилите си в демонстрационните райони.      Всяка година в деня на смъртта на тийнейджъра се случват безредици. Тази година годишнината съвпадна с изтичането на ултиматума на властите към самонастанилите се в празни сгради: да освободят незаконно заетите от тях сгради в рамките на 15 дни. В Атина и други гръцки градове десетки сгради са превзети от анархисти и мигранти. Мигрантите превръщат тези жилища в свои домове, а анархистите често ги използват години наред като централи на техните организации.   Вчера вечерта в Атина се проведе шествие на анархисти в отговор на ултиматума.\r\nНовото правителство на Гърция изпълнява обещанието за възстановяване на реда в страната. По-специално, Наказателният кодекс беше изменен, за да се увеличи отговорността за обществено опасни действия. За употребата на коктейли \"Молотов\" сега наказанието е до 10 години затвор. Премахнато е и правото на университетско убежище - преди това на полицията беше забранено да влизат на територията на университетите, което ги превърна в зона на беззаконие.  Анархистите призовават своите привърженици да излязат на улиците в 18 града, за да проведат траурен марш. ", "date": "2019.12.06", "title": "Строги мерки за сигурност в Атина днес "}
