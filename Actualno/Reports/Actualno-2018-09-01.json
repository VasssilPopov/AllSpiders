{"url": "https://www.actualno.com/society/novinite-naj-vajnoto-za-denja-1-septemvri-news_692866.html", "text": "         \"Хората, които отстраняваме, са кадри, допринесли много, но идва момент, в който трябва да се разделим. Защото ние не сме БСП. Два пъти в мандат на БСП падат банки. Виждате, навсякъде, където възникне проблем, изникват скрити клетки, които веднага провокират\". Това каза премиерът Бойко Борисов по повод оставките на вътрешния, регионалния и транспортния министри, подадени в петък.   Президентът е морален стожер в кавички и обслужва изцяло интересите на БСП, за да може да дискредитират държавата. Това каза пред журналисти във Варна председателят на ПГ на ГЕРБ и зам.-председател на партията Цветан Цветанов, който участва в 11-ия летен университет на МГЕРБ под мотото „Само истината, НЕ на фалшивите новини“. 18 души са пострадали при при инцидент със самолет на летището в Сочи, съобщи ТАСС, като се позова на данни на руското министерство на здравеопазването.    Първоначално беше съобщено, че един човек е починал, а шестима са пострадали от отравяне с въглероден оксид при инцидента. Пожар избухна в събота сутринта след експлозия в рафинерия близо до германския град Инголщат, в провинция Бавария, съобщават местните медии.\r\nПо първоночална информация най-малко осем души са ранени. Трима от пострадалите са са по-тежко пострадали, съобщават от полицията, предаде bTV.      „Предприемат се всички мерки. По данни на БАБХ в село Тутраканци 65 животни, като голяма част от тях не са регистрирани. Извършва се дезинфекция, полицейски постове са поставени на входовете и изходите на селото“, заяви министърът на земеделието, храните и горите Румен Порожанов, след провеждането на областен координационен щаб във Варна във връзка с предприетите мерки за ограничаване на заболяването африканска чума по свинете. Общо 10 милиона в лева и евро в брой са намерени при спецакцията, проведена в петък в хотели в София и Пловдив. Парите са иззети след претърсвания на домове и хотелите \"Маринела\" в столицата и \"Марица\" в града под тепетата. Конфискувани са и луксозни автомобили. Това каза заместник-главният прокурор Иван Гешев в събота, информира \"Нова телевизия\". От хотелиерския холдинг  на Арабаджиев \"Виктория груп\", от който са част хотелите, изпратиха до медиите по случая. От Камарата на строителите в България (КСБ) излязоха с декларация, в която изразяват несъгласие с позицията на президента Румен Радев от четвъртък, че в обществените поръчки и в строителството има корупционни практики и кражби на публични средства. От там настояват президентът да се извини на 200 000 души, които работят в бранша. От 1 септември паркирането пред Националния стадион „Васил Левски” е платено. Пространството ще се стопанисва от „Пазари Запад”. Рейчъл Уайз и Даниел Крейг се сдобиха с първото си дете. 48-годишната носителка на „Оскар“ и 50-годишната звезда от филмите за Джеймс Бонд, заявиха, че са изключително щастливи след раждането на дъщеричката си, съобщава в. Daily Mail. Светът се прости с кралицата на соул музиката Арета Франклин на дълга церемония в Детройт. Бившият американски президент Бил Клинтън, музиканти и приятели присъстваха на погребението, което продължи седем часа.      ", "date": "2018.09.01", "title": "Новините: Най-важното за деня, 1 септември"}
{"url": "https://www.actualno.com/crime/ot-hotel-marinela-progovoriha-za-specakcijata-i-obvinenijata-news_692843.html", "text": "          \"Обръщаме се към средствата за масова информация, с оглед случващото се от вчерашния ден в хотелите „Марица“в гр.Пловдив и „Маринела“ в гр. София - част от хотелиерска група „Виктория груп“. Във връзка с арестана г-н Вълчо Арабаджиев – младши като член на фамилията Арабаджиеви и свързването на неговото име с извършени данъчни престъпления считаме, че никой не може да бъде обявяван за виновен за извършено престъпление публично, чрез средствата за разпространение на масова информация, преди произнасяне на българския съд с влязла в сила присъда, особено за тежки умишлени престъпления. Презумпцията за невинност е основен принцип в наказателното право, прогласен в защита на правата на всеки човек.  По отношение на направената от медиите привръзка на случващото се с успешно изпълнената от хотел Маринела обществена поръчка за настаняване на делегатите от клас А по време на Българското председателство на Съвета на ЕС, Ви припомняме, следното: Хотелските услуги по настаняването на делегатите бяха възложени на хотел Маринела въз основа на законово проведена процедура за възлагане на обществена поръчка със същия предмет. Хотел Маринела беше единственият участник, който отговори на всички изисквания, заложени в документацията на Възложителя – Министерството на Българското председателство на Съвета на ЕС. Всички останали участници бяха дисквалифицирани, поради допуснати от тях нарушения и неизпълнение на изискванията на Министерството на Българското председателство на Съвета на ЕС. В хода на изпълнение на настаняването, екипът на хотел Маринела работи денонощно с цел да предостави безупречни услуги за високопоставените си гости.\r\nДоговорът беше изпълнен качествено и в срок, като Екипът ни получи множество благодарствени писма за положените усилия, гъвкавост и денонощна работа по организация на проведените в хотела събития. В хода на извършените проверки екипите на проверяваните хотели оказват пълно съдействие на разследващите органи. Ще направим всичко необходимо, за да съдействаме максимално за изясняване на обективната истина. През последната година компанията е проверявана многократно и не са констатирани закононарушения.\"", "date": "2018.09.01", "title": "От хотел \"Маринела\" проговориха за спецакцията и обвиненията"}
{"url": "https://www.actualno.com/curious/dneven-horoskop-za-2-septemvri-news_692791.html", "text": "        Да, вие сте най-добрите, но и други мислят същото за себе си. Не им отнемайте тази възможност и проявете скромност. Така със сигурност ще спечелите повече. Днес ще ви се наложи да направите избор. Бъдете мъдри и не се водете по емоциите си. Опитайте се да си представите нещата в дългосрочен план.   Тази неделя е ден за празнуване. Дори да нямате повод - измислете си. Дори може да го превърнете в традиция и дори да дадете име на празника.     Очаква ви много мило преживяване, свързано с постъпка от страна на половинката ви. Оценете подобаващо жеста и се замислете дали не е време за пръстен... Опитайте се да си осигурите максимално време тишина и спокойствие. Очакват ви натоварени дни и ще ви трябват много сили. Тази неделя не забравяйте, че това е вашият празничен месец. Дори да не сте рожденик нищо не ви пречи да празнувате, стига да имате желание.      Това е ден за планове. Имате шанса да реализирате ваша мечта. Действайте с размах и без угризения на съвестта. Това е ден за фризьор, посещение на изложба, рисуване или всички дейности, които по някакъв начин са свързани с красотата. Бъдете максимално активни.    През този ден не подценявайте силата на водата. Ако имате възможност посетете място с река, море или друг източник на вода. Спазвайте правилата за безопасност. Тази неделя ще  получите отговор на важен въпрос. Резултатът може да ви изненада. Важното е, че вече не ви пука. Празнувайте при всички положения.    Не отхвърляйте предложение на приятели за излизане, само защото ви мързи. Рискувате да пропуснете откриването на една много красива част от живота. Тази неделя направете нещо мило за себе си. Не се ограничавайте във възможностите и без това сте прекалено скромни. Нещо, което е крайно време да промените.", "date": "2018.09.01", "title": "Дневен хороскоп за 2 септември"}
{"url": "https://www.actualno.com/crime/10-mln-v-broj-nameriha-razsledvashtite-sled-akcijata-v-dva-hotela-news_692839.html", "text": "  Общо 10 милиона в лева и евро в брой са намерени при спецакцията, проведена в петък в хотели в София и Пловдив. Парите са иззети след претърсвания на домове и хотелите \"Маринела\" в столицата и \"Марица\" в града под тепетата. Конфискувани са и луксозни автомобили. Това каза заместник-главният прокурор Иван Гешев в събота, информира \"Нова телевизия\".     \"Такова нещо не помня в кариерата си на прокурор. Пари в брой изкачаха отвсякъде - сейфове, кутии за обувки, шкафове\", коментира Гешев   При акцията бяха задържани 10-има души. Обвинения ще бъдат повдигнати на шестима. Сред тях е и Вълчо - синът на бизнесмена и собственик на хотелите Ветко Арабаджиев. Мъжът ще отговаря пред съда за пране на пари.\r\nЗа самия Ветко Арабаджиев и съпругата му Маринела има издадена европейска заповед за арест, каза още Гешев. От началото на август съпрузите са във Франция.  Според разследващите престъпната група действала по четири схеми, чрез които укривали доходи и не плащали ДДС в огромни размери. Засега обвиненията са за избягване на плащане на 600 000 лева, но сумата можело и да нарастне, обясни заместник-главният прокурор.   ", "date": "2018.09.01", "title": "10 млн. в брой намериха разследващите след акцията в два хотела"}
{"url": "https://www.actualno.com/showbusiness/daniel-krejg-stana-tatko-za-vtori-pyt-news_692844.html", "text": "  Рейчъл Уайз и Даниел Крейг се сдобиха с първото си дете. 48-годишната носителка на „Оскар“ и 50-годишната звезда от филмите за Джеймс Бонд, заявиха, че са изключително щастливи след раждането на дъщеричката си, съобщава в. „Дейли мейл”, цитиран от БГНЕС.     Двамата бяха видени на официално събитие за последно през април, преди да се установят в Ню Йорк в очакване на радостното събитие.   Това е първото дете на холивудската двойка, която сключи брак през 2011 г. Актьорите обаче имат деца от предишни свои връзки. Рейчъл има 12-годишен син Хенри от бившия си годеник – режисьора Дарън Аронофски, а Даниел има 26-годишна дъщеря Ела от бившата си съпруга Фиона Лоудон.", "date": "2018.09.01", "title": "Даниел Крейг стана татко за втори път"}
{"url": "https://www.actualno.com/europe/chavushoglu-gyrcija-e-raj-za-turskite-prestypnici-news_692847.html", "text": "  Гърция се е превърнала в „сигурен рай“ за турските престъпници като например осемте офицера, които избягаха в Гърция след проваления опит за преврат през 2016 година, заяви министърът на външните работи на Турция Мевлют Чавушоглу, предава електронното издание на гръцкия вестник Kathimerini, цитирано от \"Фокус\".     В коментар публикуван в гръцкия вестник „Та Неа“ в събота, Чавушоглу твърди, че е дълбоко натъжен от решенията, взети от гръцката правосъдна система по отношение на осемте турски офицери и настоя, че Анкара няма да отстъпи в стремежа си да ги изправи пред правосъдие.   „Ние сме решени, че ще осигурим екстрадицията на замесените в опита за преврат“, заяви той, добавяйки че гръцко-турските отношения не са в най-добрата си форма.\r\nЧавушоглу предупреди и Кипър да не продължава с газовите си сондажи в изключителната си икономическа зона. „Ако те (гръцките киприоти) все още мисля, че няма какво да губят, значи правят голяма грешка“, заяви той.  Анкара възрази срещу енергийните планове на Никозия, твърдейки че те нарушават турските териториални води.   ", "date": "2018.09.01", "title": "Чавушоглу: Гърция е рай за турските престъпници"}
{"url": "https://www.actualno.com/music/svetyt-se-prosti-s-kralicata-na-soul-muzikata-areta-franklin-news_692856.html", "text": "  Светът се прости с кралицата на соул музиката Арета Франклин на дълга церемония в Детройт.     Бившият американски президент Бил Клинтън, музиканти и приятели присъстваха на погребението, което продължи седем часа.   С емоционални изпълнения паметта на певицата почетоха Ариана Гранде, Дженифър Хъдсън и Стиви Уондър, предаде bTV.\r\n76-годишната Арета Франклин почина от рак на 16 август.  Дни наред тялото й беше изложено за поклонение в Музея на афроамериканската история в центъра на Детройт.   ", "date": "2018.09.01", "title": "Светът се прости с кралицата на соул музиката Арета Франклин"}
{"url": "https://www.actualno.com/society/8-kilometrova-kolona-ot-avtomobili-na-makaza-news_692854.html", "text": "  Близо 8 километрова колона от автомобили се е образувала на граничен пункт „Маказа“ на изход от страната. Това съобщи слушател на Радио „Фокус“ и посъветва шофьорите да ползват граничния пункт при Златоград.     ", "date": "2018.09.01", "title": "8 километрова колона от автомобили на „Маказа“"}
{"url": "https://www.actualno.com/politics/v-nachaloto-na-sedmicata-shte-ima-debat-koj-da-zaeme-ovakantenite-ministerski-postove-news_692857.html", "text": "   , който участва в 11-ия летен университет на МГЕРБ под мотото „Само истината, НЕ на фалшивите новини“ в к.к. „Св. Св. Константин и Елена“, предаде репортер на Радио „Фокус“ – Варна. Той припомни, че по времето на съставяне на правителството периодът е бил много труден.     „Това бе единствената възможна коалиция, която можеше да изведе страната ни в правилната посока и да имаме успешно Председателство и да отчитаме днес и заслугата на България за региона, в който се намираме. И приоритетите, които бяха дадени за Западните Балкани“, коментира Цветанов. „С „Обединени патриоти“ понякога имаме много тежки противоречия, но смятам, че винаги когато изведем България над всичко, постигаме необходимия консенсус, за да продължим да изпълняваме управленската си 4-годишна програма“, отбеляза Цветан Цветанов.    „Отговорността, която нося в момента като председател на ПГ на ГЕРБ, при тази опозиция, която имаме в българския парламент, смятам, че трябва да бъдем отговорни и всеки да тежи на мястото си“, каза Цветанов в отговор на въпрос дали би приел кандидатура за министър на вътрешните работи. „Кандидатури има достатъчно. Не смятам, че чрез медиите трябва да обсъждаме имена, а да ги изчистим с нашите коалиционни партньори и да бъдем коректни към тях“, допълни Цветан Цветанов.", "date": "2018.09.01", "title": "В началото на седмицата ще има дебат кой да заеме овакантените министерски постове"}
{"url": "https://www.actualno.com/balkani/vuchich-trudno-e-da-se-nameri-reshenie-za-kosovo-news_692864.html", "text": "  Президентът на Сърбия Александър Вучич заяви в събота, че вече става все по-ясно, че ще бъде трудно да се стигне до каквото и да е решение за Косово, предава скопската електронна медия „Нова ТВ“, цитирана от \"Фокус\".     „Ние ще продължим да предлагаме мир и компромисно решение и да търсим онова, което е възможно, реално, справедливо и рационално за сръбския народ и сръбската държава“, заяви Вучич по време на откриването на Жежелевия мост в Нови Сад, където гост беше и еврокомисарят Йоханес Хан.   Според думите на сръбския президент, „тези в Сърбия, които търсят ‚нищо‘ и се надяват, че Сърбия получава ‚едно голямо нищо‘, трябва да продължат да се радват, защото всичко е насочено към успеха на Сърбия по въпроса с Косово“.\r\n„Когато чуете за какво се застъпват хърватският премиер Андрей Пленкович, председателят на Съвета на министрите на Босна и Херцеговина Денис Звиздич и някои други, тогава на всички сърби и граждани на Сърбия е ясно кой се бори за запазване и отстояване на нашите национални и държавни интереси“, добави сръбският президент.  Той заяви, че е очаквал политическите му опоненти в Сърбия да организират празненства заради изявленията на отделни официални лица от Европа и Албания, че границите няма да се променят, но според него те са забравили да кажат, че това се отнася само за границите на независимо Косово.   „Те умишлено работиха за целостта на независимо Косово и само се правиха, че привидно защитават нашите държавни и национални интереси. Това представлява голям проблем за нас“, заключи Вучич.", "date": "2018.09.01", "title": "Вучич: Трудно е да се намери решение за Косово"}
{"url": "https://www.actualno.com/sofia/zatvarjat-oshte-ulici-v-sofija-zaradi-remonti-news_692826.html", "text": "  Нова организация на движението се въвежда за следващите 10 дни в части от София заради започващи в събота ремонти на улици.     От 00.00 часа на 1 септември до 24.00 часа на 10 септември се забранява влизането на пътни превозни средства по ул. „Източна тангента“ в участъка от кръстовището с ул. „Мими Балканска“ до кръговото кръстовище при бул. „Христофор Колумб“, съобщиха от Столична община.   Заради рехабилитация на бул. \"Арсеналски\" в участъка от бул. \"Черни връх\" до бул. \"Петко Каравелов\" се забранява влизането на превозни средства, престоят и паркирането, както следва:\r\n- от 00.00 часа на 3 септември до 24.00 часа на 5 септември по южната половина от пътното платно на бул. “Арсеналски“, в участъка от ул. “Богатица“ до бул. “Черни връх“, като се осигури преминаването през кръстовищата при ул. „Милевска планина“, ул. „Борис Пожаров“, ул. „Църноок“, ул. „Никола Козлев“, ул. „Зорница“ и се осигури ползването на спирка с код 1345 „ПК СПАРТАК“ по маршрута на автобусна линия № 102;  - от 00.00 часа на 6 септември до 24.00 часа на 9 септември по южната половина от пътното платно на бул. “Арсеналски“, в участъка от ул. “Богатица“ до бул. “Черни връх“, включително и през кръстовищата при ул. „Милевска планина“, ул. „Борис Пожаров“, ул. „Църноок“, ул. „Никола Козлев“ и ул. „Зорница“.   От 00.00 часа на 3 септември до 24.00 часа на 9 септември се закриват местата за почасово платено паркиране и изместване на местата за платено паркиране „служебен абонамент”.\r\nОт 00.00 часа на 6 септември до 24.00 часа на 9 септември се измества автобусна спирка с код 1345 „ПК СПАРТАК“ на бул. „Арсеналски“ (за автобусна линия №102), успоредно на съществуващото й положение в активната лента за движение, в посока бул. „Черни връх“.    ", "date": "2018.09.01", "title": "Затварят още улици в София заради ремонти"}
{"url": "https://www.actualno.com/society/bylgarchetata-postradali-pri-vzriva-v-bolonja-se-pribraha-news_692869.html", "text": "  Късно снощи учениците от Силистра, пострадали при взрива на път в Болоня, се прибраха у дома. Инцидентът стана на 6 август, когато 7 от 20-те българчета на обучение в Италия бяха ранени, съобщи bTV.     След няколко часа чакане родителите бяха щастливи да прегърнат децата си. 11-класникът Йордан Йорданов е един от тримата останали за лечение в италианската болница. Казва, че няма да забрави деня на експлозията.   За директорката на Професионалната гимназия по механотехника в Силистра Татяна Кинджакова най-важното е, че 20-те ученици се прибират живи и здрави. Тя е благодарна за грижите на всички, които са ги подкрепили в този момент.\r\n„Ако не бяхме получили тази подкрепа, едва ли щяхме да сме тук в пълен състав, в който тръгнахме за Болоня”, казва тя. С изключение на тримата пострадали, всички ученици вече имат сертификат за диагностика и ремонт на компютърни системи.  ", "date": "2018.09.01", "title": "Българчетата, пострадали при взрива в Болоня, се прибраха"}
{"url": "https://www.actualno.com/politics/pavlova-10-mlrd-evro-shte-bydat-investirani-za-svyrzanost-na-balkanite-news_692874.html", "text": "  0 млрд. евро ще бъдат инвестирани за свързаност на Балканите. Това каза министърът на Българското председателство на Съвета на ЕС Лиляна Павлова, която участва в 11-ия летен университет на МГЕРБ под мотото „Само истината, НЕ на фалшивите новини“ в к.к. „Св. Св. Константин и Елена“, предаде репортер на Радио „Фокус“ – Варна.     Лиляна Павлова посочи като ключово постижение срещата на върха в ЕС – Западни Балкани, която се проведе през май в София, допълвайки, че Декларацията от София и Приоритетната програма от София са потвърдили Европейската перспектива на Западните Балкани. Всички партньори са се съгласили да инвестират в свързаността и са поставени конкретни цели в полза на гражданите на Европейския съюз и региона, подчерта министър Павлова. „Получихме политическа подкрепа, но важен е и дневният ред, който много ясно и конкретно очертава стъпките напред за следващите 10 години, свързани с проектите в различни сфери.   Ползите са в много направления - тази инфраструктура, това развитие, този икономически просперитет, ние сме част от Балканите и една голяма част от тези 10 млрд. инвестиции за свързаност ще дойдат в България и нашата свързаност в този регион“, заяви министър Лиляна Павлова. Тя бе категорична, че икономическите ползи от Българското председателство на Съвета на ЕС са безспорни. Анализирайки резултатите от председателството, Лиляна Павлова отбеляза развитието на административния капацитет, който според нея трябва да бъде привнесен като опит във всички национални секторни политики. Според нея когато има ясен план, мотивация и процедура, администрацията работи, обединена в една кауза.\r\n„Администрацията ни може да работи ефективно, важно е да бъде създаден добър механизъм да го прави. Имаме много подготвени хора, много експерти на всички нива”, посочи Лиляна Павлова. По думите й българите трябва да имат повече увереност, не самочувствие без покритие, но увереност в знанията и възможностите си. „Трябва да запазим енергията, капацитета и стимула, който показахме по време на председателството. Трябва да си вярваме повече, защото сме част от Европа и участваме равностойно в процесите. Когато имаме самочувствие и аргументи, можем да сме убедителни и да помогнем истината да надделее над фалшивите новини”, заяви Лиляна Павлова. Министърът отбеляза, че чрез непрекъснатата работа на всички нива трендът при отразяване на положителните и отрицателните новините за председателството е обърнат в посока на повече положителни новини. Лиляна Павлова изрази мнение, че неуважението към държавата и институциите е недопустимо за един политик, но и за всеки гражданин. „Защото държавата сме всички ние”, каза Лиляна Павлова.  ", "date": "2018.09.01", "title": "Павлова: 10 млрд. евро ще бъдат инвестирани за свързаност на Балканите"}
{"url": "https://www.actualno.com/politics/porojanov-vzeti-sa-vsichki-merki-za-spravjane-s-afrikanskata-chuma-news_692846.html", "text": "  „Предприемат се всички мерки. По данни на БАБХ в село Тутраканци хуманно са умъртвени 65 животни, като голяма част от тях не са регистрирани. Извършва се дезинфекция, полицейски постове са поставени на входовете и изходите на селото. В момента експертите взимат проби от съседното село Бозвелийско, което попада в 3-километровата рискова зона. Ако пробите там са отрицателни, няма да се пристъпва към евтаназиране на животни“, заяви министърът на земеделието, храните и горите Румен Порожанов, след провеждането на областен координационен щаб във Варна във връзка с предприетите мерки за ограничаване на заболяването африканска чума по свинете, предаде БГНЕС.     Още от вчера със съдействието на органите на МВР e ограничено придвижването и транспорта на домашни свине. Забранява се организиране на пазари и изложби на свине и свободно пасищно отглеждане. Ще стартира своевременно и вземането на проби в 10-километровата зона, уточни още министър Порожанов. „Правим всичко възможно да се установи от къде е влязла заразата в България. За съжаление много са начините, а именно чрез разпространение на продукти, чрез придвижване на туристи, хора, животни, транспорт на фураж. Имаме обосновано съмнение, че заразяването в конкретната ферма в Тутраканци може да е станало с фураж, който се закупува през Констанца и се разпространява в България“, заяви още министърът.   Изпълнителният директор на Българската агенция по безопасност на храните д-р Дамян Илиев посъветва стопаните при всяко съмнение да уведомяват ветеринарните власти. „Ако прасето показва признаци на заболяване, да не се търси възможност да го лекуват. Трябва веднага да бъде информирана официалната ветеринарна служба и това е най-правилният начин, за да не се допусне разпространение“ подчерта Илиев. Той призова стопаните, особено около зоните с индустриални ферми, да усвоят прасетата си, за да се намали опасността от разпространение на заболяването.", "date": "2018.09.01", "title": "Порожанов: Взети са всички мерки за справяне с африканската чума"}
{"url": "https://www.actualno.com/moresport/neshka-robeva-prikluchva-s-hudojestvenata-gimnastika-news_692865.html", "text": "         Това съобщи самата Робева в собствения си профил в социалните мрежи.   \"Радвам се, че най-после болничните ми свършиха и ще мога да бъда по-често с вас. Макар и във Фейсбук. Преди месец и половина успоредно с болничния лист, подадох и оставката си, като треньор на немския национален отбор - ансамбъл. Направих го по няколко причини. На първо място, защото здравето ми се влоши и лекарите препоръчаха да избягвам всякакви вълнения. /По този повод няма да мога да наблюдавам пряко СП/ На второ - след като нямаше да мога да работя, мисля, че морално беше да освободя поста, за да могат да наемат друг треньор. И на трето, защото мисля, че им дадох всичко, което бях в състояние да дам, а те, убедена съм, са поели толкова, колкото са били способни да поемат...\", написа Робева.\r\n\"Съобщавам ви всичко това, за да избегна всякакви спекулации по въпроса. На тези, които се тревожат за здравето ми, ще кажа: 'Не се притеснявайте, Черен гологан не се губи\"... На тези, които проявяват по-силно любопитство, каква е диагнозата и с какво е свързана, няма да крия и откровено ще заявя - със старостта. /Забравих - и стреса. Може би.../ Е, приятели, ще бъда колкото - толкова, колкото е казал Началникът отгоре, но поне ще можем по-често да обменяме някоя клюкичка. /Ако може по-невинна и безобидна/. Ще спазваме добрия тон. Приятни събота и неделя. След час ще бъда в градината с доматите и ще бъда много, много радостна...\", написа още легендата на българската художествена гимнастика - Нешка Робева.  Треньорката на \"Златните момичета\" Нешка Робева е родена през 1946 г. в Русе, завършва ВИФ и се състезава за националния отбор по художествена гимнастика със старши треньор Жулиета Шишманова. През 1969 г. става световна вицешампионка. През периода 1976 – 1999 Нешка Робева е старши треньор на българския национален отбор по художествена гимнастика. За почти 25 години треньорска работа нейните възпитанички завоюват 294 медала, 7 абсолютни световни, 10 Европейски титли и 2 вице олимпийски титли. Нейни възпитанички са „Златните момичета“, сред които са Лили Игнатова, Бианка Панова, Анелия Раленкова и др. Възпитаничката на Робева Мария Петрова е неизменно първа на три поредни световни първенства: в Аликанте'93, Париж'94 и Виена'95. За изключителни постижения в работата си Робева е носител на почти всички държавни отличия, както и на грамота за принос към световния женски олимпийски спорт.   ", "date": "2018.09.01", "title": "Нешка Робева приключва с художествената гимнастика"}
{"url": "https://www.actualno.com/politics/borisov-nadprevarata-vyv-vyoryjavaneto-vinagi-udrja-socialnite-sistemi-news_692845.html", "text": "  Надпреварата във въоръжаването винаги удря социалните системи и всичко, което е от полза на хората. Това каза премиерът Бойко Борисов на 11-ия летен университет на МГЕРБ под мотото „Само истината, НЕ на фалшивите новини“ в к.к. „Св. Св. Константин и Елена“, предаде репортер на Радио „Фокус“-Варна. „Много е сложна международната обстановка, по-сложна е от когато и да било.     Обстановка в санкции между най-силните държави, най-мащабните военни учения, от 80-те години не са правени, което не вярвам да донесе нещо добро на света. Надпреварата във въоръжаването винаги удря социалните системи и всичко, което е от полза на хората. В единия случай, ако има война, това е най-лошото. В противен случай пак ще минат 10-15 години и ще започне процес на разоръжаване. Спомням си как се нарязаха в България ракетите преди 15-20 години, как стотици хиляди танкове, някои от тях и нови, бяха нарязани за скрап. Те пак са били пари на данъкоплатците и през социализма пак българите са давали тези пари за това оръжие“, коментира Борисов.   По думите му сега отново трябва да се заделят милиарди не за инфраструктура, образование, социалната сфера, здравеопазване, а за въоръжение. „Ние го правим. Разбира се, тук може да имаме много упреци към тези преди нас, защото милиарди са дадени за въоръжение в последните няколко години. Понеже Дянков е тук, пак жив свидетел, помня на една Нова година как ни смукнаха 300 млн. лв., не чакаха и 00.01 часа да стане и ни ги изсмукаха веднага от бюджета. Такъв договор бяха направили на ВВС, че директно го бяха закачили за бюджета. Няма „искаш-не искаш“, директно ти смукат парите. И всички пари само за ВВС, милиарди. 14 „Кугър“-а, без договори за поддръжка, без нищо – 4 летят“, допълни той. „След това излизат други три, най-добрите може би, „Пантер“-и. Такъв един дето падна във Варна, Бог да го прости. Френската армия нямаше такива хеликоптери. Ако си спомняш, единият го дадохме на французите да ходи на изложба в Индия и ни платиха 40 000 евро да му сложат друг знак, да го снимат. Хеликоптери, които ги нямаше на въоръжение. Каркачанов се мъчи как да държи някаква готовност. Да не забравяме, че БСП, като бяха накрая и два правителствени Еърбъса“, каза още Борисов.\r\nСпоред него Европа може да се противопостави на САЩ, Русия, Китай чисто икономически, пазар. „Само че сме единни. Нито Германия може сама, нито Франция, нито която и да е държава. Силата на ЕС е в единството. Можем във всяка сфера да бъдем истински конкурентни. Като партия работим в тази посока, доколкото ни стигат силите“, посочи премиерът.  Той добави още, че в археологията страната ни се развива много добре. „За църквите и манастирите продължаваме да даваме“, заяви Борисов.   ", "date": "2018.09.01", "title": "Борисов: Надпреварата във въоръжаването винаги удря социалните системи "}
{"url": "https://www.actualno.com/society/blizo-90-ot-rekoltata-ot-pshenica-v-kustendil-stava-samo-za-furaj-news_692796.html", "text": "  80-90 % от тазгодишната реколта от пшеница става само за фураж. Това каза пред Радио „Фокус” – Кюстендил Валери Йовев, земеделски производител от Кюстендил. По думите му регионът е характерен с това, че жътвената кампания започва по-късно, в сравнение с останалите части на страната. „Ние по-късно жънем в нашия район, по-късно узрява зърното, но точно по време на зреенето се получиха доста дъждове.     Качеството спадна, има поразяване от болести. Има хора с хубаво на вид зърно, но показателите му не са добри”, каза Валери Йовев. По думите му лошото качество на пшеницата не може да се отразят върху цената, защото Кюстендил не е зърноопределящ район. Цената в момента за килограм е около 30 стотинки. „Някъде има и поникване на зърното върху класа, а такова зърно не може да се използва за семе за новата сеитба. Хората трябва да бъдат внимателни, защото това може да доведе до ниска реколта и пропадане на посеви”, каза Валери Йовев.   ", "date": "2018.09.01", "title": "Близо 90 % от реколтата от пшеница в Кюстендил става само за фураж"}
{"url": "https://www.actualno.com/politics/nfsb-svikva-nacionalnija-si-komitet-news_692833.html", "text": "  Вицепремиерът Валери Симеонов свиква днес Националния изпълнителен комитет на партията си НФСБ, за да реши дали и как продължава участието си в управляващата коалиция.     В петък Симеонов изрази несъгласието си с отстраняването на тримата министри – Валентин Радев, Николай Нанков и Ивайло Московски, заради липсата на съгласуване на оставките между коалиционните партньори.   ", "date": "2018.09.01", "title": "НФСБ свиква Националния си комитет"}
{"url": "https://www.actualno.com/america/sasht-zagubiha-statuta-si-na-mirotvorec-v-blizkija-iztok-news_692793.html", "text": "  Съединените щати са загубили статута си на миротворец в Близкия изток. Така коментира главният представител на Организацията за освобождение на Палестина (ООП) във Вашингтон, Хусам Зомлот, решението на САЩ да спре финансирането на Агенцията на ООН за подпомагане на палестинските бежанци (UNRWA).     \"Прекратяването на предоставяне на помощ за Агенцията е само по себе си нарушение на международните задължения, поети от САЩ\", се казва в писменото изявление на Зомлот, който всъщност играе ролята на посланик на Палестина във Вашингтон. През май, той бе отзовна по нареждане на президента на Палестина Махмуд Абас в отговор на преместването на американското посолство в Израел от Тел Авив в Ерусалим.   В четвъртък „Вашингтон пост“ съобщи за намерението на американската администрация да спре финансирането на Агенцията на ООН за подпомагане на палестинските бежанци (UNRWA). Според нейни сведения, Вашингтон не е съгласен с начина, по който UNRWA изразходва паричните средства, а също и призовава да се отнеме статута на бежанец на редица палестинци. Понастоящем на повече от 5 милиона души е даден този статут, а американските власти възнамеряват да намалят това число над 10 пъти, предаде БГНЕС.\r\n\"Не САЩ ще определят статута на палестинските бежанци\", каза Зомлот, който заема и длъжността съветник на Абас по стратегическите въпроси. Според него, \"поддържайки най-радикалната политическа риторика на Израел по всички въпроси, включително за правата на повече от 5 милиона палестински бежанци, администрацията на САЩ загуби статута си на миротворец и не само изостря и без това взривоопасната ситуация, но и вреди на перспективите за сключване в бъдеще на мир в Близкия Изток.\"  По-рано правителството на САЩ по заповед на президента Доналд Тръмп отмени отпускането на помощ за Палестина на стойност 200 млн. долара, като уточни, че на решението е повлияла ситуацията в ивицата Газа, където палестинската движение \"Хамас заплашва човешкия живот и влошава хуманитарната и икономическа ситуация.\"   В началото на януари Тръмп предложи да се преустанови предоставянето на финансова помощ за Палестина, поради нежеланието да води преговори с Израел. На 16 януари Държавният департамент на САЩ обяви, че Вашингтон ще прехвърли на Агенцията на ООН за подпомагане на палестинските бежанци (UNRWA) 60 млн. долара, което е по-малко от 20% от годишните вноски на САЩ в бюджета на агенцията. Миналата година Вашингтон предостави на UNRWA повече от 350 млн. долара, или около половината от общия бюджет на организацията. Намаляването на американските вноски поставя тази структура в системата на ООН в трудна финансова ситуация.", "date": "2018.09.01", "title": "САЩ загубиха статута си на миротворец в Близкия изток"}
{"url": "https://www.actualno.com/politics/cvetanov-radev-da-zastane-kato-prezident-a-ne-kato-partien-funkcioner-na-bsp-news_692858.html", "text": "   Това каза пред журналисти във Варна председателят на ПГ на ГЕРБ и зам.-председател на партията Цветан Цветанов, който участва в 11-ия летен университет на МГЕРБ под мотото „Само истината, НЕ на фалшивите новини“ в к.к. „Св. Св. Константин и Елена“, предаде репортер на Радио „Фокус“ – Варна.      „Насреща си имаме креслива опозиция, която започна да дава морални оценки. Самата тя не може да излезе от модела, който създаде през годините, когато е участвала във властта или в реалния политически живот в страната“, коментира той. „ПП ГЕРБ е много по-различна от столетницата, защото при БСП да се носи политическа отговорност – такова нещо няма“, обяви Цветанов. „В БСП някой да застане и да обясни на хората какво се е случило, че те подават оставка, за да може действително държавата да продължи да работи и да се развива по начин, най-добре оценен от обществото- това правим ние в ГЕРБ. За БСП тази тема е абсолютно табу“, посочи той.    „Искам да попитам президента - как така за пътния инцидент с неговия баща дава съвсем различна оценка, противоречаща на тази за Своге. Раздухано от институциите ли е, ако невинният човек е изкаран виновен, ако виновният човек – бащата на президента, е изкаран невинен. Това раздухване на проблема, за да може да имаме някакви медийни новини ли е“, попита Цветан Цветанов. „За всички е ясно, че навлизащият автомобил, управляван от бащата на президента Радев, е всъщност отнел предимството на човека, който е бил в предимството си да мине преди този, който ще навлезе след това“, посочи той.\r\n„Нека президентът да има доблестта, да има отговорността и да застане като президент на страната, а не като партийният функционер на БСП да клати държавата, да създаде усещането, че институциите отсъстват и не работят, а същевременно казва, че институциите са тези, които трябва да си свършат работата по неговия случай на неговия баща“, призова Цветанов. „Какво щяхме днес да обясняваме, ако човекът от триколката беше починал. Срещал съм се с много родители на загинали хора – било на пешеходни пътеки, било при тежки пътни инциденти, и винаги сме искали да има справедливост“, подчерта той.  ", "date": "2018.09.01", "title": "Цветанов: Радев да застане като президент, а не като партиен функционер на БСП "}
{"url": "https://www.actualno.com/america/trymp-zaplashi-da-izkluchi-kanada-ot-novoto-sporazumenie-za-nafta-news_692871.html", "text": "  Президентът на САЩ Доналд Тръмп в събота заплаши да изключи Канада от новата сделка за Северноамериканското споразумение за свободна търговия (НАФТА), след като преговорите за предоговаряне на пакта завършиха без постигането на консенсус в петък, предава \"Фокус\".     „Няма политическа необходимост за държим Канада в новото споразумение за НАФТА. Ако не постигнем справедлива сделка за САЩ след десетилетия на злоупотреба, Канада ще бъде аут“, написа той в социалната мрежа „Туитър“.   „Конгресът не трябва да се меси в тези преговори или ще елиминирам НАФТА изцяло и ще бъдем далеч по-добре“, добави той.", "date": "2018.09.01", "title": "Тръмп заплаши да изключи Канада от новото споразумение за НАФТА"}
{"url": "https://www.actualno.com/america/ostankite-na-makkejn-bjaha-izlojeni-za-poklonenie-v-kapitolija-news_692832.html", "text": "  Тленните останки на покойния сенатор от Аризона Джон Маккейн бяха положени в Ротондата на Капитолия – чест, оказана само на 31 изтъкнати американци в историята на страната, съобщава БГНЕС. Церемонията се излъчва пряко по всички американски телевизии, а флагът над Конгреса бе спуснат наполовина.     Президентът Доналд Тръмп обаче няма да присъства на възпоменателната церемония. Барак Обама и Джордж Буш бяха изрично посочени като оратори в завещанието на покойния Маккейн.   Членове на Конгреса почетоха паметта на покойния си колега на трогателна церемония, на която говори вицепрезидентът Майк Пенс. Своето последно „сбогом” с Маккейн си взеха съпругата му Синди, седемте му деца и неговата 106-годишна майка Робърта.\r\nСенаторът републиканец Джон Маккейн, който почина на 81-годишна възраст след тежка битка с рака, ще бъде погребан с държавни почести на 2 септември на територията на Военноморската академия в Анаполис, щата Мериленд, която той завършва през 1958 г.  ", "date": "2018.09.01", "title": "Останките на Маккейн бяха изложени за поклонение в Капитолия"}
{"url": "https://www.actualno.com/society/v-tejko-systojanie-sa-dvama-postradali-pri-katastrofa-na-am-trakija-news_692870.html", "text": "  В тежко състояние са двама от пострадалите при катастрофата в района на 105 км на автомагистрала „Тракия“. Това съобщи за Радио „Фокус“ – Пазарджик говорителят на ОДМВР-Пазарджик Мирослав Стоянов.     Единият е с ампутиран крак и с политравми и е откаран в болница „Свети Георги“ в Пловдив. Другият е в болницата в Пазарджик и е с опасност за живота със сериозни наранявания. Другите двама пострадали при катастрофата са настанени в болницата в Пазарджик, като при тях нараняванията са по-леки.   ", "date": "2018.09.01", "title": "В тежко състояние са двама пострадали при катастрофа на АМ „Тракия“"}
{"url": "https://www.actualno.com/society/stroitelite-v-bylgarija-iskat-izvinenie-ot-rumen-radev-news_692815.html", "text": "  От Камарата на строителите в България (КСБ) излязоха с декларация, в която изразяват несъгласие с позицията на президента Румен Радев от четвъртък, че в обществените поръчки и в строителството има корупционни практики и кражби на публични средства. От там настояват президентът да се извини на 200 000 души, които работят в бранша, предаде \"Нова телевизия\".     Свидетели сме на сериозната ангажираност на всички разследващи органи и желанието им виновните да бъдат разкрити и да понесат своята отговорност. Ние вярваме, че следствието и прокуратурата ще установи причините и виновниците за инцидента. За съжаление една трагедия се политизира и използва, като се поставя негативен знак върху строителния бранш като цяло и се омаловажават огромните усилия и постигнатото в модернизирането на инфраструктурата и строителството на важни обекти на фирмите, които работят при стриктно спазване на законовите изисквания и нормите за безопасност.   КСБ счита, че твърдения за „порочни системи в обществените поръчки, строителството“, „изядени“ пари и вихреща се „безнаказаност“ са необосновани и безотговорни, част от политическото говорене, без никаква аргументираност, което показва тенденциозност и създава негативни нагласи в обществото към един от браншовете с основен принос към икономиката и осигуряващ сериозна заетост”, казват от КСБ.\r\nПо думите им внушенията, които отправя президентът Румен Радев за строителния сектор, не са за първи път.  „КСБ не приема използването на президентската институция за разпространение на откровено неверни твърдения, които могат да доведат до сериозни икономически вреди на бранша и уронват авторитета на строителната професия! Това говорене е изключително опасно, то ще доведе до блокиране на европейски средства, фалит на фирми, драстично увеличаване на безработицата, стачки и негативен имидж на България. Българските строители не са крадци и престъпници, а създават блага за България! Напомняме, че в Централния професионален регистър на строителя на КСБ са вписани над 5100 фирми, които осигуряват работа на над 200 000 души и препитание на близо 1,5 млн. българи. Голяма част от тези хора вероятно също са гласували за президента Радев, чиито са тези твърдения.   Призоваваме той да се извини на тези 200 000 души, работещи в строителния бранш! Строителният отрасъл е изправен пред огромни предизвикателства, спирането на стартирали и забавянето на реализацията на предстоящи важни инфраструктурни проекти може да доведе до сериозни икономически последици за България, както и до критично задълбочаване на и без това тежкия проблем с липсата на кадри, които просто ще напуснат страната, търсейки по-стабилен трудов пазар. Г-н президент, ако продължавате по този начин, много е вероятно след 6 месеца да няма кого да обвинявате”, пишат още от КСБ.", "date": "2018.09.01", "title": "Строителите в България искат извинение от Румен Радев"}
{"url": "https://www.actualno.com/america/trymp-shte-byde-po-tvyrd-v-tyrgovskite-pregovori-s-kanada-news_692798.html", "text": "  Доналд Тръмп ще заеме по-твърда позиция в търговските преговори с Канада, предава AFP, позовавайки се на канадския вестник Toronto Star.     Президентът Доналд Тръмп потвърди в петък, че заема твърда позиция с Канада в преговорите за пренаписване на Северноамериканското споразумение за свободна търговия (НАФТА), но се противопоставя на изтичането на коментарите му в канадски вестник.   Toronto Star съобщи, че Тръмп се е похвалил в интервю, че играе твърдо с Канада в преговорите.\r\nПо-късно американският президент се е оплакал в социалната мрежа „Туитър“, че са изтекли коментарите му, заявявайки, че това е нарушение на споразумението, но \"поне Канада знае моята позиция“!  ", "date": "2018.09.01", "title": "Тръмп ще бъде по-твърд в търговските преговори с Канада"}
{"url": "https://www.actualno.com/society/sedmichna-prognoza-za-vremeto-3-9-septemvri-news_692660.html", "text": "   , 3 септември, ще ни зарадва с топло време.  Лека облачност ще има на отделни места в страната. Температурите ще достигнат 34 градуса в Ямбол. По Черноморието се очакват максимални температури от 29 градуса.      ще има променлива облачност. Очакват се превалявания от дъжд. Температурите ще се понижат с 1-2 градуса.   В над Северна България отново ще има валежи, придружени с гръмотевици. Над останалата част от страната облачността ще е променлива, със слаби превалявания от дъжд. Максималните температури ще се понижат и ще бъдат между 20 и 30 градуса.\r\nВ валежите ще намалеят. Температурите остават без промяна.  В се очаква слънчево време с променлива облачност, без валежи. Максималните температури ще бъдат между 20 и 30 градуса.   В времето ще бъде слънчево и топло. Валежи не се очакват с изключение на района на Смолян. Максималните температури ще са между 21 и 30 градуса.", "date": "2018.09.01", "title": "Седмична прогноза за времето 3 - 9 септември"}
{"url": "https://www.actualno.com/curious/kak-ucheni-otkriha-nov-vid-bozajnik-u-nas-news_692821.html", "text": "  Птиците и бозайниците в Европа са едни от най- изследваните и проучвани родове още от 300 години насам. А наскоро се оказа, че в Странджа учени откриха нов вид бозайник- къртица, различна от обичайните за страната и за континента, помалка от познатата, черна, със слепени клепачи, напълно сляпа. Нарекоха я Talpa martinorum- първата част на името е родова, получават я всички къртици. Втората я прави вече официално призната в света, а в случая е кръстена на руски учен, посветил живота си на изучаването на бозайниците, сред тях и къртиците, на Балканите, в бивша Югославия и България. Как се е стигнало до откритието.     Пред БГНЕС разказва д-р Недко Недялков, директор на Палеонтологичния музей в Асеновград и инициатор на експедицията, довела до сензационната находка. \" Беше прието, че фауната на Европа е сред най-добре проучените на света, има много традиции и дори с новите молекулярно генетични методи не се описваха нови видове. Така че това откритие е наистина сензация в науката- в 21-ви век да се открие нов бозайник и то от добре проучена група. Това навежда на мисълта колко още има на места, които далеч не са толкова добре изследвани и то в Източна и Югоизточна Европа.\" Откритието на новия вид къртица не става, както лаиците си мислят- изведнъж се показва от дупката и си казваш- ха, нов вид! Оказва се, че началото на проучванията е още преди седем години. \" Това стана бавно, с търпение, систематично. В България знаехме, че има два вида къртици, като европейската е по- широко разпространена включително и в нашата страна и че има още един вид, открит в района на Странджа, но дълго време този втори вид беше дискусионен, дали е един или друг, просто нямаше достатъчно материал за генетичен анализ, така че биваше причисляван от учените ту към един, ту към друг вид.   По моя инициатива случайно при проучвания в Странджа планина намерих една къртица около село Велика, събрахме още малко, анализирахме и още тогава разбрахме, че има нещо ново. После поради редица причини- и финансови, и лични, не успяхме да финализираме проучването, докато през 2017 година с колегата от Словения Борис Криштофек продължихме работата, организирахме експедиция и събрахме допълнителен материал от българската част на Странджа за морфологични и генетични изследвания, също така и проверихме достатъчно екземпляри в музеи и колекции по света, в Европа и Америка, сравнихме с всички известни видове къртици на Европа и се оказа наистина нещо ново, съвсем различно, непопадащо в описанията на нито един известен вид. Къртиците са сложна група и много си приличат наистина, доста сходни са и външно, и морфологично, затова може би този вид е убегнал от погледа на учените.\" Към откритието интерес проявяват и турските колеги на д-р Недялков, планират се съвместни действия. А откриването на нов вид бозайник за науката означава, че щом в този толкова добре проучен раздел има изненади, кой знае още какво крие Странджа при насекомите и безгръбначните.", "date": "2018.09.01", "title": "Как учени откриха нов вид бозайник у нас?"}
{"url": "https://www.actualno.com/europe/voennite-chasti-na-doneckata-republika-sa-v-bojna-gotovnost-news_692794.html", "text": "  Подразделенията на самопровъзгласилата се Донецка народна република са приведени в най-висока степен на боеготовност, съобщават от оперативното командване на републиката.     „Това е терористичен акт (убийството на Захарченко), който цели да се дестабилизира обстановката в републиката и е проведен от украинските специални сили, под контрола на тайните служби на САЩ“, се казва в съобщение на командването, публикувано на сайта на Донецката информационна агенция.   От Министерство на отбраната подчертават, че „всички подразделения на силите на републиката са приведени в пълна бойна готовност“. „Противниците ни няма да имат възможност да се възползват от създалото се положение и да нарушат нашите граници“, се отбелязва в съобщението.\r\nОсвен това, се призовават гражданите на ДНР да запазят спокойствие. „Обстановката в републиката и на линиите на съприкосновеност остава под пълен контрол на нашите силови учреждения , се подчертава в заявлението“.  Лидера на Донецката народна република бе убит при взрив в центъра на Донецк.   ", "date": "2018.09.01", "title": "Военните части на Донецката република са в бойна готовност"}
{"url": "https://www.actualno.com/cars/volvo-testva-bezpilotni-samosvali-v-realni-uslovija-news_692802.html", "text": "  Компанията Volvo Construction Equipment, която се е специализирала в разработката на строителна техника, започна тестове на безпилотни и електрически машини на територията на кариера в покрайнините на Гьотеборг. Целта на изпитанията, които ще продължат 10 седмици, е намаляване на вредните емисии с 95%, а на общите разходите по строителните машини – с 25%.        Проектът носи името Electric Site, като при него се търси максимална автоматизация на работните процеси – от добавенето на материала до извозването му от кариерата. За целта Volvo и неговият основен клиент – групата Skanska, ще използват прототипи на автономни самосвали, а също така и управляван с кабел хидравличен багер, задвижван от хириден агрегат, включващ дизелов двигател и електромотор.\r\nВместо използваните досега 3 тежки самосвала, на обекта ще работят 8 копактни безпилотни машини HX2, оборудвани с електромотори, батерии и електронни системи, разработени от Volvo Group. Машините са оборудвани със система за изкуствено зрени, която може да разичава препятствията на пътя и хората.     Заедно със самосвалите на производствена площадка ще работи 70-тонният багер EX1 с хибридно задвижване. Той се управлява като стандартна машина, но е включен с кабел към електрическата система на кариерата. На свой ред хибридният булдозер LX1 ще товари камионите, като той има 98% нови детайли и е с 50% по-ефективен от аналозите си с традиционни двигатели с вътрешно горене.", "date": "2018.09.01", "title": "Volvo тества безпилотни самосвали в реални условия"}
{"url": "https://www.actualno.com/europe/eksplozija-v-rafinerija-blizo-do-germanskija-grad-ingolshtat-news_692810.html", "text": "  Пожар избухна в събота сутринта след експлозия в рафинерия близо до германския град Инголщат,  в провинция Бавария, съобщават местните медии.     По първоночална информация най-малко осем души са ранени. Трима от пострадалите са са по-тежко пострадали, съобщават от полицията, предаде bTV.\r\nЕксплозията е станала в сектора за производство на втечнен газ. Заради опасност от нови взривове се е наложила превантивната евакуация на близо 2000 души, живеещи в района на рафинерията.   ", "date": "2018.09.01", "title": "Експлозия в рафинерия близо до германския град Инголщат"}
{"url": "https://www.actualno.com/america/sasht-sa-gotovi-sys-spisyk-na-celi-za-vyzdushni-udari-news_692805.html", "text": "  САЩ са готови със списък на цели за въздушни удари в случай на използване на химическо оръжие от сирийските правителствени сили, съобщава американският телевизионен канал CNN.     Американските разузнавателни и военни експерти са изготвили предварителен списък на сирийските съоръжения за химическо оръжие, които биха могли да бъдат засегнати, ако президентът Доналд Тръмп нареди нов кръг от въздушни удари в страната, са съобщили на телевизионния канал американски служители, предаде БГНЕС.   Решението да се предприемат действия не е взето, но служител на администрацията, който е запознат с настоящата ситуация, е казал на CNN, че военните \"биха могли да реагират много бързо\", ако Сирия стартира атака с химическо оръжие и първоначалните данни за насочване ще дадат на Пентагона възможност за бърз отговор, ако президентът реши да предприеме действия.\r\nАмерикански официални представители подчертават, че се притесняват, че настъпващата атака на режима на Асад срещу бунтовниците на Идлиб може да включва използването на химическо оръжие, ако бунтовниците успеят да забавят напредъка на правителствените сили. Сирийската армия е предислоцирала въоръжени хеликоптери по-близо до Идлиб през последните няколко седмици. САЩ са загрижени, че в крайна сметка тези хеликоптери биха могли да бъдат използвани за химическа атака, използвайки пълни с хлор бомби, въпреки че те са на разположение и за конвенционално нападение.  Длъжностни лица подчертават, че също се притесняват, че нападението над града, използващо конвенционални оръжия, може да причини хиляди жертви и да задълбочи хуманитарната криза по границата между Сирия и Турция.   Пентагонът също наблюдава отблизо руските военни маневри в източното Средиземноморие. Руското министерство на отбраната твърди, че 26 военни кораба и повече от 30 бойни самолета ще бъдат част от руски мащабни военни учения в района.\r\nАмерикански служител, който е пряко запознат с последните оценки, разказва на CNN, че САЩ вярват, че руснаците са струпали военноморски бойни кораби, за евентуални американски удари срещу обекти на сирийското правителство.    Руснаците могат да се опитат да използват корабните си радари, следейки тази зона и да \"видят\" каквито и да било потенциални ракети \"Томахоук\" в САЩ. Един от сценариите, които САЩ обмислят, е, че руските корабни радари биха могли да насочат руските зенитни системи С-400, базирани в Сирия и да се опитат да свалят американските ракети.   Това ще даде на руснаците по-голям шанс да свалят американски ракети, отколкото през април 2018 г., когато Русия не успя да свали ракети, след като САЩ, Великобритания и Франция започнаха удари срещу три обекта след предполагаема атака с химическо оръжие на цивилни граждани в сирийския град Дума.", "date": "2018.09.01", "title": "САЩ са готови със списък на цели за въздушни удари"}
{"url": "https://www.actualno.com/europe/turcija-njama-da-se-predadem-po-vyprosa-za-amerikanskija-pastor-news_692806.html", "text": "  Председателят на турската Партия на националното движение Давлет Бахчели заяви, че страната няма да се предаде по въпроса за задържания в Измир американски пастор Андрю Брунсън, предава Anadolu Agency.     „Тези, които очакват Турция да се удави в скока на чуждестранната валута, лихвите, дълга и инфлацията, ще се разочароват“, заяви Бахчели.   Турция и САЩ в момента спорят след като Вашингтон наложи санкции заради задържането на Брунсън, който в момента е под домашен арест заради обвинения в тероризъм. Политическото напрежение между двете страни предизвика притеснения на пазарите, след като президентът на САЩ Доналд Тръмп заплаши, че ще използва икономически натиск заради американския пастор, припомня БГНЕС.", "date": "2018.09.01", "title": "Турция: Няма да се предадем по въпроса за американския пастор"}
{"url": "https://www.actualno.com/chronicles/teroristi-vzimat-zalojnici-v-uchilishte-v-beslan-news_692112.html", "text": "  Терористичният акт в град Беслан на Република Северна Осетия, Руска федерация е извършен в първите дни на септември 2004 година. Събитието е познато като „Трагедията в Беслан“.     Той е дело на чеченски бунтовници, които превземат местно училище и задържат като заложници най-малко 1200 възрастни и деца. След двудневни преговори руски специални части щурмуват сградата. По време на акта и спасителната операция умират над 300 от заложниците.   Терористичният акт в Беслан започва на 1 септември 2004 г., когато въоръжени сепаратистки чеченски терористи взимат като заложници стотици деца и възрастни в Първо училище в Беслан по време на Втората чеченска война.\r\nНа 3 септември, 3 дни след началото на обсадата, експлозия в училището, избухнала без обясними причини, предизвиква паника сред децата и похитителите започват да ги обстрелват. Руските специални сили се намесват хаотично.   ", "date": "2018.09.01", "title": "Терористи взимат заложници в училище в Беслан"}
{"url": "https://www.actualno.com/europe/desetki-postradali-pri-incident-sys-samolet-na-letishteto-v-sochi-news_692812.html", "text": "  18 души са пострадали при при инцидент със самолет на летището в Сочи, съобщи ТАСС, като се позова на данни на руското министерство на здравеопазването.     Първоначално беше съобщено, че един човек е починал, а шестима са пострадали от отравяне с въглероден оксид при инцидента.   Починалият мъж не е бил на борда, той е бил служител на летището, починал е от сърдечен удар при транспортиране в болница предаде bTV.\r\nПо данни на министерството на извънредните ситуации, Боинг 737-800 на авиокомпания \"ЮТеър\", пристигнал от Москва, при кацането е излязъл от пистата и се хлъзнал в река, при което било разрушено крилото и колесникът му и се запалил левият двигател. В резултат от избухналия пожар е изгоряло лявото крило и била повредена носовата част.  На борда имало 164 пътници и шестчленен екипаж, които са евакуирани, уточни авиокомпанията.   В района на летището преди кацането е имало гръмотевична буря с проливен дъжд и силен вятър с пориви до 23 м/сек, съобщи метеорологичната служба.\r\nСътрудници на Следствения комитет на Русия са започнали проверка.    ", "date": "2018.09.01", "title": "Десетки пострадали при инцидент със самолет на летището в Сочи"}
{"url": "https://www.actualno.com/sciencelogy/facebook-se-stremi-kym-zahranvane-s-tok-ot-vyzobnovjaemi-iztochnici-na-100-do-kraja-na-2020-godina-news_692761.html", "text": "  Най-популярната социална мрежа - Facebook, обяви, че е успяла да постигне 75% консумация на ток, произведен от възобновяеми източници. Целта, която компанията е поставила пред себе си е до края на 2020 година, е да потребява 100% електроенергия от възобновяеми източници.     Според това превръща Facebook в една от най-големите корпорации, която закупува електроенергия от възобновяеми източници. Историята на преориентирането към закупуване на такава енергия датира от 2013 година, когато Facebook започва да изкупува ток, произведен от вятърни централи. От тогава до днешна дата компанията е подписала договори за закупуване на над 3 гигавата от соларни и вятърни централи, като над 2500 мегавата са доставени през последните 12 месеца.\r\nПланът на Facebook беше до 2018 година да постигне 50% захранване на съоръженията си с енергия от възобновяеми източници, но целта беше постигната година по-рано, когато компанията достигна 51%.\r\nОт Facebook подчертават, че по този начин насърчават развитието на безвредни източници на електроенергия, които освен това създават работни места, инвестиции, а освен това спомагат и за опазването на околната среда.    ", "date": "2018.09.01", "title": "Facebook се стреми към захранване с ток от възобновяеми източници на 100% до края на 2020 година"}
{"url": "https://www.actualno.com/celebrate/sv-praveden-iisus-navin-news_691896.html", "text": "  Иисус Навин (\"Иахве помага\") е вожд и военачалник на еврейския народ, помощник и приемник на св. пророк Мойсей Боговидец, живял в XIII в. преди Христос. Иисус Навин е завоювал Обетованата земя и в нея въвел еврейския народ.     Чрез него Господ е явил велики чудеса.   Свещеното Писание на Стария Завет разказва, че Иисус Навин е  преминал с целия народ река Йордан като по сухо, защото реката \"спря и стана като стена\" - така както пр. Мойсей преминал Червено море (Нав. 3:14-17; Изх. 14).\r\nИисус Навин е видял лице в лице вожда на безплътните сили Архистратиг Михаил (Нав. 5:13-16) и със звука на тръба е разрушил стените на обсадения от израилтяните град Йерихон (Нав. 6).  По време на сражение с неприятеля, по Божия воля \"слънцето се спря и месецът стоя, докле народът отмъстяваше на враговете си (Нав. 10:12-14).   Като въвел народа си в Обетованата земя, Иисус Навин я разделил по жребий между дванадесетте израилски колена и мирно починал в 1256 г. на 110 годишна възраст (Иоан. 24:1; 28 и следв.), като заповядал на народа си да пази Мойсеевия закон. Всички тези събития са изложени в Книгата Иисус Навин (глави 3, 5, 6 и 10), която влиза в състава на Библията.     ", "date": "2018.09.01", "title": "Св. праведен Иисус Навин"}
{"url": "https://www.actualno.com/velikotarnovo/13-to-izdanie-na-praznika-na-gradinarskata-chorba-v-zlatarica-news_692797.html", "text": "  Над два тона супа и яхния ще бъдат приготвени по време на 13-ото издание на Празника на градинарската чорба в Златарица. Това съобщи за Радио „Фокус” – Велико Търново Пенчо Чанев, кмет на Златарица. Организаторите са приготвили 17 казана. Празникът ще се проведе на 1 септември в местността Черничките. Отново всеки желаещ може да облече народна носия. „Желаещите да облекат народна носия стават все повече. Това е възраждане на традициите. Някои смятат, че не е модерно, но в крайна сметка човек трябва да се връща към корените си“, допълни Чанев. За първи път тази година участниците ще приготвят и постни зеленчукови яхнии. Предвидени са награди за всички отбори. Ще бъдат отличени най-атрактивното ястие „Чудо невидяно“, най-добре аранжираният интериор около казана на отбора и най-нестандартните по форма и големина зеленчуци.     Пенчо Чанев отбеляза, че по традиция от вкусната градинарска чорба ще имат възможност да опитат и ползвателите на Страческия дом и на Центъра за настаняване от семеен тип в Златарица.   Празникът на градинарската чорба се провежда от 2006 година. Той е свързан с местните традиции в градинарството. Градинарското дружество в Златарица е създаден през 1856 година. В миналото близо 600 души от региона са заминавали за Централна Европа – Румъния, Унгария и Чехия, за да работят като градинари. Със средствата, спечелени от тях в чужбина, са построени църквата и училището в града. Те са подпомагали и студенти и ученици в тяхното образование.", "date": "2018.09.01", "title": "13-то издание на Празника на градинарската чорба в Златарица"}
{"url": "https://www.actualno.com/society/rekorden-trafik-prez-avgust-na-gkpp-kapitan-andreevo-news_692830.html", "text": "  Рекорден трафик през август на  ГКПП „Капитан Андреево”.     В разгара на лятото през българо- турската граница  са преминали  близо 820 хил. пътници с 280 хил. превозни средства, предаде bTV.   И днес движението на „Капитан Андреево” в посока България остава интензивно.\r\nПрез последните 24 часа през пункта в двете посоки са преминали  близо 9000 превозни средства с 35 хил. пътници.  Въпреки че в момента трафикът е по-слаб, преминаването на границата отнема близо 5 часа.   ", "date": "2018.09.01", "title": "Рекорден трафик през август на  ГКПП „Капитан Андреево”"}
{"url": "https://www.actualno.com/europe/zad-ubijstvoto-na-zaharchenko-stoi-kievskata-partija-na-vojnata-news_692795.html", "text": "  Пълномощният представител на руския президент в контактната група за Украйна Борис Гризлов счита, че зад убийството на лидера на Донецката народна република Захарченко стои киевската „партия на войната“.     „Зад убийството на Александър Захарченко стои киевската партия на войната. Тези същите сили, които прокараха закон за т.н. руска агресия, приет от Върховната рада и подписан от президента на Украйна Порошенко“, заяви пред ТАСС Гризлов. По неговите думи „продължава поредицата убийства на командири на батальони, които се борят за правата на жителите на Донбас“. „Извършените терористични актове превърнаха Украйна в терористична държава“, заключава пълномощния представител на Руската федерация, предаде БГНЕС.   Припомняме, че вчера при взрив в ресторант в Донецк, бе убит Александър Захарченко. При взрива е бил ранен и министъра на финансите на Донецката народна република Александър Тимофеев. Той е настанен в болница.", "date": "2018.09.01", "title": "Зад убийството на Захарченко стои киевската „партия на войната“?"}
{"url": "https://www.actualno.com/burgas/noshtni-proverki-na-taksitata-v-burgas-news_692829.html", "text": "  Нощни проверки на такситата в Бургас в започнаха по искане на общински съветници заради оплаквания за надписани сметки и отказани курсове, предаде bTV.     От 20 проверени таксита в града снощи 5 са с нарушения, установи съвместна проверка на Автомобилната администрация и полицията.   Най-често става въпрос за изтекло удостоверение за таксиметрова дейност, липса на документ за психологическа годност, некоректно попълнени пътни книжки.\r\nНякои шофьори се оказаха с по няколко нарушения.  ", "date": "2018.09.01", "title": "Нощни проверки на такситата в Бургас "}
{"url": "https://www.actualno.com/europe/putin-ubijstvoto-na-aleksandyr-zaharchenko-e-podlo-news_692822.html", "text": "  Президентът на Русия Владимир Путин реагира на терористичния акт в Донецк, отнел живота на главата на самопровъзгласената Донецка народна република Александър Захарченко, наричайки случилото се „подло убийство“, предава \"Фокус\".     Според руския лидер Захарченко е бил истински народен лидер. „Подлото убийство е още едно свидетелство, че тези, които са избрали пътя на терора, насилието, сплашването, не искат мирно и политическо решение на конфликта, не искат да водят реален диалог с жителите, а правят опасен залог върху дестабилизацията. Това няма да им се получи“, заяви президентът в своите съболезнования по повод убийството.   Путин допълни, че разчита на заслужено наказание за организаторите и изпълнителите на престъплението.\r\nНа 31 август Захарченко загина при взрив в кафене в Донецк, където се организира възпоминателна вечеря за певеца Йосиф Кобзон. Погребението му е на 2 септември.  ", "date": "2018.09.01", "title": "Путин: Убийството на Александър Захарченко е „подло“"}
{"url": "https://www.actualno.com/society/prognoza-za-vremeto-1-septemvri-sybota-news_692783.html", "text": "  Днес ще бъде слънчево, с временни увеличения на облачността в следобедните часове. Само на отделни места в крайните западни райони ще превали. Ще духа слаб, в Източна България и Дунавската равнина - до умерен вятър от изток-североизток. Максималните температури ще са между 29° и 34°. Такава е прогнозата за времето на Националния институт по метеорология и хидрология (НИМХ), съобщи за „Фокус” дежурният синоптик Георги Цеков.     Атмосферното налягане ще се задържи без съществена промяна – ще е малко по-високо от средното за месеца.\r\nНад Черноморието ще бъде слънчево. Ще духа слаб до умерен североизточен вятър. Максималните температури ще са между 28° и 32°. Температурата на морската вода е 26-27°. Вълнението на морето ще бъде 2 бала.\r\nНад планините ще бъде предимно слънчево. В следобедните часове ще се развива купеста облачност и само на отделни места в западните масиви ще има краткотрайни валежи. Ще духа слаб до умерен източен вятър. Максималната температура на височина 1200 метра ще е около 24°, на 2000 метра – около 17°.  В неделя ще бъде предимно слънчево. Вятърът в Източна България ще бъде от изток-североизток, предимно слаб. Максималните температури ще са между 29° и 34°. В началото на следващата седмица ще се задържи предимно слънчево и все още с високи температури. Ще се усили вятърът от изток-североизток. Късно привечер в понеделник над западните райони ще се развие купесто-дъждовна облачност и в отделни райони ще превали и прегърми. От вторник със северозападен вятър ще захладнее. Главно в Западна и Централна България ще има валежи от дъжд, след обяд придружени с гръмотевици. Максималните температури ще са между 27° и 32°.", "date": "2018.09.01", "title": "Прогноза за времето - 1 септември (събота)"}
{"url": "https://www.actualno.com/politics/borisov-bezkompromisen-sym-kogato-se-dopuskat-greshki-news_692824.html", "text": "  „Най-големият враг на ГЕРБ сме си ние самите и, когато допускаме грешки, съм безкомпромисен. Струва ми безсъние и нерви. Хората, които отстраняваме, са кадри, допринесли много, но идва момент, в който трябва да се разделим. Защото ние не сме БСП. Два пъти в мандат на БСП падат банки. Виждате, навсякъде, където възникне проблем, изникват скрити клетки, които веднага провокират\". Това каза премиерът Бойко Борисов по повод оставките на вътрешния, регионалния и транспортния министри, подадени в петък.     \"Може би се питате защо приех оставките. Министър Нанков е прекрасен специалист. Още им ремонтираме тяхното строителство, аз по никакъв начин не ги съдя. Те са опозиция, да си говорят. Ние си гледаме нашата работа\", заяви Борисов цитиран от \"Нова телевизия\".   Той бе категоричен, че автобусните фирми ще трябва да инвестират в закупуването на  седалки с колани за превозните средства.\r\n„Ако не, няма да возят хора. Тук вече не трябва да се коментира дали браншът щял да загуби. Ако искаш да караш, трябва да бъдеш с колан. Това трябва да бъде незабавно въведено. Новият министър трябва да се погрижи за това. Много се направи и за шофьорските книжки, и за коланите, но не е достатъчно. Фактът е, че трима министри отговарят и това се е случило. И се размива отговорността. Аз мисля, че трябва да се поеме политическа отговорност за това. Като има проблем трябва да се носи отговорност\", категоричен е премиерът.  Той коментира и инцидента с колата на бащата на президента, при който Георги Радев удари с мъж в електрическа триколка.   \"За случая в Харманли не искам да коментирам. 45 минути мърлява работа. Идва една патрулка, чуди се. Чак на 25-ата минута предприема някакви действия\", заяви министър-председателят. И допълни, че това също е повод да приеме оставката на вътрешния министър Валентин Радев.", "date": "2018.09.01", "title": "Борисов: Безкомпромисен съм, когато се допускат грешки"}
{"url": "https://www.actualno.com/society/evtanaziraha-desetki-praseta-v-tutrakanci-zaradi-chuma-news_692827.html", "text": "  Евтаназираха прасетата в района на първото огнище на африканска чума у нас. В петък в село Тутраканци край Провадия беше потвърдено за наличието на болестта.     До момента са умъртвени 65 животни. Не всички те обаче са били регистрирани. Само за такива прасета обаче ще бъдат изплащани обезщетения, предаде \"Нова телевизия\".   Веднага след евтаназията е извършена дезинфекция в района на заразата. Ограничено е и движението на животни, увери земеделският министър Румен Порожанов. Определена е и 10-километрова наблюдавана зона около огнищата.\r\nСтопаните на болните животни приемат спокойно евтаназирането им.  ", "date": "2018.09.01", "title": "Евтаназираха десетки прасета в Тутраканци заради чума"}
{"url": "https://www.actualno.com/society/parkiraneto-pred-stadion-vasil-levski-veche-e-plateno-news_692828.html", "text": "  От 1 септември паркирането пред Националния стадион „Васил Левски” е платено.     Пространството ще се стопанисва от „Пазари Запад”.   Освен автомобилите търговците на велосипеди и ски, които от години продават там, трябва да плащат наем на общината.\r\nПървоначално платена става частта между стадиона, бул. „Евлоги и Христо Георгиеви” и бул. „Драган Цанков”.  Пространството между стадиона и езерото „Ариана” в Борисовата градина също ще се превърне в платена зона, но по-късно.   ", "date": "2018.09.01", "title": "Паркирането пред стадион „Васил Левски” вече е платено"}
