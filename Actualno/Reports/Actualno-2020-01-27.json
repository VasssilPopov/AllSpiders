{"url": "https://www.actualno.com/society/sled-antipravitestvenite-protesti-pred-mrrb-nad-40-obgazeni-i-njakolko-arestuvani-news_1427990.html", "text": "      Полицията е отблъснала със сълзотворен газ участниците в протеста пред МРРБ, които поискаха оставка на правителството. В резултат на това обгазените над 40 човека са били транспортирани с 6 линейки до очната болница в ИСУЛ, разкриха пред bTV участници в демонстрацията.      Демонстрантите опитаха да нахлуят във ведомството по обед, като пробият полицейския кордон. При действията им е счупена входната врата на министерството.   Униформените са отговорили с лютив спрей. Пострадали са и двама полицаи - от хвърлен предмет и удар с дръжката на знаме. Оказана им е медицинска помощ.\r\nВ протеста участваха много перничани, но имаше и граждани от цялата страна, организирани от партия \"Възраждане\".    „Не мисля, че имаше провокации, искаха хора да влязат, портиерът им казал, че не могат да ги притеснявам. Тук няма хулигани, нито хора дошли да правят провокации“, коментира Костадин Костадинов от ПП „Възраждане“.   Участниците в протеста се обявиха срещу създаването на т.нар. ВиК холдинг. Имаме опасенията, че нещата няма да се случат в близко бъдеще по начина, по който е замислен като идея, в смисъл такъв решаване на проблемите на хората по места и укрепване на ВиК дружествата там, където е най-належащо и най-неотложно, заяви един от протестиращите. По-късно недоволните хора се преместиха пред сградата на МС, където продължиха да скандират призивите за оставка.    Софийската районна прокуратура е започнала разследване по случая. Държавното обвинение посочва, че двама души, които са проявили агресия спрямо органите на реда, са задържани при опит да избягат от местопроизшествието.\r\nВ близост до протеста са арестувани и други двама души, защото са хвърляли камъни по служители на реда.\r\nУточнява се, че е проведено разследване - разпитани са полицаи и очевидци.    ", "date": "2020.01.27", "title": "След антиправитествените протести пред МРРБ: Над 40 обгазени и няколко арестувани"}
{"url": "https://www.actualno.com/society/njama-da-izvinjavat-slujebno-otsystvijata-na-decata-v-jasli-i-detski-gradini-v-sofija-news_1427944.html", "text": "      Отсъствията на децата, които заради грипната епидемия в София не посещават ясла или детска градина, няма да се извиняват служебно.      Това обяви за БГНЕС директорът на Дирекция „Образование” в Столичната община Мария Минчева.   „Родителите на децата, които не ги пускат на ясла или детска градина, трябва да попълнят заявление, за да им бъде преизчислена таксата, и за да може ръководството на детското заведение да направи разчет за храната.\r\nА ако детето е болно, родителите трябва да занесат медицинска бележка от лекар”, посочи Минчева и поясни, че това се прави съгласно действаща Наредба.  Грипната ваканция в София е от до 4 февруари, като учениците трябва да се завърнат в клас на 6 февруари, след като мине и междусрочната им ваканция. ", "date": "2020.01.27", "title": "Няма да извиняват служебно отсъствията на децата в ясли и детски градини в София "}
{"url": "https://www.actualno.com/society/nfsb-shte-poiska-kpkonpi-da-proveri-chlenovete-na-komisijata-po-hazarta-news_1427970.html", "text": "      \"Още в рамките на тази седмица народните представители от НФСБ ще внесем сигнал до КПКОНПИ, с който ще искаме да бъде проверено имущественото състояние на членовете на Комисията по хазарта\", съобщи зам.-председателят на НФСБ и шеф на парламентарната антикорупционна комисия Борис Ячев, съобщиха от пресцентъра на партията.      Искането ще бъде да се провери имущественото състояние както на този състав на Комисията по хазарта, така и на предишните три състава, от 2015 година насам.   „Защото, съгласно чл. 6 от Закона за противодействие на корупцията ръководството и членовете на тази Комисия по хазарта са задължени да подават декларации за имуществото и за конфликт на интереси.\r\nТрябва да бъде проверено от КПКОНПИ дали декларираното от тях имущество отговаря на онова, което те имат като приходи“, посочи Борис Ячев.   ", "date": "2020.01.27", "title": "НФСБ ще поиска КПКОНПИ да провери членовете на Комисията по хазарта "}
{"url": "https://www.actualno.com/crime/mvr-s-novi-danni-za-sblysycite-pred-mrrb-prokuraturata-shte-razsledva-news_1427913.html", "text": "      Софийската районна прокуратура ръководи и осъществява надзор върху разследването по досъдебно производство, образувано по повод ескалиралото напрежение по време на организиран протест на граждани пред Министерството на регионалното развитие и благоустройството (МРРБ), при което са пострадали полицейски служители, охраняващи обществения ред. Това съобщиха от пресцентъра на МВР.      Производството се води за умишлено причиняване на лека телесна повреда на полицейски орган, при изпълнение на службата му. При своевременната намеса на полицията, две лица, които са проявили агресия спрямо органите на реда са задържани, в опит да избягат от местопроизшествието, се казва в съобщението.   Протестът пред МРРБ беше организиран от инициативния комитет \"Спаси Перник\" с искане за оставката на министър Петя Аврамова заради водната криза.\r\nПо-рано от МВР съобщиха, че участници в протеста се опитали да пробият полицейския кордон и да влязат в сградата. При действията на протестиращите е била счупена входната врата на министерството. Двама служители на реда са пострадали (от хвърлен предмет и удар с дръжката на знаме). Въпреки предупрежденията, протестиращите не са изпълнили полицейските разпореждания. Това е наложило използването на помощно средство - лютив спрей.  В резултат близо 30 души са получили помощ от екипи на Център за спешна медицинска помощ (ЦСМП)- София. Сигналът е бил подаден към 13.05 ч. Двама или трима от пострадалите ще бъдат транспортирани в болница \"Царица Йоанна - ИСУЛ\", съобщиха от ЦСМП. На място са били изпратени 6 линейки.\r\nВъв второто си разпространено съобщение МВР отбелязва също така, че са проведени процесуално-следствени действия, сред които разпити на полицейски служители и други свидетели очевидци, като в момента продължава събирането на доказателства. Предстои материалите по делото да се докладват в СРП, с оглед повдигане на обвинения на извършителите и определяне на адекватна мярка за неотклонение.   В близост до мястото на инцидента са установени и задържани и други две лица, които са хвърляли камъни по служители на реда.    Двама служители на реда - инспектор Александра Николова и Цветан Божилов са пострадали при протеста пред МРРБ, съответно от хвърлен предмет и удар с дръжката на знаме\r\nПрокуратурата и органите на МВР ще предприемат всички възможни мерки и действия за защита на правата на гражданите, недопускане на подобни прояви на агресия и нарушаване на обществения ред при провеждането на подобни масови мероприятия и за ангажиране към наказателната отговорност на виновните лица, се казва в съобщението.\r\nПрипомняме, че видеоклип с арест на мъж на средна възраст разпространи политическа партия \"Възраждане\". Твърдението на партията е, че арестът е направен заради днешния протест, организиран от \"Възраждане\" с искане за оставката на правителството заради водната криза в Перник.    ", "date": "2020.01.27", "title": "МВР с нови данни за сблъсъците пред МРРБ, прокуратурата ще разследва"}
{"url": "https://www.actualno.com/society/potyrpevsh-ot-chsi-i-erp-jiveem-v-mygla-plashtame-bez-da-znaem-za-kakvo-news_1427655.html", "text": "      Юрисконсулт от община Варна и частен съдебен изпълнител с район на действие Варна блокирали незаконно банковата сметка на софийска фирма, твърди в разпространено до медиите писмо изпълнителният директор на софийската фирма \"Анонс 94\" АД Владимир Йотов. Той е убеден, че става въпрос за \"организирана престъпна група\" и свика пресконференция в СБЖ по темата.      Йотов разказа пред , че сагата започнала преди около две години, когато във Варненския административен съд спечелил дело, свързано с битовите отпадъци в \"Златни пясъци\". \"Самият юрисконсулт, който водеше делото, беше бесен, защото аз не съм юрист, имам друго висше образование, но го бих и той оттук пуска касационна жалба до Върховния административен съд (ВАС). ВАС отхвърля решението и постановява, че трябва да платя държавна такса 300 лева на община Варна\", разказа Йотов. Той подчерта, че е погасил това задължение, даже се обадил в правния отдел на общината и съобщил, че парите са преведени. \"Пратих съобщение и на Варненския административен съд и оттам го върнаха и казаха, че платежното нареждане трябва да бъде съхранено при мен, в случай че възникнат въпроси и проблеми\", добави Йотов.   \"Знаейки, че има платена такса, знаейки, че съм огласил плащането, ЧСИ вади изпълнителен лист\", продължи да разказва Йотов и коментира, че това е престъпление по служба, защото въпросният ЧСИ е с район на действие град Варна, а неговата фирма е регистрирана в София и подлежи на ЧСИ в София. \"Това е незаконно - противоречи на Закона за ЧСИ, според който частният съдебен изпълнител има право да упражнява тази дейност в района, който му е посочен по лиценз и по разрешение от Окръжния съд\", твърди Йотов.\r\n\"Въпросният ЧСИ има район на действие град Варна и той, в противоречие със Закона за ЧСИ, прави запор в Уникредит Булбанк на сметката на софийска фирма, която не е в неговия район, което е престъпление по служба\", заключи пострадалият и съобщи, че е пуснал жалба до Варненския окръжен съд.  \"Има решение на ВАС, аз съм платил задължението, оттук натам ми е блокирана сметката поради тази причина, че ЧСИ трябва да надуе повече, за да вземе по-голям хонорар, което е голямо нарушение и голяма кражба – аз така го оприличавам\", добави Йотов.\r\nТой съобщи още, че е сигнализирал за случая Дисциплинарната комисия на Камарата на ЧСИ и Инспектората на Висшия съдебен съвет, но отговори все още няма. \"Живеем в една мъгла\", коментира той мълчанието на институциите и сподели, че недоумява на какво основание продължава да стои запорът.    На тъмно     Йотов сподели, че от 20 години се занимава с кабелна телевизия и туроператорска дейност и твърди още, че ЕРП \"Златни пясъци\" обирало абонатите си по непрозрачен начин. \"Електромерите са скрити в техни трафопостове и какво отчитат и надписват само те си знаят\", казва той. Според него, хотелиерите завишават цените, за да могат да си избият режийните. \"Това, че ЕРП-то продава скъпо ток, разказва играта на хотелиерите – плащат много повече пари и не могат да си видят електромера къде е, не могат да го наблюдават\", отбеляза той. Йотов съобщи, че редовно сигнализира КЕВР за нарушения на лицензията и общите условия за работа с потребителите за визуален достъп на и до електромерите, но резултат няма, освен неудовлетворителното за него становище от ЕРП-то, че ако си плати, щели да изкарат електромера му отвън.\r\nТой е убеден, че цените на услуги и настаняване в \"Златни пясъци\" са завишени на базата на скъпа електроенергия, скъпа вода, която е некачествена и не е питейна, както и заради други услуги. \"Имаме спад на ръста на туристите с 37% и това ще продължава при тези спекулативни цени\", коментира той и изрази неодобрение на водената политика в сектора. \"Не се рекламира като дестинация \"Златни пясъци\". Няма туристическа реклама\", жалва се той.\r\n\"Защо е този 37% отлив на туристи  - защото милионите за реклама на туризма на заминават за пътешествия\", добави той и упрекна \"нашата пътешественичка, дето ходи в Холивуд и Лазурния бряг\", визирайки министъра на туризма Николина Ангелкова. За сравнение, Йотов посочи, че по времето на Румен Драганов страната е имала рекламно време в Euronews и редовно вървели реклами на български курорти  в праймтайма. \"…а сега тези 9 милиона къде отидоха - за пътешествия първа класа\", подчерта той и заключи по адрес на министърката: \"Випаджийка\".    ", "date": "2020.01.27", "title": "Потърпевш от ЧСИ и ЕРП: Живеем в мъгла - плащаме, без да знаем за какво"}
{"url": "https://www.actualno.com/crime/zaloviha-v-bylgarija-beglec-izdirvan-za-jestoko-ubijstvo-v-ukrajna-news_1427920.html", "text": "      Задържан е украински гражданин у нас, който е причинил смърт в следствие на нанасяне на тежка телесна повредена – заливане с киселина на главния секретар на изпълнителния комитет в общината на град Херсон, Украйна.      Пострадалата е била залята с киселина на 31.7.2018 г. като през ноември е починала в реанимация от раните си. Това обяви говорителят на главния прокурор Сийка Милева на брифинг във връзка с искането на прокуратурата за екстрадицията на гражданина, предаде БГНЕС.\r\n„Подбудителят и помагачът на това тежко деяние, извършено на територията на Украйна, е бил обявен с червена бюлетина на Интерпол за международно издирване с цел арест и екстрадиция”, разкри още детайли по случая Милева.\r\nОкръжният прокурор на Бургас Георги Чинев обясни, че след установяване на лицето от ВКС е било постановено задържането му до 72 часа.  „Беше ми указано изготвянето и внасянето в срока до 72 часа на искане за вземане на мярка „временно задържане”. Окръжният съд в Бургас вече е сезиран с тази мярка „временно задържане“ на украинския гражданин. Мотивирал необходимостта това да стане в максимално допустимия от закона за екстрадиция и европейска заповед за арест срок от 40 дни”, обяви Чинев и добави, че също така на гражданинът е постановена и забрана да напуска пределите на България.   Директорът на Главна дирекция „Национална полиция” Христо Терзийски посочи, че лицето е влязло пешеходно в страната ни през 2018 г. през ГКПП „Дуранкулак“.\r\n„Не се установи нито един адрес на територията на страната, където да е законно пребивавал. Не е изпълнил своите задължения като чужд гражданин, пребиваващ на територията на България. Има умения да работи с хладно и огнестрелно оръжие. При задържането му е използвана само физическа сила, като използването на оръжие не се е наложило“, уточни той.    Стана ясно още, че лицето е било установено чрез снемане на отпечатъци и тяхното сравняване в базата на Интерпол, тъй като той е бил без документи. Международен паспорт е бил намерен на неговата съпруга, която пребивава у нас от август 218 г.\r\nСъщо така и с цел да избегне разпознаването му издирваният е бил с променена визия и дори е сменил походката си. ", "date": "2020.01.27", "title": "Заловиха в България беглец, издирван за жестоко убийство в Украйна"}
{"url": "https://www.actualno.com/crime/pojar-izbuhna-v-obitavana-ot-kloshari-kyshta-news_1427941.html", "text": "      Необитаема къща горя тази вечер на ул. \"Славянска\"-29 в Благоевград, няма пострадали, предаде БГНЕС.      Сигналът е подаден към 17.20 ч., къщата се обитава от клошари, днешният е пореден пожар в тази и съседната къща.   Един екип огнеборци с противогази загасиха огъня. ", "date": "2020.01.27", "title": "Пожар избухна в обитавана от клошари къща"}
{"url": "https://www.actualno.com/asia/teroristite-s-nova-ataka-v-idlib-rusija-i-turcija-obsydiha-situacijata-news_1427971.html", "text": "      Руският министър на външните работи Сергей Лавров обсъдил по телефона с турския си колега Мевлют Чавушоглу ситуацията в Сирия, РИА Новости.      Телефонният разговор между първите дипломати на двете страни бил по инициатива на Анкара.   Обсъден е бил процесът на мирно урегулиране в Сирия. Разгледани били аспектите за съвместни усилия по ефективно противодействие на терористичната заплаха и осигуряване на режим на намаляване на напрежението в района на Идлиб.\r\nРуската страна информирала Анкара за нарушенията на споразумението за прекратяване на огъня от страна на джихадистите, които се намират в Идлиб.  Въоръженият конфликт в Сирия продължава от 2011 г.\r\nМеждувременно стана известно, че терористи са атакували нефтодобивни обекти, поставяйки взривни устройства, съобщи агенция САНА.   Атаките били насочени срещу разположени в морето обекти в Баняс. Уточнява се, че взривните устройства са били поставени от водолази.     ", "date": "2020.01.27", "title": "Терористите с нова атака в Идлиб, Русия и Турция обсъдиха ситуацията"}
{"url": "https://www.actualno.com/society/bedstveno-polojenie-na-teritorijata-na-obshtina-pernik-zaradi-vodnata-kriza-news_1427980.html", "text": "      Бедствено положение е обявено на територията на Община във връзка с водната криза от областния управител на инж. Емил Костадинов.      Решението е взето на заседание на Областния щаб за изпълнение на Областния план за защита при бедствия и за взаимодействие с националния и с общинските щабове за срок от 7 дни, считано от днес. Това съобщиха от Областната администрация.   Действията се предприемат след официално искане, постъпило в Областната администрация от кмета на Станислав Владимиров на основание чл. 65, ал.2 , т.7 от Закона за защита при бедствия за изпълнение на дейности.\r\nОбластният управител припомни, че изходът от водната криза е изграждането на водопровод от Мало Бучино до Перник. Трасето с дължина 13,5 км. ще минава само през общински и държавни терени. По този начин ще се насочи вода от водосбора на „Белмекен“ през водопреносната мрежа на София към Перник.  „Необходимите средства ще бъдат осигурени от Правителството.Министър-председателят е лично ангажиран, мобилизира всички министри и експерти,за да се справим с проблема и да върнем нормалния начин на живот на перничани.\r\nВсичко това се случва в постоянен диалог и координация с ръководството на Община Перник. Доказваме,че интереса на гражданите е надпартиен.Не пестим труд, енергия и ресурси,за да излезем от бедственото положение. Работим при пълна прозрачност и в постоянно търсене на нови,алтернативни начини за подобряване на ситуацията“, заяви инж. Костадинов.   Всички членове на Областния щаб изразиха готовността за взаимодействие и съдействие при реализирането и обезпечаването на необходимите дейности.     ", "date": "2020.01.27", "title": "Бедствено положение на територията на община Перник заради водната криза"}
{"url": "https://www.actualno.com/starazagora/obshtinata-e-spazila-zakona-pri-postavjaneto-na-znaci-v-zelenata-zona-na-stara-zagora-news_1427930.html", "text": "      \" на ул. \"Цар Иван Асен II\" между \"Гурко\" и бул. \"Цар Симеон Велики\" . При влизането от \"Гурко\" действа знакът за забрана на паркирането в дясната лента по посока на движението\". Това обясни за Росица Копривчина, директор на дирекция \"Транспорт, чистота и екология\" в община Стара Загора, на мястото, заради което живеещи на N 69 от организацията на паркиране в тази част от зелената зона в централната градска част.      Законът указва, че се паркира вдясно по посока на движението и като се стигне да тупика преди централния булевард, трябва да се направи обратен завой, обяснява г-жа Копривчина. Там е поставен знак за платено паркиране надолу по уличката, към движението е обърнат и знакът, който е поставен зад двора на Детска градина \"Българче\", и също се вижда по посока на движението. Няма абсурдност и в  поставения на паркинга знак, защото стрелката указва, че паркирането и вляво, вдясно от него е платено, а не указва изход. Знакът за платен престой и паркинг е видим и при влизането в улицата и водачите не трябва да забравят, че оглеждането за знаци трябва да е навик, дори когато се движат в позната обстановка. \r\nМаркировката на паркоместата е направена по настояване на живеещите в блока, уточнява Росица Копривчина. Знакът зад тях е поставен така, че и който не стига да тупика и не прави обратен завой, няма как да не види, че паркирането е платено.\r\nОбособеният паркинг е място, където паркират колите си и хората от блока. Те имат карти срещу 60 лв. годишно, с които е решен проблемът с безплатното им паркиране до дома. Ограниченият брой на паркоместата заради автомобилите на хората от блока пък е редуцирал колите, които използват тази част от зелената зона и предпочитат да спрат на \"Цар Симеон Велики\", когато имат работа в центъра, разяснява директорът на дирекция \"Транспорт, чистота и екология\".  Дали ще има промени в сегашния режим на паркиране в тази отсечка на ул. \"Цар Иван Асен II\" ще стане ясно при , който ще се съобрази с всички настъпили промени в града и неговите дадености към момента, поясни още Копривчина. ", "date": "2020.01.27", "title": "Общината е спазила закона при поставянето на знаци в зелената зона на Стара Загора "}
{"url": "https://www.actualno.com/asia/zaradi-epidemijata-shefyt-na-szo-pristigna-v-pekin-virusyt-dostigna-i-kanada-news_1427976.html", "text": "      Генералният директор на Световната здравна организация Тедрос Аданом Гебрейесус пристигна в Пекин, където ще разговаря с представители на Поднебесната империя за борбата против разпространяването на смъртоносния коронарвирус. Починалите в Китай вече достигнаха 81 души, а заразените са 2750.      Миналата седмица СЗО се въздържа да обяви глобално извънредно състояние в областта на здравеопазването с констатацията, че Китай предприема необходимите мерки, включително поставянето под карантина на градове с население около 50 млн. души.   Днес обаче СЗО преразгледа оценката си и вече преценява степента на здравна заплаха като „висока“, а не като „умерена“, каквато беше досега.\r\nМеждувременно, канадските здравни власти в понеделник потвърдиха първия случай в страната на заразен със смъртоносния коронавируса, произхождащ от Китай, и заявиха, че съпругата на пациента също е с положителен тест за заболяването.  Случаят на жената все още е посочен като \"предполагаем\", в очакване на окончателно потвърждение от национална лаборатория във Уинипег, заявиха служители.\r\nБлизо 20 души са под лекарско наблюдение.   Пациентът с потвърдено наличие на вируса - мъж на 50-тина години, който пристигна в Торонто на 22 януари от Ухан, епицентъра на епидемията, се лекува изолирано в болница там.    Счита се, че съпругата му, която пътувала с него, също се е заразила с вируса и е в самоизолация, заяви в изявление Дейвид Уилямс, главен медицински директор на провинция Онтарио.\r\nТой квалифицира риска за другите в Онтарио като \"нисък\", като се има предвид, че жената е била в самоизолация.\r\n\"Имаме и 19 лица, които са в процес на разследване, за които резултатите са в очакване\", каза пред репортери Барбара Яфе, асоциираният главен медицински директор на провинцията.    ", "date": "2020.01.27", "title": "Заради епидемията шефът на СЗО пристигна в Пекин, вирусът достигна и Канада"}
{"url": "https://www.actualno.com/business/ikonomist-za-zakonova-popravka-njama-opasnost-za-fiksiranija-kurs-na-leva-news_1427922.html", "text": "      Според мен няма опасност за фиксирания курс на лева и мисля, че мандатът и на централната банка, и на българското правителство е ясен, като той е ясен още отпреди да стане член на ЕС и е препотвърждаван от всички политически партии, а и от институцията на централната банка. Националният интерес и позицията на е, че трябва да влезе в този механизъм при този фиксиран курс на лева. Това каза в коментар за Агенция „Фокус“ икономистът Лъчезар Богданов по повод напрежението около внесените от Менда Стоянова .      По думите му никой няма интерес да променя правилата на валутния борд и курса на лева.   „Това, което е важно е, че националният интерес на цялото общество, и това се потвърждава близо 23 години, е да запазим и съхраним една от най-важните реформи, които са направили в последните 30 години и то добре работеща реформа и промяна, която фундаментално промени правилата на играта в страната и за финансовия сектор, и за домакинствата и сигурността на техните спестявания, както и за предвидимостта на цените. Няма индикации, че някой иска да променя нещо, което работи и то работи добре“, обясни Богданов.\r\nСпоред него основното напрежение е дошло най-вече от факта, че , вместо както е редно – с отделен законопроект на Министерски съвет. По думите на Богданов, липсата на обсъждане е създало усещането, че с промените се прави нещо тайно от обществото.  „Както се вижда в българската демокрация, все пак хората следят какво прави Народното събрание и веднага има обществен дебат. Според мен всичко се корени във факта, че е единствената страна, която си е записала курса на валутата в националното законодателство, а същевременно процедурата за присъединяване на съответната валута към валутно-обменния механизъм ERM II, е създадена още през 1997 година, когато дори в още не беше създаден валутният борд и перспективите за членство изглеждаха по-скоро в някакво далечно бъдеще. Тогава е решено, че валутата се присъединява по курс, който се договаря съвместно от правителствата на страните-членки и Европейската централна банка, съответно разбира се и правителството на съответната страна, която присъединява валутата си и нейната централна банка. Понеже е такава процедурата, трябва да има възможност за преговори. Това, което и БНБ, и поредица правителства са заявявали, е, че те възнамеряват да отидат на тези преговори с ясен мандат за запазване на съществуващия механизъм на Паричния съвет при съществуващия и действащ валутен курс. В писмото, изпратено 2018 г, е изписано, че българското правителство и БНБ възнамеряват да кандидатстват и да стартират този процес при запазване на съществуващия режим на Паричния, съвет. Това се е случило и в Естония и Литва, които имат валутен борд, създаден със закон“, обясни той.\r\nБогданов посочи, че ключово за ще бъде да убеди страните от еврозоната, Дания и Европейската централна банка, че е готова за членство и, че страната ни е устойчива в макроикономически план. А ако не успее да го направи, то по-добре би било да преосмислим готовността си за крачки в тази посока.   „Има процедури, които предполагат съвместно взимане на решения и в този смисъл българската позиция е да даде ясни индикации, че това е нашият национален интерес и това е политиката на българското правителство. И второ: да убеди всички останали, че валутният борд в функционира добре и макроикономическата картина е устойчива и запазването на курса е най-доброто решение, както това беше направено в Естония и Литва. Ние искаме да запазим нашия валутен борд с нашия фиксиран валутен курс, но за целта трябва да убедим всички партньори в еврозоната, плюс Дания и ЕЦБ, че това наистина е подходящо и устойчиво. Ако не ги убедим, те първо няма да ни допуснат, от друга страна, ако ние не ги убедим, може би наистина не трябва да влизаме. В този смисъл механизмът предполага съгласие. Няма как със закон да задължи други страни и Европейската централна банка да им предпоставим и да ги поставим пред свършен факт“, допълни той.    Той припомни, че още от 2003 г. Европейската банка има позиция, в която ясно се посочва, че страните с действащ валутен борд не се освобождават от ангажимента си да престоят във валутно-обменния механизъм ERM II, известен още като „чакалнята“ на еврозоната.\r\n„Второто нещо, което е казано, е, че има възможност всяка страна като едностранен ангажимент в рамките на валутно-обменния механизъм да запази съществуващия валутен борд при съществуващия валутен курс, но това трябва да стане при взаимно съгласие. Това е ключовото и като че ли убягва на дебата в България. Това, което можем да направим, е да представим нашата позиция. Съответно трябва те също да бъдат убедени и да се стигне до съгласие. Това се е случило и в Литва, Естония, Латвия, която също запази валутния си курс, въпреки че там нямаха валутен борд. Имаха друг вид фиксиране на курса. Успяха в най-тежката икономическа криза за последните може би 30 години в Източна Европа на практика да запазят и без промяна да продължат“, обясни икономистът. ", "date": "2020.01.27", "title": "Икономист за законова поправка: Няма опасност за фиксирания курс на лева"}
{"url": "https://www.actualno.com/healthy/otvoriha-intenzivnoto-otdelenie-v-detskata-bolnica-profd-r-ivan-mitev-news_1427906.html", "text": "      Интензивното отделение на Детската болница \"Проф.д-р Иван Митев\" отвори врати след 20-дневен ремонт и тази седмица ще приема пациенти като пулмологично отделение.      От 3 февруари се възстановява дейността му като интензивен сектор, съобщи ръководството на болницата при представяне на обновеното крило.   Интензивното отделение на Педиатрията затвори в края на миналата година след като напуснаха анестезиолози и педиатри заради смъртта на тригодишно момченце от столицата. ", "date": "2020.01.27", "title": "Отвориха интензивното отделение в Детската болница \"Проф.д-р Иван Митев\" "}
{"url": "https://www.actualno.com/society/novinite-naj-vajnoto-za-denja-27-januari-news_1427921.html", "text": "      Редакционният екип на ви представя най-важните новини за изминалия ден, 27 януари.       Поне 40 души са били обгазени при сблъсъци между демонстранти и полиция по време на протеста пред Министерството на регионалното развитие и благоустройството (МРРБ).   Главният прокурор Иван Гешев иска от Конституционния съд на Република да тълкува конкретни текстове от върховния закон. Искането е свързано с имунитета на държавния глава, като документът е публикуван на сайта на прокуратурата. Трябва да има законова промяна така, че да не може да има промяна на фиксирания курс на лева към еврото. Ако при преговорите в ЕЦБ има решение за промяна, трябва в закона да пише, че едностранно напускаме преговорите. Така икономистът Стоян Панчев коментира предложена от председателя на Бюджетната комисия в парламента и депутат от ГЕРБ Менда Стоянова за промяна на Закона за Българската народна банка.     В момента няма опасност от разпространението на новия коронавирус в България. Категорични бяха четирима специалисти, които дадоха брифинг за готовността на страната ни по повод разпространението на вируса. 75 години след Холокоста и Втората световна война става ясно, че паметта избледнява, а историята се преиначава за целите на текущата политика.    Бившият управител на ВиК Иван Витанов бе задържан в 10 часа в следствения отден на Специализираната прокуратура по обвинение за умишлена безстопанственост и сключване на неизгодна сделка за разходомера на водата. Няколко часа, след като стана ясно, че главният прокурор Иван Гешев иска от КС тълкувателно решение за имунитета на президента, от „Дондуков“ 2 излязоха с лаконична позиция по темата. Преди няколко дни председателят на парламентарната комисия по бюджет и финанси Менда Стоянова е внесла предложение за нов текст в Закона за БНБ, според който от датата на влизане на в \"чакалнята на еврозоната\" (ERM II) официалният валутен курс на лева към еврото е равен на централния курс между еврото и лева, договорен с останалите държави в ERM II (Еврозоната + Дания) и ЕЦБ. ", "date": "2020.01.27", "title": "Новините: Най-важното за деня, 27 януари"}
{"url": "https://www.actualno.com/asia/iranski-samolet-e-kacnal-avarijno-news_1427935.html", "text": "      Ирански пътнически самолет излезе от пистата при кацане в град Бандар-е Машар, и стигна до намираща се в съседство магистрала, без в резултат на това да има жертви, съобщи държавната телевизия.      Не се съобщава за наранявания сред пътниците. Пасажерите слязоха от машината през две врати, все още с багаж в ръцете си, се вижда на кадрите, публикувани на уебсайта на държавната телевизия.   Директорът на провинциалното летище Мохамад Реза Резанян заяви, че всички пътници са били свалени в безопасност от самолета.\r\nИзглежда, че трагедията е била избегната на косъм, тъй като снимките от местопроизшествието показват, че самолетът е спрял недалеч от населено място.  Иранската държавна телевизия съобщи, че при инцидента самолетът е подходил по-твърдо към пистата, поради което е загубил цялата си ходова част, включително колелата си. ", "date": "2020.01.27", "title": "Ирански самолет е кацнал аварийно"}
{"url": "https://www.actualno.com/politics/bsp-shte-tyrsim-politicheska-otgovornost-za-krizata-v-pernik-news_1427981.html", "text": "      Групата на БСП в Столичния общински съвет ще подкрепи Доклада за предприемане на действия за осигуряване на допълнително водоснабдяване на град чрез водоснабдителната система на Столична община, но си запазва правото да търси политическа отговорност по всички въпроси, на които управляващите не дадоха задоволителни или никакви отговори.      Това заяви заместник-председателят на СОС от БСП Милка Христова след днешното съвместно заседание на три от комисиите - по инженерна инфраструктура и енергийно планиране, финанси и бюждет и икономика и собственост.   \"Първата неприятна изненада за нас в този доклад беше коментира Милка Христова. - Още от началото на този казус се говореше, че страна по всички тези взаимоотношения ще бъде кметът на Столична община, че тя ще внесе доклад, а СОС ще го гласува. А се оказа, че този доклад го внасят двама общински съветници. Да, те са председатели на две комисии, но дори това не е отразено в доклада. А кметът никъде не фигурира. Това е от години познатата ни практика  Йорданка Фандъкова да не слага подписа си под доклади, когато става въпрос за решаване на тежки проблеми с неизвестен край . Елементарен похват за отказ от поемане на отговорност при решения с неизвестни обществени последици\".\r\nПо време на съвместното заседание на трите комисии Милка Христова отбеляза много пропуски и забележки в предложения за гласуване на извънредната сесия на СОС във вторник от 10,00 часа доклад.  \"Съществува много сериозно разминаване между това, което тримата министри искат от СОС в писмото си и онова, което двамата вносители предлагат на общинските съветници за гласуване чрез доклада , коментира тя.\r\n- В протокол №3 от 23 януари 2020 година по точка 28 е взето решение министрите на икономиката, на регионалното развитие и благоустройството и на околната среда да отправят искане до СОС да разгледа възможността за възмездно преминаване на водни количества в размер на 300 литра в секунда през водоснабдителната мрежа на София, които са необходими за справяне с кризата в Перник. Същото се иска и в писмо от 24 януари. Във внесения доклад от двамата общински съветници се твърди, че предлаганите решения, които СОС трябва да приеме утре, са на базата на тези две писма. Но! В точка 1 от проекта за решение ни се предлага да се гласува възмездно отпускане на водни количества от водоснабдителната система на София към тази на Перник. Това на практика означава, че става дума за сключване на договор между \"Софийска вода\" и ВиК- , по силата на който \"Софийска вода\" ще продаде на ВиК- определено количество вода, чиято цена ще бъде определена от КЕВР.   На всеки грамотен гражданин веднага му става ясно, че онова, което иска Министерски съвет е осигуряване на преминаване - това представлява вид сервитутно право - а в предлагания за гласуване от СОС доклад става дума за търговска сделка. А от това следват много въпроси. Те са свързани с начина на формиране на цената на водата, на разходите, включени в тази цена и кой ще я плаща. Защото от една страна в решението се казва, че държавата ще поеме всички разходи не само по изграждането на помпената станция и трасето, но и по осигуряването на водоподаването. В решението обаче, което ни предлагат - което по същество представлява да одобрим сключването на търговски договор между двете водоснабдителни дружества - изобщо не става ясно какво ще е участието на държавата в оперативните разходи, свързани с водоподаването\".     Милка Христова добави също, че в момента ВиК- не е в добро финансово състояние и дори е във фалит. \"Подаването на вода от страна на \"Софийска вода\" вероятно няма да може да бъде платено. Оттук изниква въпроса кой ще поеме тези неразплатени разходи и на практика - щети за \"Софийска вода\", коментира още Милка Христова. -\r\nСъществува твърде голяма вероятност всичките оперативни разходи по поддръжката на рилския водопровод, по евентуалните повреди, както и тези, свързани с водоподаването да се поемат от гражданите на София. Или поне към този момент не съществува гаранция, че това няма да се случи\".\r\nМилка Христова добави, че има още много въпроси, които възникват от така предложения за гласуване доклад от страна на двамата общински съветници от ГЕРБ. \"С колегите от групата на БСП имаме предложения, които ще повторим и на сесията на СОС във вторник, каза тя. - Надяваме се да бъдем чути. В противен случай, въпреки че ще подкрепим доклада вероятно еднозначно тъй като става въпрос за хуманитарна криза, разразяваща се на 20 км от София, ще си запазим правото по всички въпроси, които поставихме и не срещнахме адекватна ответна реакция, да търсим политическа отговорност от отказалите да я поемат\". ", "date": "2020.01.27", "title": "БСП: Ще търсим политическа отговорност за кризата в Перник"}
{"url": "https://www.actualno.com/crime/prokuraturata-samoubiecyt-vljazyl-v-dans-s-dva-pylnitelja-i-nezakonen-pistolet-news_1427924.html", "text": "      Пистолет със заличени номера и два пълнителя са открити в 55-годишния мъж, който се самоуби в сградата на Държавната агенция \"Национална сигурност\", съобщиха от прокуратурата.      Проверява се версията за опит за нападение над служители от Държавна агенция \"Национална сигурност\".\r\nСигналът за случилото се е бил подаден минути преди 14 ч.   Мъжът, който е от , е бил призован за снемане на обяснения във връзка с възложена от Софийската градска прокуратура проверка на Българския национален съюз. БНС е организатор на Луковмарш, определен 22 февруари.  При извършвана стандартна проверка на личните вещи на перничанина, преди влизане в сградата на ДАНС, той е извадил от дрехите си незаконно притежавано самоделно огнестрелно оръжие и се е самопрострелял. Починал е на място.\r\nИзвършен е оглед от служители на Столичната дирекция на вътрешните работи под надзор на прокурор от Софийската районна прокуратура.\r\nПо информация на bTV самоубиецът е бил член на Управителния съвет на БНС, но от години не участва активно в работата на организацията.     ", "date": "2020.01.27", "title": "Прокуратурата: Самоубиецът влязъл в ДАНС с два пълнителя и незаконен пистолет"}
{"url": "https://www.actualno.com/europe/sasht-iskat-es-da-vdigne-zabranata-za-pileshko-s-hormoni-news_1427919.html", "text": "      Съединените щати искат европейците да отменят забраната за внос на хлорирано пилешко месо и говеждо от животни, третирани с хормони, ако Брюксел иска бърза търговска сделка, заявиха в понеделник от Вашингтон.      Предложението ще алармира Европа, където опасенията от налагането на потребителите на американските стандарти за безопасност при храните предизвикаха масови протести през 2015 г., най-вече в Германия, Австрия и Франция, предаде БГНЕС.   Искането дойде след заплахата от президента на Доналд Тръмп от миналата седмица да наложи за Европа осакатяващи вносни мита за автомобили, освен ако ЕС не промени позициите си в преговорите, засягащи земеделието, които са в задънена улица.\r\nТръмп много харесва своите земеделски производители, заяви американският министър на земеделието Сони Пърдю пред репортери след среща с еврокомисаря по търговията Фил Хоган в Брюксел.  Старата разправия включва методът за приготвяне на пилешко месо за консумация от човека, като европейците забраняват вноса на птичи продукти, третирани с хлорен диоксид.\r\nПърдю каза, че това е начин Европа да компенсира дефицита на в селскостопански стоки, който според него е между 10 и 12 милиарда долара.\r\nОплаквайки се от „охулването“ на производството на птици в , Пърдю настоя, че отстраняването на проблема „със сигурност“ е начин за намаляване на търговския дефицит и постигане на целите на търговската сделка между ЕС и САЩ.       Пърдю също твърди, че пилетата в всъщност не са почиствани с хлор, наричайки това „заблуда“.\r\n\"Знаете ли какво е това? По същество това е оцет и да се каже, че това е опасно или че не трябва да се използва, според нас не може да звучи научно“, , каза той.\r\nМинистърът също постави въпроса за отношението на Европа към обработваното с хормони говеждо като възможен предмет за преразглеждане в трансатлантическа търговска сделка, като настоява, че опасностите за безопасността на храните са недоказани от науката.\r\nПърдю каза, че разбира \"трудностите\" за лидерите на ЕС да преодолеят вътрешното противопоставяне на методите за производство на храни в САЩ.\r\n\"Има предизвикателство... Те трябва да съобщят, че трябва да вземаме решения въз основа на здравата наука и безопасността на храните, както и на достъпната цена\", каза той.      От ЕС не са отговорили засега на искане на Франс прес за коментар по исканията към Брюксел от Вашингтон за пилетата и говеждото. ", "date": "2020.01.27", "title": "САЩ искат ЕС да вдигне забраната за \"пилешко с хормони\""}
{"url": "https://www.actualno.com/curious/dneven-horoskop-za-28-januari-news_1427927.html", "text": "       Овен       Този вторник може да имате известни проблеми с емоциите си. Избягвайте алкохола. Доверете се изцяло на здравия ви разум. Телец Денят ще наситен със събития. Повечето от тях ще са с емоционален характер. Не си забранявайте да мечтаете, но не се губете в илюзии.   Близнаци През този ден ще трябва да проявите повече твърдост. Идеите ви са чудесни и си заслужава да се борите за тях. Рак     Този вторник може да възникне лек семеен спор. Не усложнявайте нещата. В името на мира може да направите отстъпка. Лъв Замисленото няма да се осъществи. Може да сте сигурни, че промени в плановете ви ще се наложа, колкото и да се стараете. Дева Днес е добре да действате самостоятелно. Вашите мисли ще имат стойност, ако успеете да ги внедрите, където трябва.   Везни Днес може да се почувствате объркани заради чувствата, които ще ви превземат. Опитайте се да не взимате решения точно сега.    Скорпион Днес ще бъдете необикновено вдъхновени. В комбинация с дисциплина ще може да сътворите чудеса с работата си. Стрелец Денят е добър за договаряне на условия. Ако имате отношения за изясняване - сега е моментът да го направите. Козирог    Това е ден, в който ще се борите с чувствата си. Ще имате желание да се разделите с някои ненужни вещи - не се колебайте много. Водолей През този ден не си поставяйте големи цели. Нещо ще попречи на плановете ви, колкото и амбициозни да са те. Риби Денят ще е изпълнен с ярки емоции. Насочете ги в правилната посока, за да бъдат съзидателни, а не разрушителни. ", "date": "2020.01.27", "title": "Дневен хороскоп за 28 януари"}
{"url": "https://www.actualno.com/asenovgrad/obshtina-asenovgrad-kontrolyt-na-pg-sv-p-evtimij-e-angajiment-na-mon-news_1427918.html", "text": "      Развитие по казуса с гимназия \"Свети Патриарх Евтимий\" в Асеновград с реакция от Общината.           \"Във връзка с публикации в медиите и след постъпилата в община Асеновград жалба от Димитринка Радомирова, относно създалата се ситуация в ПГ „Свети Патриарх Евтимий” в града, общинското ръководство изразява следната позиция:  Информацията, описана в , е същата като тази, в жалбата на г-жа Радомирова, с молба да бъде извършена проверка по правомерно разходване на бюджетни средства в училището. С оглед на това, че учебното заведение е държавно, а не общинско и контролът по дейността на ПГ „Свети Патриарх Евтимий” е ангажимент на Министерството на образованието и науката (МОН), като принципал, и на Регионално управление на образованието (РУО) – Пловдив, сигналът е изпратен по компетентност до двете държавни институции за последващи действия. Община Асеновград се ангажира да проследи случая и да съдейства с всички необходими средства за разрешаване на назрелия конфликт.      ", "date": "2020.01.27", "title": "Община Асеновград: Контролът на ПГ „Св. П. Евтимий” е ангажимент на МОН"}
{"url": "https://www.actualno.com/society/postradalite-policai-ne-sme-provokirali-nasilie-news_1427883.html", "text": "      Двама от пострадалите при полицаи разговаряха с журналистите пред Министерския съвет. „Граждани се опитаха да нахлуят в министерството, при наш опит да ги възпрем, един от тях ми нанесе удар с метал по главата. Нито сме ги провокирали, нито нищо. Това е ненормално просто“.  Това каза Цветан Божилов от СДВР, един от пострадалите полицаи. Той отива на повторен преглед, за да се установи какво е състоянието му.      Ето какво каза колежката му Александра Николова от СДВР.   „Днес, както и в други дни, изпълнявайки служебните си задължения бяхме на протестр пред МРРБ. В един момент бяхме направили кордон от може би 20 полицейски служители, след непрекъснато помолване от наша страна на протестиращите, те се опитаха да нахлуят в сградата на министерството. В един момент аз с колегата ми, който беше до мен, той беше ударен с метален прът в областта на гърдите, в момента колегата е в спешното отделение на и има контузия на гръдния кош. Аз бях ударена може би с метална тръба от знаме в областта на главата, получих и няколко удара в областта на корема. Това мога да кажа накратко. Ние нямаме нищо против хората да протестират, напротив, ние сме граждани също като тях, заставаме зад тяхната позиция, но искаме това да бъде справедливо и по-скоро законно, както законът повелява в случая. Вербална агресия имаше, разбира се, почти всеки път, на всеки един протест“. ", "date": "2020.01.27", "title": "Пострадалите полицаи: Не сме провокирали насилие"}
{"url": "https://www.actualno.com/burgas/gvardejci-privetstvat-teatralna-publika-news_1427889.html", "text": "      За първи път в публиката на театрално представление ще бъде посрещната от гвардейци.      Днес малко преди 19 часа, ученици от Гвардейския отряд на Професионалната гимназия по електротехника и електроника \"Константин Фотинов\" ще се строи за да посрещне публиката пред Военния клуб. Това е мястото, където ще се играе представлението.      Инициативата е да се уважават и ценят символите на българската държава като герба, знамето и националният химн. Сред тях е и Гвардията, чиято функция, като и тази на театъра, е да създава празнично настроение и да повдига духа на хората.\r\nУчениците-гвардейци планират заедно с да направят национално турне за следващия театрален сезон. Тяхното сътрудничество има своя история, която е свързана и с работата по специална хореография съпътстваща изпълненията.\r\nБургас е първият български град, който ще види това интересно сътрудничество.     ", "date": "2020.01.27", "title": "Гвардейци приветстват театрална публика"}
{"url": "https://www.actualno.com/business/sinyt-na-bogomil-manchev-vze-vajna-porychka-za-bezopasnostta-na-aec-kozloduj-news_1427868.html", "text": "      Консорциум „ВАБ – 2019“ спечели важна поръчка за безопасността н АЕЦ „Козлодуй“, която е на стойност над 6,7 млн. лв. с ДДС.      Водещ партньор в обединението е фирма „Ди Си Ар“  - еднолична собственост на сина на най-богатия българин в енергетиката Богомил Манчев - Петър. Синът е поел  дружеството от баща си от 16-ти декември м.г. Другият участник в него е „Риск Инженеринг“ АД, което се представлява от жената до Богомил Манчев - Нели Беширова. Самият той е заличен като представител на компанията през 2016 г. Третата фирма в консорциума е „ЕНПРО Консулт“ ООД, чийто действителен собственик е Валентин Василев.\r\nТяхна задача е да актуализират вероятностния анализ  на безопасността, ниво 1 за пълна мощност, за ниска мощност и за спрян реактор на блокове 5 и 6. Предвидено е и разширяване на обхвата на актуализацията с отчитане на вътрешните и външните опасности, характерни за площадката на АЕЦ „Козлодуй“ и влиянието между блоковете.\r\nАктуализирането на вероятностния анализ на безопасността е изискване на закона и съответните лицензии за двата реакторни блока.  Последната актуализация на безопасността на ниво 1 за работа на пълна мощност, за ниска мощност и за спрян реактор за вътрешни събития, вътрешни наводнения, вътрешни пожари и за сеизмични въздействия е бил извършен в началото на 2011 г. Тогава основната цел е била да се отчетат извършените изменения в проекта на блокове 5 и 6 за периода 2001-2007 г. при изпълнение на “Програмата за модернизация”.\r\nИзползваните данни отразяват състоянието на оборудването и конфигурацията на блоковете до края на 2007 г. От 2008 г. досега са направени редица изменения в проекта на блокове 5,6 и се изпълняват мерките по проекта за продължаване на срока на експлоатация. ", "date": "2020.01.27", "title": "Синът на Богомил Манчев  взе важна поръчка за безопасността на АЕЦ „Козлодуй“ "}
{"url": "https://www.actualno.com/crime/myj-zagina-pri-katastrofa-kraj-kresna-news_1427866.html", "text": "      Гражданин на Португалия почина при тежка катастрофа на главен път Е-79  край Кресна.      Инцидентът стана малко след 12.00 часа след жп гара Яворов в посока Кресна, когато на дясна крива се блъснаха лек автомобил с португалска регистрация и микробус с благоевградска, предаде кореспондентът на БГНЕС в региона.   Жертвата е мъж на 32 години. 27-годишен е с травма на носа, настанен е в МБАЛ Благоевград.\r\nДругите двама пострадали при инцидента, също португалци от лекия автомобил, са без наранявания, но остават за наблюдение в болницата.  Разследването на инцидента продължава.\r\nВременно движението по път I-1 Кресна - Симитли при км 395 се осъществява в една лента поради пътнотранспортно произшествие.    ", "date": "2020.01.27", "title": "Мъж загина при катастрофа край Кресна"}
{"url": "https://www.actualno.com/asia/isljamska-dyrjava-izbra-izrael-za-osnovna-mishena-news_1427892.html", "text": "      Групировката (Ид) даде обет да превърне в основна мишена на своите атаки, гласи аудио съобщение на нейния  говорител, огласено в понеделник.      Абу Хамза ал Курайши заяви, че лидерът на ИД Абу Ибрахим ал Хашими ал Курайши насърчава бойците на групировката да започнат \"нова фаза\" и се зарече за големи операции срещу Израел.   \"Очите на войниците на халифата, където и да се намират, все още са вперени в Йерусалим\", заяви говорителят в съобщението от 37 минути.\r\n\"И в следващите дни, по Божията воля, ще видите какво ви вреди и какво ще ви накара да забравите ужасите, които сте видели\", каза Абу Хамза ал-Курайши, очевидно заплашвайки с бецпрецедентни атаки.  AFP не можа незабавно да удостовери достоверността на съобщението, но записът беше публикуван по обичайните канали в социалните медии на джихадистката групировка.\r\nДо миналата година ИД администрираше самопровъзгласен „халифат“, разпростиращ се върху  части от територията на и .   Поради военни операции на сирийските и иракските сили, подкрепени от съответните им съюзници, изкуственото държавно формирование се разпадна миналата година.    Ислямска държава все още има потенциал около Ефрат и в свои скривалища в околните пустини, но нейните разклонения в и също продължават да разширяват атаките си.\r\nГрупировката също има присъствие на Синайския полуостров в , който граничи с Израел.\r\nГоворителят на ИД заяви, че лидерът на джихадистите Курайши е \"решен и насърчи братята си муджахедини във всички провинции, както и мюсюлманите по целия свят\" да започнат \"нова фаза\".   Този нов фокус „е борбата срещу евреите и възстановяването на онова, което са откраднали от мюсюлманите, и това не може да бъде възстановено по друг начин, освен чрез бойни действия“, каза той. ", "date": "2020.01.27", "title": "Ислямска държава избра Израел за основна мишена "}
{"url": "https://www.actualno.com/plovdiv/myrtvoto-momiche-v-grebnija-kanal-v-plovdiv-se-e-samoubilo-news_1427887.html", "text": "      29 годишно момиче от Смолян, което няма адресна регистрация в Пловдив, е сложило край на живота си тази нощ или рано сутринта в Гребния канал в Пловдив. Това става ясно от официалното съобщение на Районна прокуратура- Пловдив, в което се казва, че няма данни за насилствена смърт.      Младата жена не е била обявена за издирване от МВР. Предстои съдебномедицинска експертиза за установяване на причините на смъртта. Тялото и бе забелязано тази сутрин от спортуващ на северната алея пловдивчани, който уведомил Охранителна полиция. ", "date": "2020.01.27", "title": "Мъртвото момиче в Гребния канал в Пловдив се е самоубило"}
{"url": "https://www.actualno.com/plovdiv/obviniha-upravitelja-na-ekoinvest-za-myrtvata-riba-v-r-marica-news_1427888.html", "text": "      Управителя на фирмата „Екоинвест“ Орлин Тасев получи обвинение за замърсяване на водата и управление на опасни отпадъци, съобщи окръжният прокурор на Пазарджик Васил Малинов. Тасев е с парична гаранция от 20 хиляди лева, предаде БНР.      От РИОСВ - Пазарджик заявиха, че фирмата, която причини екокатастрофа във водите на река Марица, подлежи на две санкции от по 50 хиляди лева.   През изминалата година също е имала наложени санкции за замърсявания, но в по- малък размер. Няма опасност за здравето на хората, въпреки залповото замърсяване в петък вечер на реката – увери директорът на ОДП Пз Ивайло Тишев.\r\nМеждувременно стана ясно, че РИОСВ-Смолян образува административно-наказателно производство срещу \"Рудметал\"-Рудозем заради краткосрочно аварийно изпускане на руднични води в р. Арда.  От екоинспекциянта съощиха, че на рудодобивното предприятие ще бъде съставен акт за нарушението, съобщава БГНЕС.\r\nНерегламентираното заустване на непречистени руднични води в реката е станало при претоварване на руда, примесена с руднични води, уточняват от РИОСВ. Малко количество руднични води са попаднали в шахта на площадка, от където са били аварийно изпуснати в Арда. Случаят е проверен след сигнал за промяна в цвета на речните води в района на Рудозем.   От РИОСВ са проверили през почивните дни и сигнал за мъртва риба в река Чепеларска в района след разклона за Югово. Инспекторите са установили мъртва черна мряна.    Взети са водни проби от реката, а направените на място полеви анализи са в норма. Резултатите от изследванията на водните проби ще станат ясни в следващите дни. ", "date": "2020.01.27", "title": "Обвиниха управителя на \"Екоинвест\" за мъртвата риба в р. Марица  "}
{"url": "https://www.actualno.com/crime/vyzrajdane-se-oplakva-ot-policejsko-nasilie-video-news_1427898.html", "text": "      Видеоклип с арест на мъж на средна възраст разпространи политическа партия \"Възраждане\".      Твърдението на партията е, че арестът е направен заради днешния протест, организиран от \"Възраждане\" с искане за оставката на правителството заради водната криза в Перник\". При протеста имаше и трима пострадали полицаи - научете подробности в ! Ето и позицията на партията:\r\n\"            \"  Какво стана на протеста - научете в ! ", "date": "2020.01.27", "title": "\"Възраждане\" се оплаква от полицейско насилие (ВИДЕО)"}
{"url": "https://www.actualno.com/asia/sauditska-arabija-ne-dopuska-vlizaneto-na-izraelci-na-teritorijata-si-news_1427972.html", "text": "      На израелските граждани не е позволено да влизат в Саудитска Арабия, заяви външният министър на кралството, след като израелската държава каза, че разрешава на гражданите си такива пътувания.      Израелското вътрешно министерство в неделя съобщи, че израелските граждани, било то евреи или мюсюлмани, имат правото да пътуват до Саудитска Арабия било с религиозни, било с делови цели.   Но саудитският външен министър принц Файсал бин Фархан каза пред CNN, че израелците не са добре дошли в кралството, в което се намират най-свещените за исляма места.\r\n„Нашата политика е постоянна. Ние нямаме отношения с Израел и притежателите на израелски паспорти не могат да посещават кралството“, каза принцът.  Като мнозинството арабски страни Саудитдска Арабия няма дипломатически отношения с Израел. Израел има мирни договори само с Йордания и Египет. ", "date": "2020.01.27", "title": "Саудитска Арабия не допуска влизането на израелци на територията си "}
{"url": "https://www.actualno.com/europe/borisov-da-ne-dopuskame-pametta-za-holokosta-da-byde-iztrita-news_1427885.html", "text": "      Министър-председателят пристигна в Полша, където ще участва в официалната церемония по повод 75 години от освобождаването на бившия концлагер Аушвиц-Биркенау, съобщиха от правителствената преслужба.      Заедно с държавни и правителствени ръководители от цял свят, българският премиер ще отдаде почит към жертвите от един от най-мрачните епизоди в човешката история - Втората световна война. Онова време на тотално падение обаче предизвиква най-ярката проява на духовно извисение - българският народ спасява над 48 000 свои сънародници-евреи, като не ги предава на сигурна смърт в нацистките концентрационни лагери.   „Щастливи сме за спасените и техните потомци, благодарни сме на спасителите - знайни и незнайни. В същото време дълбоко скърбим за милионите невинни жертви на Холокоста и тяхното страдание. Отдаваме почит и на невинно погубените животи на повече от 11 000 евреи от Егейска и Вардарска Македония”, посочи министър-председателят при пристигането си в Полша. Той бе категоричен, че трябва да се поучим от уроците на миналото, да помним и никога да не допускаме паметта за Холокоста да бъде изтрита или подменяна, и отговорът ни да е остро осъждане и отхвърляне на всеки опит за антисемитизъм.\r\nПо традиция на 27 януари световната общност се прекланя пред паметта на загиналите по време на Холокоста, както и на всички хора, станали неволни жертви на антихуманните действия в този период.  Тазгодишната церемония в Аушвиц-Биркенау има особено значение, тъй като основни нейни гости ще бъдат близо 100 оцелели жертви от времето на Холокоста. Те ще споделят своите спомени, преживявания и ще припомнят на световната общественост за трагизма на Холокоста. ", "date": "2020.01.27", "title": "Борисов: Да не допускаме паметта за Холокоста да бъде изтрита"}
{"url": "https://www.actualno.com/health/novi-metodi-i-tehnologii-v-nevrohirurgijata-povishavat-bezopasnostta-za-pacientite-news_1427891.html", "text": "      „В наши дни, познанията в областта на неврохирургията се удвояват почти на всеки 3 години“, твърди един от най-търсените неврохирурзи в Турция, доц. Зафер Оркун Токташ. Доц. Токташ лекува хора от цял свят, включително и над 100 български пациенти през последните години. В пъти повече са хората, потърсили го за консултация или второ мнение. Сред тях са основно пациенти с тумори на мозъка и гръбначния стълб, вродени аномалии, спина бифида и такива, които се нуждаят от операции за корекция на гръбначна, лумбална или цервикална херния.      На 7 и 8 февруари 2020 г. топ специалистът отново ще проведе безплатни консултации в София за български пациенти.  Той ще гостува у нас по покана на Здравен информационен център „Медикъл Караджъ“, в рамките на инициативата им да предоставят достъп на българските пациенти до най-съвременните методи в медицината.   Сред най-запомнящите се случаи на български пациенти доц. Токташ посочва историята на 55-годишна жена, обърнала се към него за операция, с поставена диагноза лумбална херния и силни болки, заради които не можела да върви. След неврологичен преглед обаче специалистът се усъмнил в находките и отказал операция за дискова херния. Вместо това препоръчал ЯМР-изследване на гръбначния стълб, защото до момента жената имала направено образно изследване само в областта на кръста. Ядрено-магнитният резонанс показал наличието на тумор в спиналния канал. Първоначално пациентката и цялото й семейство били шокирани от новата диагноза. Но незабавна микрохирургична операция, проведена с добра подготовка и съвременни технологии, позволила туморът да бъде отстранен изцяло. Още след изписването от болницата, вместо да се прибере у дома, жената останала със семейството си на почивка край морския бряг, за да отпразнуват успеха. Днес тя върви без проблеми и води обичайния си живот, посочва неврохирургът.\r\nВсичко това става възможно благодарение на нововъведенията в областта на неврохирургията, които позволяват на съвременните клиники да се възползват от модерни технологии и методи, работещи в полза на техните пациенти, посочва доц. Зафер Оркун Токташ. Сред последните новости е например радиохирургията с Гама нож Icon – едно от най-новите и най-скъпи устройства, което се използва за безкръвно лечение на мозъчни тумори и артериовенозни малформации, и в много случаи предотвратява необходимостта от отворена операция при дълбоко разположени мозъчни лезии. Интраоперативното мозъчно картографиране позволява предпазването на важни участъци от мозъчната кора по време на операция и съответно запазването на жизненоважни функции. Система за мониториране помага за елиминиране на риска от парализа при комплексни гръбначни операции. Мозъчна и гръбначна навигация дава възможност на хирурга да начертае маршрута по време на мозъчна операция и дава 3D изображение на дълбоко разположените мозъчни структури. Интраоперативният ултразвук позволява разграничаване на туморните от мозъчните тъкани и дава информация в реално време. ЯМР-трактографията показва връзките между тумора и невралните структури преди хирургична намеса, което дава възможност на неврохирурга да определи възможно най-безопасния хирургичен маршрут. 4D ЯМР ангиографията представлява неинвазивен метод и в много случаи замества конвенционалната ангиография.  „Всички тези нови методи и технологии работят заедно в ръцете на нашия опитен екип. Индивидуалният подход, разработен за всеки конкретен пациент, изисква много усилия, но гарантира висока степен на безопасност и успеваемост по най-съвременни стандарти“, твърди доц. Токташ.\r\nДоц. Зафер Оркун Токташ е автор е на редица научни материали в областта на гръбначно-мозъчните заболявания и един от най-авторитетните специалисти в южната ни съседка за лечение на мозъчни и гръбначни тумори, дискови хернии, сколиоза и гръбначни деформации. През 2014 г. е участвал в научно-изследователски дейности в Харвардския университет. Към момента преподава в Медицинския факултет на Бахчешехирския университет и приема пациенти в болници „Медикъл Парк Пендик“ и „Медикъл Парк Гьозтепе“.   Пациентите, които желаят да се възползват от възможността за безплатна консултация с доц. Зафер Оркун Токташ на 7-8 февруари в София, трябва да се запишат предварително на тел. 0878 50 09 40 или 0879 977 402, както и да предоставят медицинските документи, с които разполагат до момента.     ", "date": "2020.01.27", "title": "Нови методи и технологии в неврохирургията повишават безопасността за пациентите"}
{"url": "https://www.actualno.com/kustendil/kakvo-ustanoviha-izvynrednite-proverki-na-tec-bobov-dol-news_1427893.html", "text": "      Извънредни проверки на ТЕЦ \"Бобов дол\" са извършени от РИОСВ - през почивните дни. Това съобщиха от екоинспекцията във връзка със сигнали на граждани.      При проверката на 26 януари е станало ясно, че е имало авариен пробив в пещ на камера на енергиен котел 1 и въведен в експлоатация енергиен котел 2. При проверката е констатирано, че от изпускащо устройство 1 или т. нар. \"голям комин\" се емитират тъмносиви димни газове, дължащи се на разпалването на котела с мазут. Съгласно комплексното разрешително на ТЕЦ \"Бобов дол\" при разпалване емисиите се изпускат през големия комин в рамките на 06:00 до 08:00 часа, поясняват от инспекцията.   От РИОСВ съобщават още, че заради установени нарушения на дружеството, РИОСВ е наложила принудителна административна мярка още на 24 януари. По силата на заповедта, подписана от директора на РИОСВ - , е спряна производствената дейност на дружеството на енергийни котли 1, 2 и 3 в частта производство на електрическа енергия чрез използване на неразрешен вид гориво - биомаса за работата на енергийните котли, както и за използване на отпадъците предимно като гориво или по друг начин за получаване на енергия. Пломбирани още на 24 януари са шредерните инсталации, използвани при раздробяване на отпадъци.\r\nПринудителната административна мярка е наложена с цел опазването на околната среда, живота и здравето на хората и предотвратяване и преустановяване извършването на административни нарушения от Закона за опазване на околната среда, както и на други административни нарушения в областта на екологичното законодателство.   ", "date": "2020.01.27", "title": "Какво установиха извънредните проверки на ТЕЦ \"Бобов дол\"?"}
{"url": "https://www.actualno.com/politics/slavi-prez-1996-g-po-ploshtadite-se-peeha-moite-pesni-koito-sa-aktualni-i-dnes-news_1427903.html", "text": "       Нещо много, много, много важно на вашето внимание. В петък вечер, в края на работния ден, шефката на Бюджетната комисия в Парламента Менда Стоянова вкарва поправка в Закона за БНБ. Вкарва я чрез любимия герберски похват – преходни и заключителни разпоредби. Пояснявам: Чрез преходни и заключителни разпоредби по някой закон се правят промени, без тези промени да се обсъждат от Парламента или от гражданите. Правят се на тъмно. Затова чрез преходни разпоредби се правят най-големите простотии в тоя Парламент.      Това пише Слави Трифонов в своята Facebook страница в коментар за законовите поправи от страна на ГЕРБ.   \"Та, чрез тази поправка на „преходната“ Менда Стоянова, практически се премахва фиксираният курс на лева към еврото. Защото, ако това се приеме, всяка страна от Еврозоната, плюс Дания, може да претендира, че курсът на лева е твърде висок и да иска намаляването му. Тоест левът може да се обезцени и спестяванията на хората да се стопят. За да се избегне това, единственото, което трябва да направят управляващите, е да вкарат още едно изречение. И това изречение трябва да гласи, че курсът остава 1.95583 лева за 1 евро до влизането на в Еврозоната.   Ако са толкова глупави и не го направят, ще върнат времето назад – в 1996 година, когато хората излязоха на улицата и пометоха управляващите. И ще мога да викам на Жан Виденов. И още нещо. Тогава по площадите се пееха моите песни - „Боят настана“, „Вятър ечи, балкан стене“, „Седем осем и ще си паднала“. И да ви кажа, тези песни са актуални и днес. ", "date": "2020.01.27", "title": "Слави: През 1996 г. по площадите се пееха моите песни, които са актуални и днес"}
{"url": "https://www.actualno.com/asia/silno-zemetresenie-raztyrsi-iran-news_1427894.html", "text": "      Земетресение с магнитуд 5,4 удари провинция Фарс в Южен , съобщи иранската държавна телевизия.      Няма информация за възможни щети или жертви от труса в близост до град Хане Зениан, съобщава Европейско-Средиземноморският сеизмологичен център.   Земетресението е регистрирано около 13:30 ч. централно гринуичко време на 425 километра на изток от Кувейт. Огнището е с дълбочина 10 км.    ", "date": "2020.01.27", "title": "Силно земетресение разтърси Иран"}
{"url": "https://www.actualno.com/healthy/grip-chetiri-bebeta-sa-v-pirogov-za-kakvo-da-vnimavame-news_1427912.html", "text": "      Четири бебета са приети в болница Пирогов с грипна инфекция. Това каза за Радио „Фокус“ д-р Ирен Цочева, завеждащ педиатричното отделение в УМБАЛСМ „Н. И.Пирогов“. Състоянието на малките пациенти е под контрол.      Доктор Цочева уточни, че в последните дни се е увеличила. Само за последната нощ през спешния детски кабинет са преминали 54 пациенти с признаци на грип.   \"Първо започнаха по-големите деца, вирусът се пренася в училище, а след това се пренесе и към по-малките. В момента са засегнати всички детски възрасти от 0 до 18 години“, допълни тя. За какво да внимаваме при децата?   Доктор Цочева обясни, че децата трябва да се наблюдават за висока температура над 38 градуса, отпадналост, липса на апетит, както и суха дразнеща кашлица. Тази година има симптоми на гадене и повръщане, допълни докторът.\r\n\"Типичната грипна инфекция протича с висока температура, но при по–големите деца и възрастните заболяването може да протече с по–ниска температура\", обясни тя.   Докторът напомни, че в София има неотложни звена и система на личните лекари, които могат да поемат пациенти. д-р Цочева апелира, към спешния детски кабинет в Пирогов да се прибягва само когато има съмнения за усложнения.     ", "date": "2020.01.27", "title": "Грип: Четири бебета са в Пирогов. За какво да внимаваме? "}
{"url": "https://www.actualno.com/healthy/pochina-filip-kojto-postrada-sled-vaksina-predi-7-godini-news_1427836.html", "text": "      На 26 януари почина , който от 7 години бе в състояние на будна кома след поставена ваксина срещу морбили, паротит и рубеола.      \"Като повечето съвестни, но дезинформирани родители, поставяхме задължителните ваксини на Филипчо по календар, спрямо неговата коригирана възраст. Дойде ред и на Приорикс (Priorix) – ваксината срещу МПР. Струваше ни се рано. Календарно Филип беше на 13 месеца, на каквато възраст се прави имунизацията при другите деца, но по термин би трябвало към онзи момент да е нямал и годинка. Попитах личният ни лекар, който убедително заяви, че няма причина да се отлага, тъй като е настигнал връстниците си и е физически и неврологично здрав, т.е. може да я понесе. Без протест го заведохме на уговорената дата, все още убедени, че правим най-доброто за нашия Палечко.\", разказа майката на Филип Светла Пенкова в интервю през 2017 година.   През миналата година от излъчване бе спрян  с участието на г-жа Пенкова и Младен Алексиев - родител на пострадало дете от от Варна. \r\n\"Нещо, което също трябва да се знае е, че след, не дай си Боже инцидент, държавата ти обръща гръб и те оставя да се справяш абсолютно сам с всичко. Ако намериш начин да се справяш – намираш, ако не намираш – загиваш.\", казва още майката на Филип. През годините семейството само осигуряваше лечението на сина си, без никаква подкрепа от държавата.  Екипът на изказва своите съболезнования на семейството. ", "date": "2020.01.27", "title": "Почина Филип, който пострада след ваксина преди 7 години"}
{"url": "https://www.actualno.com/healthy/mvnr-njama-bolni-ot-koronavirus-bylgari-v-kitaj-news_1427877.html", "text": "      Към момента няма данни за засегнати български граждани от новия коронавирус (2019-nCov) в Китай. Това съобщиха от Министерството на външните работи на България.      Българското посолство е в постоянен контакт с нашите сънародници в китайския град Ухан, увериха от ведомството на Екатерина Захариева.   Обсъждат се варианти за тяхното извеждане. Китайските власти препоръчват чуждестранните граждани да не напускат страната.\r\nПо актуални данни (от 20 януари 2020 г.) на Националната администрация за миграция на Китайската народна република през 2019 г. българите в континентален Китай (без САР Хонконг, САР Макао и Тайван) са общо 373 души, от които 195 работещи и 134 учащи. Най-много българи има в градовете Шанхай и Пекин, както и в провинция Дзянсу.  Какво знаем до момента за коронавируса . ", "date": "2020.01.27", "title": "МВнР: Няма болни от коронавирус българи в Китай"}
{"url": "https://www.actualno.com/crime/vtori-obvinjaem-po-deloto-za-prisvojavane-na-nad-1-mln-lv-ot-bankova-slujitelka-news_1427890.html", "text": "      Окръжната прокуратура във Варна привлече втори обвиняем  по делото за длъжностно присвояване на над 1 млн. лева, извършено  от банкова служителка, съобщават от прокуратурата.      Това е 30-годишният Сергей М. от Монтана - виртуалният приятел на служителката. Той е вторият обвиняем по воденото досъдебно производство срещу Невена Й. Тя е с обвинение за \"длъжностно присвояване в особено големи размери, представляващо особено тежък случай, извършено като продължавано престъпление\".   От Сергей М. е с обвинение за \"измама в особено големи размери, представляваща особено тежък случай\". Наложена му е мярка за неотклонение „Парична гаранция“ в размер на 10 000 лева за продължавано престъпление по член 211, във връзка с член 209, ал. 1 от НК.\r\n38-годишната специалистка от отдел „Банкиране на дребно“ в клон на българска банка във е в ареста от края на ноември миналата година, след като стана ясно, че е присвоила над 1 млн. лева от сметки на вложители. Присвоените средства в периода от 1 януари 2018 г. до 21 ноември 2019 г. били превеждани на Сергей, с когото банковата служителка се запознала в интернет. По време на виртуалната връзка Невена Й. изпращала с колети на куриерска фирма „Еконт“ присвоените средства. Изпращала и лични средства, включително и изтеглени от нея и нейни роднини кредити.  Между нея и Сергей от , който се представял в разговорите в интернет като Мирослав Михайлов, не е имало нито една среща на живо. Пред разследващите тя обяснила, че средствата били нужни на нейния интернет приятел, за да реши финансови проблеми с лихвари. Тя разполагала само с три негови снимки. Парите изпращала на името Сергей, който бил уж  негов братовчед. Впоследствие се оказва, че това е истинското му име.\r\nРазследването на досъдебното производство е възложено на екип от следователи от Окръжния следствен отдел към Окръжната прокуратура във Варна.    ", "date": "2020.01.27", "title": "Втори обвиняем по делото за присвояване на над 1 млн. лв. от банкова служителка"}
{"url": "https://www.actualno.com/bgfootball/kashata-s-hazarta-se-prevryshta-v-natisk-na-futbolni-fenove-sreshtu-borisov-news_1427848.html", "text": "      Кампания \"Долу ръцете от Левски!\" стартира една от най-известните фракции на сините фенове - \"Ултрас Левски\".      Феновете на синия клуб декларират, че с кампанията искат да се изправят срещу \"съмнителните схеми и начини, по които поставени лица се спускат в клуба\". Привържениците добавят, че са готови да излязат на протест и заради действията на държавата по отношение на хазарта и употребата на клуба като политически инструмент.\r\n\" \".\r\nПодробности за позицията на „Ултрас Левски“ научете в !  Освен тази фенска фракция, още една - „Сини сърца“, застана в изрична позиция зад сегашното ръководство на отбора. Клубът се финансира от Васил Божков. Ето и на „Сини сърца“:            Извън привържениците на „Левски“, вече се активизират и тези на „Локомотив Пловдив“. А посочената причина е, че държавата в лицето на се ангажира да помогне за нов стадион на „Ботев Пловдив“, но за стадион „Локомотив“ няма и дума. Затова черно-белите фенове искат среща с премиера , спортния министър Красен Кралев и финансовия министър Владислав Горанов. Повече подробности научете в ! ", "date": "2020.01.27", "title": "Кашата с хазарта се превръща в натиск на футболни фенове срещу Борисов"}
{"url": "https://www.actualno.com/analysis/kulturata-na-pametta-e-v-opasnost-news_1427746.html", "text": "      75 години след и Втората световна война става ясно, че паметта избледнява, а историята се преиначава за целите на текущата политика. На 8 май 1985 година тогавашният президент на Германия Рихард фон Вайцзекер казва:      „Да помниш, означава да мислиш случилото се толкова честно и чисто, че то да стане част от душата ти. Това изисква от нас високо ниво на правдивост.\" 35 години по-късно мрачното пророчество на Вайцзекер  се сбъдва: паметта за мрачните събития избледнява, съзнанието на хората се формира наново, пише германското издание Süddeutsche Zeitung.   2020 е опасна година. Историческата политика се върна в качеството си на мощно оръжие в противоборството между държавите. Но се води не с помощта на комисии от историци и институти. Сега става въпрос за преосмислянето в голям мащаб, става въпрос за представяне на историята в огледалото на проблеми и конфликти на днешния , става въпрос за манипулиране не истината, пише журналистът Штефан Корнелиус.\r\nИсторията става инструмент в търсенето на идентичност. Сега, когато светът губи ред и опора, откъсването от достоверните исторически факти от техния пристан може да причини сериозни щети. Владимир Путин е майстор на дестабилизацията. Неговата мисия е историческа, а амбициите му са почти безгранични. Историческата политика на Путин се документира добре през последните 20 години. Възкресяването на Русия се отразява в учебниците, във възхищението към героите и дори в нови празници. Впечатленията, получени от младия Путин в Ленинград, травмиран от страшната блокада, определя неговото виждане за историята. По този начин, отражението на представите на Путин за историческата справедливост във външната политика, по-точно в историческата външна политика, беше само въпрос на време.  Историческият ревизионизъм на Путин е особено опасен, защото взима на прицел централната тема на европейската политика на държавите, а именно пакта Рибентроп-Молотов за разделянето на Централна Европа. Всъщност Путин не е сам. Европейският парламент със своята безславна резолюция за историческото самосъзнание на Европа даде повод за критики и нова опора за Путин в спора за трактовката на пакта. Полското правителство със своя закон за Холокоста направи наказуемо болезненото разглеждане на собственото минало.\r\nОт Украйна до Балканите национализмът и евтиният патриотизъм препятстват осмислянето на миналото и всяват раздор. В Германия бившият лидер на партията Александър Гауланд нарече Хитлер и нацистите \"Тъмно петънце в славната история на Германия.   Всичко това е предизвикателство за историческата наука, лишава я от нейната правдоподобност и от примирителните ѝ функции. Мъглата на недоверието и липсата на правдивост обгръща Европа. отново се пробужда враждебността, налагат се обиди. Няма примирение без спомени, каза  Рихард фон Вайцзеккер.     ", "date": "2020.01.27", "title": "Културата на паметта е в опасност "}
{"url": "https://www.actualno.com/plovdiv/uvolniha-arogantnite-bolnogledachki-ot-centyra-za-demencija-v-plovdiv-news_1427842.html", "text": "      След като вътрешна проверка и е на болногледачки към възрастни хора с деменция в специализиран общински Център в Пловдив, две от тях- Надежда С. и Милена К. бяха уволнени, съобщават от община Пловдив. Продължава проверката в Комплекса за социални услуги \"Свети Георги\", както и атестацията на всички социални услуги, извършвани от общината. В Пловдив те са най- много на едно място в страната, 53.      Продължава и прокурорската проверка в социални заведения за възрастни и деца с увреждания на територията на всички 13 общини в областта. \r\nОчаква се уволнените болногледачки да бъдат обвинени и по чл.137 от  Наказателния кодекс-за това, че е изложено на опасност лице, лишено от възможност да се самозапазва поради безпомощност, престарялост или болест и че не му е оказана помощ, като и по чл. 143 от Наказателния кодекс – за упражняване на принуда. ", "date": "2020.01.27", "title": " Уволниха арогантните болногледачки от Центъра за деменция в Пловдив"}
{"url": "https://www.actualno.com/curious/sklad-s-egipetski-artefakti-otkrit-blagodarenie-na-kradci-news_1427904.html", "text": "      Египетските органи за сигурност намериха скрит в продължение на 60 години склад с , благодарение на постъпила информация, че местни престъпници се канят да го ограбят.      По информация на портала al-Masry al-Youm, служители на органите за сигурност и туристическата полиция получили сигнал, че група лица се готви да ограби склад с редки исторически артефакти в района на град Сакара южно от .   В резултат на издирвателните дейности близо до гробницата на древноегипетския аристократ Птахотеп I е открит склад с археологически находки, който не бил вписан в регистъра на хранилищата на Министерството по въпросите на паметниците на древността и не е бил известен на контролните органи.\r\nСамото хранилище се състои от две стаи, съединени с намиращата се в съседство гробница посредством дървена врата, на чиято ключалка стои подписът на един от контрольорите, които са го затворили през 1960 година. Вътре са открити 12 саркофага с и различни исторически предмети с висока стойност.  Не се съобщава каква е съдбата на крадците, планирали да ограбят трезора. ", "date": "2020.01.27", "title": "Склад с египетски артефакти открит благодарение на крадци "}
{"url": "https://www.actualno.com/dobrich/grip-zatvarja-uchilishtata-v-dobrich-balchik-i-general-toshevo-news_1427872.html", "text": "      Грипна епидемия е обявена в три добруджански общини – Добрич, Балчик и Генерал Тошево. Решението е взето на заседание на Областния оперативен щаб за борба с грипа и острите респираторни заболявания заради рязкото увеличаване на броя на заболелите. Само за седмица вирусът е повалил 197,37 на 10 000 души в област Добрич.      От утре – 28 януари до 4 февруари включително се преустановяват учебните занятия на територията на трите общини.   Балчик е най-силно засегнат от болестта. Според изнесените данни близо 30% от учениците в местното училище „Св. Св. Кирил и Методий“ са заболели. В другото учебно заведение в морския град – „Христо Ботев“ заради заболяване отсъстват от занятия 25%.\r\nВ превантивните мерки срещу разпространение на заболяванията влизат ограничаване на плановите операции и свиждания в болница, както и женските и детските консултации.   ", "date": "2020.01.27", "title": "Грип затваря училищата в Добрич, Балчик и Генерал Тошево"}
{"url": "https://www.actualno.com/europe/merkel-shte-uskori-nachaloto-na-pregovori-sys-severna-makedonija-i-albanija-news_1427858.html", "text": "      Германският канцлер заяви , че ще форсира началото на преговорите за членство в ЕС за и по време на срещата на върха на Европейския съвет през март.      \"На първо място, искаме да постигнем споразумение на следващото заседание на Европейския съвет през март за започване на преговори за присъединяване със Северна Македония и Албания\", заяви Меркел по време на среща с албанския премиер , който е на официално посещение в .   „И двете страни са постигнали много. Сега ще работим усилено, за да постигнем желаните резултати през март“, добави канцлерът.\r\nСрещата на ще се проведе на 26 март в Мюнхен.  Меркел и хърватският премиер Андрей Пленкович наскоро изразиха надежда, че ще бъде постигнат напредък в откриването на преговорите за присъединяване със Скопие и Тирана на срещата на върха на ЕС през май.\r\nПредседателят на Европейския съвет заяви миналата седмица, че през следващите седмици Евросъюзът ще проведе интензивни разговори за това как ще се проведе процесът на разширяване в бъдеще, след като през октомври френският президент не даде зелена светлина за започване на преговори преди да се реформира методологията.    ", "date": "2020.01.27", "title": "Меркел ще ускори началото на преговори със Северна Македония и Албания "}
{"url": "https://www.actualno.com/burgas/zaboljavanijata-na-kryvta-otnovo-shte-se-lekuvat-v-burgas-news_1427878.html", "text": "      Отделението по „Вътрешни болести и клинична хематология“ към УМБАЛ възстанови работата си. От началото на годината то не работеше заради кончината на завеждащия отделението д-р Рибов през месец декември. Хората, страдащи от болести свързани с лечение на кръвта не намираха помощ, а при някои от тях лечението е жизненоважно и не трябва да бъде преустановявано или прекъсвано. Болни се обърнаха за помощ и към омбудсмана на Бургас Тодор Стамболиев. Те са споделили с него, че няма къде да отидат, за да им бъдат извършени съответните манипулации, а са препращани към Варна. На 16 януари изпрати писмо до Зам. кмета по образование, здравеопазване и социални дейности в община Бургас с препоръка за предприемане на спешни мерки по разрешаване на проблема с възстановяване работата на хематологично отделение към УМБАЛ Бургас. потърси Тодор Стамболиев за повече информация по проблема: “След като дадох публичност на създалата се ситуация, беше проведена среща между кмета на Бургас Димитър Николов, началникът на Регионалната Здравната каса д-р Христо Добрев и директорът на УМБАЛ д-р Миразчийски в търсене на вариант. Постигнато е съгласие за наемане на лица на трудов договор на по четири часа. Веднага бяха потърсени възможности, за да бъде отворено отделението“.      Днес стана ясно, че отделението работи и болните от рядката болест „таласемия майор“(при която се налага смяна на кръвта на няколко седмици), принуждавани да пътуват два и повече пъти за месец до Варна, а и други лица, страдащи от заболявания, свързани с лечение на кръвта, вече ще се лекуват в Бургас.   „Изключителна благодарност изказвам за бързата реакция на кмета на Община Бургас Димитър Николов, който буквално на следващия ден, след като сигнализирах за случая проведе необходимите срещи и разговори, за да се намери изход от неблагоприятната ситуация. Благодаря и на Вас, представителите на медиите за дадената гласност по случая!\r\nЗаедно успяхме!“, казва в писмо до медиите Стамболиев.      ", "date": "2020.01.27", "title": "Заболяванията на кръвта отново ще се лекуват в Бургас"}
{"url": "https://www.actualno.com/politics/sblysyci-mejdu-protestirashti-pernichani-i-policija-pred-mrrb-video-news_1427839.html", "text": "      Поне 40 души са били обгазени при сблъсъци между демонстранти и полиция по време на протеста пред (МРРБ). Пострадалите са насочени към ИСУЛ. Към \"Пирогов\" карат полицай с травма на главата. По думите на протестиращи, полицията е използвала лютив спрей. Протестиращите настояват за оставката на министър Петя Аврамова заради безводието в . До напрежението се стигна след призива на лидера на \"Възраждане\" Костадин Костадинов да се нахлуе в сградата, съобщава Нова телевизия.      Полицията продължава да опазва обществения ред по време на протеста, се казва в съобщение на пресцентъра на .   \"Участници в протеста пред МРРБ са опитали да пробият полицейския кордон и да влязат в сградата. При действията им е счупена входната врата на министерството. Двама служители на реда са пострадали  от хвърлен предмет и удар с дръжката на знаме. Оказана им е медицинска помощ.Въпреки предупрежденията, протестиращите не са изпълнили полицейските разпореждания. Това е наложило използването на помощно средство /лютив спрей/. Полицейското присъствие в района остава засилено с цел опазване на обществения ред. Установява се самоличността на провокиралите напрежението пред сградата\", се казва още в съобщението.\r\nЧленове на инициативния комитет \"Спаси Перник\" се опитаха да нахлуят в сградата, като са счупили вратата. Полицията ги е отблъснала с лютив спрей.  Протестиращите вече са пред Министерския съвет. Ларгото по цялото протежение е затворено, има полиция и линейки, съобщи репортер на .      ", "date": "2020.01.27", "title": "Сблъсъци между протестиращи перничани и полиция пред МРРБ (ВИДЕО)"}
{"url": "https://www.actualno.com/curious/london-2000-godini-istorija-hristijanstvo-i-konflikt-i-oshte-po-viasat-history-prez-fevruari-news_1427844.html", "text": "       Едни от най-харизматичните водещи на Viasat History – Дан Джоунс и Сузана Липскомб – ще представят „Лондон: 2000 години история“ от 9 февруари. Друго познато лице на най-добрия ТВ канал за история на стария континент – Джаго Купър – ще разказва за „Изгубените кралства на Централна Америка“ – всяка събота в 22:00, от 8 февруари.      От първия понеделник на новия месец, 3 февруари, започва рубриката „Християнство и конфликт“, в рамките на която всеки делничен ден от 23:00, Viasat History ще покаже новите епизоди на „Религиозни войни: Истинката война на тронове“ и ще припомни „История на християнството“, „Тридесетгодишната война – желязната ера“ и „Реформацията: Свещената война на Европа“, като ще завърши със „Султанът и Светецът“, разказан от Джеръми Айрънс – на 28 февруари, петък. Лондон: 2000 години история Започва от неделя, 9 февруари, в 22:00 ч.  Брой епизоди: 4 x 60 мин.\r\nОригинално заглавие: London: 2000 Years of History\r\nГодина: 2019    Лондон е един от най-големите и успешни градове на Земята, но преди 2000 години е бил необитаемо блато. Водещите Дан Джоунс, Сузана Липкомб и Роб Бел разказват славната - а понякога и кръвопролитна - история на главоломния възход на града.\r\nЩе видите как Лондон се е сблъсквал с дръзки нападения, катастрофални пожари, смъртоносна чума и как от малък римски търговски център се е превърнал в столицата на Британската империя и в крайна сметка в процъфтяващия мегаполис, който познаваме днес. Със специален достъп и модерни изследвания, поредицата ще промени начина, по който гледате на града завинаги.  Християнство и конфликт Всяка делнична вечер от 3 февруари, в 23:10 ч.   Този месец представяме две хилядолетия конфликт: как религия, която проповядва мир и човечност, кара милиони да хванат оръжие?\r\nViasat History ще покаже новите епизоди на „Религиозни войни: Истинката война на тронове“ и ще припомни „История на християнството“, „Тридесетгодишната война – Желязната ера“ и „Реформацията: Свещената война на Европа“, като ще завърши със „Султанът и Светецът“, разказан от Джеръми Айрънс – на 28 февруари, петък.  Изгубените кралства на Централна Америка Всяка събота, от 8 февруари, в 22:00 часа\r\nБрой епизоди: 4 x 60 мин.\r\nОригинално заглавие: Lost Kingdoms of Central America\r\nГодина: 2014\r\nД-р Джаго Купър изследва невероятни, но по-малко известни цивилизации в Централна Америка: Олмеките в Мексико (1200 - 400 пр.н.е.), Тайно на Големите Антили (400 пр.н.е. - 1600 сл.н.е.), Теотиуакан в Мексико (200 пр.н.е. - 700 сл.н.е.) и Чирики в Коста Рика (1000 пр.н.е. - 1400 сл.н.е.) са били оживени и значими култури.   Понякога предшествали своите известни съседи и често служели за тяхно вдъхновение, те заслужават да бъдат признати наред с могъщите цивилизации на ацтеките и маите.\r\nОт райски острови до пустини и дъждовни гори - природата в Централна Америка е изумително разнообразна.   Човешките дейности са не по-малко впечатляващи - храмове, висящи от вулкани, и разпрострели се цитадели, понастоящем в руини. Джаго припомня най-големите постижения на тези забравени народи и разкрива защо всяко кралство в крайна сметка е изчезнало.  Загадки в музея Започва от понеделник, 3 февруари, в 21:00 ч.\r\nСезон: 10, Брой епизоди: 13 x 60 мин.\r\nОригинално заглавие: Mysteries at the Museum\r\nГодина: 2016 Музеите са местата, на които държавите излагат своите чудни съкровища от миналото - често странни и любопитни останки от епохални събития, които са оформили облика на историята. Зад всеки артефакт се крие по една история, която трябва да бъде разказана и много тайни, които трябва да бъдат разкрити - разкази, изпълнени с мистерии и скандали, убийства и интриги.\r\nВсеки час от тази поредица отвежда зрителите на едно завладяващото, разкриващо много тайни, а понякога и шокиращо пътешествие в миналото на Америка, връщайки се отново към най-важните събития в нейната история и преосмисляйки онова, което е останало в миналото. Ние се занимаваме с някои от най-дълго просъществувалите мистерии в историята - както познати истории, така и малко известни факти, които никога преди не са били разказвани по телевизията. Бойни полета Започва от понеделник, 17 февруари, в 22:00 ч.\r\nСезон: 2, Брой епизоди: 9 x 60 мин.\r\nОригинално заглавие: Battlefields\r\nГодина: 2019 Съдбата на цяла нация може да се реши за няколко минути по време на битка, но причините за победата и поражението често остават загадъчни и противоречиви. Отдалечавайки се от митовете, легендите и политическите трактовки, повдигаме булото над мистериите около големите сблъсъци на двадесети век.\r\nЗаедно с историци, археолози и военни инструктори, пресъздаваме завладяващия разказ за битките, които промениха света. ", "date": "2020.01.27", "title": "Лондон: 2000 години история, Християнство и конфликт и още по Viasat History през февруари"}
{"url": "https://www.actualno.com/basketball/fen-predskazal-smyrtta-na-kobi-predi-8-godini-news_1427820.html", "text": "      Съобщение в Туитър, написано на 13 ноември 2012 г., се разпространи като вирус след смъртта на големия баскетболист в Калифорния. \"Коби ще загине при катастрофа с хеликоптер\", пише в зловещото съобщение. То е публикувано от потребител с ник \"Носо\", предава БГНЕС.      Привържениците на баскетболната звезда съветват \"Носо\" да изтрие туита. , бе неговият отговор. Възможно е всичко това да е фалшификат.   41-годишният Брайънт снощи е пътувал с частния си хеликоптер, когато машината се е разбила и е избухнала в пламъци. Загинала е и 13-годишната му дъщеря Джиана. От полицията потвърдиха, че всичките пасажери в хеликоптера са загинали. Разследването продължава.  ", "date": "2020.01.27", "title": "Фен предсказал смъртта на Коби преди 8 години"}
{"url": "https://www.actualno.com/plovdiv/fenovete-na-lokomotiv-plovdiv-naprejenieto-narastva-iskame-sreshta-s-premiera-borisov-news_1427816.html", "text": "      Фенове на поискаха официално среща с министър председателя Бойко Борисов,  министъра на спорта Красен Кралев и министъра на финансите Владислав Горанов. Причината за това е, че „черно-белите“ привърженици не са доволни, че държавата е готова да дострои стадион „Христо Ботев“, а за стадион „Локомотив“ засега не са предвидени подобни средства.      \"Базите в Пловдив са в много лошо състояние. На стадион Локомотив през 2004 година падна цяла трибуна. Веселин Марешки обеща пред 2500 фена да направи трибуна „Бесика“, но не го направи. Затова ще поискаме от премиера,  ако не може да стане стадион „Пловдив“, то тогава колкото пари се дадат за стадион \"Христо Ботев\", то толкова да се дадат и за стадион Локомотив\", категорични са феновете на Локо. \"В сряда бяхме 200 човека с 200 коли. Можеше да блокираме града, но след разговори с полицията решихме да не го правим и да спазим добрия тон. Затова първо искаме среща с Бойко Борисов. Искахме среща между фенове на Локомотив, представители на Общината и държавата, но такава не се състоя\", казаха още феновете на Локо.  „Ние не сме против да се построи стадион „Христо Ботев“. Нека се знае. Но щом ще се помага на единия клуб, нека се помогне и на другия. Ние не смятаме, че държавата е длъжна на никой. Но щом е решила да обърне лице към спорта, нека тогава да се гледа най-разумното нещо, а именно изграждане на стадион \"Пловдив\". Нямаме план, какво ще предприемем, ако не бъдем чути. Много е лесно да блокираме кръстовища и да кажем: „Искаме стадион“. Всичко зависи от желанието на държавата, затова искаме и среща. Кметът каза, че финансирането ще е държавно и той ни препрати към премиера. Да, може да се стигне до протести, защото напрежението ескалира и за това е добре този въпрос веднъж за винаги да се реши“, допълниха феновете на Локо. ", "date": "2020.01.27", "title": "Феновете на Локомотив Пловдив: Напрежението нараства, искаме среща с премиера Борисов"}
{"url": "https://www.actualno.com/pleven/rabotnici-nameriha-skyp-laptop-i-go-predadoha-v-policijata-news_1427796.html", "text": "      Служители на сметоизвозващата фирма в община Долна Митрополия - „Евро импекс“ ЕООД, при изпълнение на задълженията си са намерили раница със скъп лаптоп, тонколонка и документи и са ги предали в полицията. Собственикът на раницата е установен. Полицията изяснява обстоятелствата около случая. Това съобщи общинската управа в Долна Митрополия и благодари на служителите за доблесната постъпка.      „В четвъртък сутринта чистехме в Тръстеник. Движехме се по шосето с камиона и колегата, който го караше, реши да върне назад. В тоя момент видяхме на асфалта раница. Привлече ми вниманието, защото до нея имаше шише с минерална вода. Имаше и доста хартии – явно на някой точно там му беше станало лошо. Слязох от камиона и взех раницата. Отворих ципа и видях лаптопа. За част от секундата се замислих какво да правим, но за такива случаи имаме инструктаж от прекия ни началник такива намерени вещи да се предават в полицията. То така си е и редно“, разказа пред Actualno.com Стоян Михайлов, един от служителите на сметоизвозващата фирма. С него на мястото били и колегата му Людмил Комаревски, и шофьорът на камиона Йордан Сотленов.\r\nТримата решили да се обадят на кмета на Община Долна Митрополия – Поля Цоновска. Тя ги помолила да отидат в дома й. Там отворили и прегледали раницата. Бързо станало ясно, че собственикът й е студент в София – вътре имало електронен билет за пътуване с БДЖ. Лаптопът струвал около 2 400 лв. Поля Цоновска направила снимки на съдържанието на раницата. После тримата служители отишли в местното Районно управление на полицията и там направили протокол за доброволно предаване на намерените вещи и документи.\r\n„Радвам се, че за това момче, което е изгубило раничката си, всичко приключва добре. И аз имам голяма щерка. И тя има скъпи неща – ако ги изгуби и не й ги върнат, ще се почувстваме в къщи зле. Смятам, че постъпихме по човешки, като върнахме изгубеното от студента. И от Общината ни благодариха, и от полицията ни благодариха, и нашият шеф ни благодари. Това ни стига“, твърди Стоян Михайлов.  Той работи в сметоизвозването близо 10 години. Досега е намирал два мобилни телефона и постъпил с тях по същия начин – предал ги в полицията. ", "date": "2020.01.27", "title": "Работници намериха скъп лаптоп и го предадоха в полицията"}
{"url": "https://www.actualno.com/crime/myj-se-samoubi-v-sgradata-na-dans-news_1427851.html", "text": "      Мъж на около 60-годишна възраст се е самоубил в сградата на Държавна агенция „Национална сигурност“.      Сигналът за случилото се е бил подаден минути преди 14 ч. днес.\r\nПо първоначални данни мъжът е използвал самоделно оръжие.\r\nСамоличността му не е известна, като най-вероятно той е влязъл в сградата като посетител, съобщи bTV.  \"Има инцидент с гражданско лице, уведомени са компетентните органи, водят се процесуални следствени действия\", съобщиха от агенцията.\r\nПо информация на bTV мъжът е член на УС на Българския национален съюз, макар от години да не участва активно в работата на националистическата организация.\r\nБил е извикан на разпит във връзка с разпоредената от главния прокурор Иван Гешев проверка на БНС и на \"Луковмарш\", в който съюзът активно участва.    За председателят на движението Боян Расате заяви, че има човек в УС на движението, който отговаря на описание, но не може да потвърди дали става въпрос за същия човек. ", "date": "2020.01.27", "title": "Мъж се самоуби в сградата на ДАНС "}
{"url": "https://www.actualno.com/curious/yrnest-heminguej-citati-koito-shte-vi-ostavjat-bez-dyh-news_1427830.html", "text": "       е един от най-значимите американски писатели, журналист и автор на романи и кратки разкази. Носител е на Нобелова награда за литература през 1954 г. и награда Пулицър през 1953 г. за повестта си „Старецът и морето“.      Той е част от така нареченото „изгубено поколение“ - група от американски бележити литератори, имигранти, които живеят в Париж и други европейски страни в периода от края на Първата световна война до началото на Голямата депресия.                              ", "date": "2020.01.27", "title": "Ърнест Хемингуей - цитати, които ще ви оставят без дъх"}
{"url": "https://www.actualno.com/smolyan/gripna-vakancija-objaviha-i-v-smoljanska-oblast-news_1427853.html", "text": "      Грипна ваканция е обявена за всички учебни заведения в Смолянска област от утре (вторник) до петък, включително, съобщиха от Районната здравна инспекция (РЗИ) в Смолян.      Днес в РЗИ се проведе заседание на Областния оперативен щаб за борба с грип и остри респираторни заболявания. В него взеха участие представители на здравната инспекция, ЦСМП – Смолян, МБАЛ „Братан Шукеров“ – Смолян, РУО, Областна администрация – Смолян, и Община Смолян.\r\nОбсъдени бяха последните данни за рязко завишена заболяемост от грип и ОРЗ със стойност 230,46 души на 10 000 население в наблюдаваните лекарски практики (при гранична 220,88 на 10 000). Най-много са регистрираните случаи във възрастовите групи на децата, учениците и младите хора (0 – 29 г.).\r\nС цел ограничаване на разпространението на инфекциите, щабът взе решение да обяви грипна епидемия на територията на областта от утре, 28.01.2020, като се предписват редица противоепидемични мерки.     Те изискват да се преустанови дейността на детски, женски консултации, профилактични имунизации и реимунизации и профилактични прегледи, както и да се спрат плановите операции и свиждания в лечебните заведения за болнична помощ.\r\nВ детските заведения да се извършва строг сутрешен филтър, да не се допускат болни деца и персонал, да се спазва строго хигиенно-дезинфекционният режим. На РУО е отправено предложение за спиране на учебните занятия и ограничаване на всички извънучилищни мероприятия от утре (28.01) до 31.01.2020 г., включително.\r\nЗаболяването от грип започва внезапно с висока температура, отпадналост, болки в мускулите, главоболие, могат да се появят хрема и суха кашлица. Препоръчва се на гражданите да избягват контакт с болни лица, местата с много хора и масовите мероприятия.    Необходимо е да спазват добра лична хигиена, като често миене със сапун на ръцете или използването на дезинфектанти за ръце, съдържащи алкохол,  в затворени обществени пространства по възможност да се ползват хирургически маски. Препоръчително е и предпазването от простуди и приемането на общоукрепващи средства. При първи симптоми на грип хората да търсят веднага личния си лекар и да не предприемат самолечение. ", "date": "2020.01.27", "title": "Грипна ваканция обявиха и в Смолянска област"}
{"url": "https://www.actualno.com/sciencelogy/a1-startira-5g-mreja-v-avstrija-news_1427871.html", "text": "             А1 Group, част от която е А1 , стартира своята 5G мрежа в Австрия. Мрежата от пето поколение на А1 започва работа с 350 базови станции, които се разпростират на територията на 129 общини в алпийската страна. Плановете на компанията предвиждат техният брой да нараства почти всекидневно. 5G мрежата на А1 беше пусната на 25 януари в Кицбюел, провинция Тирол, а от 27 януари А1 започва да предлага 5G устройства и абонаментни планове за клиентите си.\r\nА1 Австрия разполага с най-голямата оптична мрежа в страната с дължина от около 54 000 километра, а през 2019 година компанията придоби на търг лиценз за използване на честоти от радиочестотния спектър 3,5 GHz. Лицензираният период за използване на радиочестотната лента е валиден в периода от 1 януари 2020 г. до 31 декември 2039 г. Малко след неговото официално влизане в сила, компанията стартира своята 5G мрежа. A1 инвестира около 450 милиона евро годишно в разширяването на дигиталната инфраструктура на Австрия.\r\nАвстрийският канцлер Себастиан Курц, който присъства на пускането на 5G мрежата на А1, коментира: „Нашата цел е да направим Австрия една от водещите дигитални нации на Европа. Това означава цялата страна да има достъп до широколентов интернет. За нас е особено важно отдалечените и провинциални райони да се възползват от развитието на мобилните технологии.“  Българското представителство на А1 Group проведе различни изпитания на 5G технологията през втората половина на 2019 година. А1 изпробва възможностите и на двата типа 5G мрежи – от смесен тип или non-standalone (NSA) и от самостоятелен тип или standalone (SA). Компанията проведе тестове на различни приложения на 5G, като автоматизация в индустрията със специален 5G робот, гейминг с финалите по Counter-Strike:GO по време на Aniventure Comic Con в Интер Експо Център, супербърз широколентов достъп с предаване на ТВ канали с HD резолюция на 16 екрана едновременно в района на Националния дворец на културата (НДК), както и редица тестове със смартфони и други крайни устройства.\r\nКрасимир Петров, директор „Конвергентна мрежа и услуги“ в А1 , сподели плановете на компанията за страната: „В момента подготвяме съществуващата си мрежа в , за да може лесно да я надградим с 5G. Постоянно обменяме опит, нови знания и идеи с останалите компании от A1 Group, така че да предложим най-доброто 5G преживяване на нашите клиенти. През 2019 година разширихме покритието на нашата 4G мрежа до 99% от населението. От своя страна 4.5G мрежата ни покрива 90% от населението, а максималната скорост на сваляне може да достигне до 640 Mbps, след придобиване на тестовите честоти в диапазоните на 2,1GHz и 2,6GHz. В същото време регистрирахме 62% ръст на трафика на мобилни данни през 4G през 2019 година и внедрихме първите цялостни решения базирани на технологията NB-IoT. Това ясно показва растящите нужди от мобилни услуги и интегрирани решения на потребителите. Пускането на 5G мрежата е естествено продължение на този процес, предоставящ нови възможности в посоката на супер-бърз широколентов достъп, ултра надеждна комуникация с малко забавяне и масирана комуникация между машините. Стартът на 5G в зависи от това, кога ще придобием необходимите честоти за постоянно ползване в обхвата на 3,6GHz. През това време ще получим обратна връзка от нашите 5G клиенти в Австрия и на нейна база ще предложим по-добри 5G услуги в България.“       ", "date": "2020.01.27", "title": "A1 стартира 5G мрежа в Австрия"}
{"url": "https://www.actualno.com/pernik/zadyrjaha-bivshija-upravitel-na-vik-pernik-news_1427821.html", "text": "       Бившият управител на ВиК Иван Витанов бе задържан в 10 часа в следствения отден на Специализираната прокуратура по обвинение за умишлена безстопанственост и сключване на неизгодна сделка за разходомера на водата.       Витанов е задържан за 72 часа , а утре се очаква Спецсъдът да определи мярката му за неотклонение, пише oFFNews.   Освен Витанов в следствения отдел е била призована и и.д. зам.-кмет на по образованието по време на изборите Севделина Ковачева. Очаква се и на нея да й бъде повдигнато обвинение.\r\nАрестът идва след разследване на журналиста Валя Ахчиева \"Чудовището в езерото изпи водата на Перник\", в което бяха представени факти, че никой не е мерил водата, която реално се източва от язовир \"Студена, минавала през ВЕЦ \"Студена\", произвеждала е електроенергия и е тръгвала към промишлените предприятия, пак без да се мери.   Въпросът към водещия прокурор за водната криза в Ангел Кънев е дали ще бъдат повдигнати обвинения на длъжностни лица от регионалното министерство, в т.ч. и на министър Петя Аврамова, след като принципал на ВиК е лично министърът на регионалното развитие. Припомняме, че поради засиления обществен интерес прокуратурата извади и графици за подаваната вода от лятото до началото на водната криза в Перник. От показанията на Илияна Тодорова, директор на дирекция \"Управление на водите\" в екоминистерството, става ясно, че за целия период, в който е работила в Министерството на околната среда, Нено Димов никога не е връщал документи, засягащи отпускането на вода.   А в годишния график за 2019 изрично било записано, че е възможно да се стигне до криза в края на декември, за което е предупредил и самият Витанов преди време.    В писмо от месец септември екоминистърът Нено Димов пише, че няма проблеми с нивото на язовир \"Студена\", въпреки че управителят на ВиК- Иван Витанов е предупреждавал на всички нива, че има проблем, се посочва в свидетелските показания на Витанов. ", "date": "2020.01.27", "title": "Задържаха бившия управител на ВиК Перник"}
{"url": "https://www.actualno.com/dobrich/generalnijat-konsul-na-rusija-diplomaticheskite-ni-otnoshenija-ne-vlijajat-na-turistite-ni-news_1427803.html", "text": "              Ваше превъзходителство, какво е чувството да сте част от тържествата за освобождението на Добрич и има ли Ваши роднини, които са взели участие във войната за освобождението на България? За втори път съм тук и изпитвам чувство на гордост и чувство на признателност. Гордостта ми е, че моите предци са дали живота си за свободата на българския народ. А моята признателност е към българския народ, който запазва тази светла памет и я носи през поколенията. А относно дали мои роднини да са участвали във войната за Освобождението на , не зная, но на Докторския паметник в София е изписано едно име Клеманов. Не зная дали сме роднини, но моята фамилия не е много разпространена, така че е възможно да имам някаква родствена връзка с този човек. Планирани ли са нови руски инвестиции в – в енергетиката или в туристически комплекси като Камчия?   Миналата година във Варна се проведе поредното 17-о заседание на Междуправителствената комисия за икономическо и научно-техническо сътрудничество. Русия е готова да участва в строителството на АЕЦ – Белене. Сега се прави и отклонението „Турски поток“, така че отношенията в икономическата област се развиват. А как ще коментирате политическите ни отношения и по-конкретно разразилия се шпионски скандал и експулсирането на руски дипломати? Няма да го коментирам, защото всички коментари са дадени на сайта на нашето посолство в София.     Политиката оказва ли някакво влияние върху решението на руските туристи да почиват у нас? Не бих казал, че политиката влияе или ще повлияе на решението им. Ще видим, като дойде времето. ", "date": "2020.01.27", "title": "Генералният консул на Русия: Дипломатическите ни отношения не влияят на туристите ни"}
{"url": "https://www.actualno.com/asia/kitaj-e-vtorija-naj-goljam-proizvoditel-na-oryjie-v-sveta-sled-sasht-news_1427817.html", "text": "       изпреварва в областта на производството на оръжие и заема второто място след , пише германското издание Süddeutsche Zeitung. Данните са на Международния институт за изследване на мира в Стокхолм SIPRI.      Анализаторите от SIPRI правят това заключение на базата на получени данни за периода 2015 – 2017 г. за производството на четирите най-големи китайски оръжейни производители. Тези оръжейни концерни са продали оръжие на обща стойност 54,1 милиарда долара (49 милиарда евро), което е с 16 милиарда долара повече от продажбите на първите десет най-големи руски компании. Четирите китайски компании работят в областта на аерокосмическите технологии, електрониката и сухопътните системи.   Въпросните китайски компании попадат сред 20-те най-големи оръжейни завода в света през 2017 г. В топ-20 за 2017 г. SIPRI включи 11 американски, 6 европейски и 3 руски фирми.\r\nСпоред експертите, китайската оръжейна индустрия включва 10 големи оръжейни завода и един изследователски институт. За четири от тях изследователите на SIPRI са получили достоверна финансова информация, което им е дало възможност да направят съответните заключения и да оформят класацията.  Най-големият купувач на оръжие е самата Народна република. „Почти всички оръжия, които Китай произвежда, се купуват за нуждите на китайските военни“, твърдят експертите. Една от причините за това е, че Пекин иска да стане напълно независим от други държави по отношение производството на оръжие и технологии за военни нужди. В същото време е налице бавна тенденция на нарастване на търсенето в чужбина на китайско въоръжение. Въпреки това Китай е още далече от военния износ на Русия.\r\nСлед 60-те години на миналия век и особено след 1999 г. Китай инвестира големи суми за модернизация на военната си индустрия. За разлика от повечето предприятия на Запад, китайските оръжейни предприятия се концентрират върху конкретно производство, като въздухоплаването или сухопътните системи.    ", "date": "2020.01.27", "title": "Китай е втория най-голям производител на оръжие в света след САЩ "}
{"url": "https://www.actualno.com/actualno/veselijat-plan-za-zavryshtane-na-emigrantite-news_1427780.html", "text": "      Когато 30 години след голямото преселение на народите държавата реши да връща емигранти, сериозността на намерението изглежда твърде забавно. Принципът е: обещават се определени , които включват - помощ при наема, безплатен градски транспорт и детегледачки за семействата. Стотина лева за това и стотина лева за онова, в първите важни месеци, в които българите в чужбина да се порадват на козметична социална грижа, която окончателно да ги убеди, че, както гласи една реклама, има много хубави неща по света, но по-хубаво от нашето няма.      Трудно може да се обходи големия чертеж на абсурда, на който тази геометрична фигура изпъква и впечатлява с гротескната си наивност. Но да пробваме да прегледаме всичките й тъпи ъгли.\r\n1) Действително ли някой мисли, че разминаванията между възможностите за кариера (тъй като тъкмо този тип хора са целта на \"завръщането\" - млади, талантливи, получили образование в чужди университети) би могло да се компенсира с 2-3 социални бонусчета? Нека си представим тъкмо завършил магистратура студент в Западна Европа, вложил 4-5 години в не евтино образование, в който семейството, а и самият той, са инвестирали немалко. В един момент този студент, чудейки се накъде да продължи, внезапно разбира, че ще се вози в метрото безплатно и ще му додадат някакви пари за наема за някой друг месец. Изведнъж, въпреки, че е прекарал 4-5 години навън, достатъчно обигран е в чужд език, преминал е първите нива на интеграцията, които са и без това най-трудните и вече е твърде добре запознат със сериозните разлики в кариерни възможности, заплати, социална система: та изведнъж този студент се плясва по челото, две-три бонусчета от социалното министерство препрограмират съзнанието му и той просто хваща първият самолет, за да се завърне доволен, че ще пипне въпросните бонусчета. Процесът по изтичането на мозъци изглежда, мисли се в социалното министерство, може да приласкае мозъците на изтеклите с подобна мярка и те, веднъж изтекли, да потекат обратно към родината, която яката се е погрижила за тях.\r\n2) След 30 годишна сеч и два милиона и половина българи зад граница на държавните институции най-сетне това започна да им прави впечатление, когато вече се раждат второ, че и трето поколение българи в чужбина при това доста добре интегрирани. Черната емиграция от 90'те и къртовското гастербайтерство започна да дава плодове и онези, които Прехода помете в чужбина, както и децата им, имат достатъчно натрупан капитал - както икономически, както и капитал на недоверието към собствената им държава, за да зачеркнат собствените си биографии, придобити шансове и да се върнат обратно.  3) Да не говорим, че е възможно, въпреки бонусите, хората зад граница случайно все пак да се информирали за синхронното плуване между асоциацията на индустриалния капитал и министерствата, която в натиска си изглежда доста по-солидна от синдикатите и охотно манифестира глада си за евтина работна ръка, която на всичкото отгоре постепенно да губи различни безспорни социални, хм, дори не могат да се нарекат привилегии, като да кажем простата нужда да излезеш в болнични. \r\n4) Интересно е как държавата пък може да реши проблема със преквалифицираните кадри - тоест, обичайната ситуация, в която немалко български фирми всъщност не искат да назначат наш студент от скъп чуждестранен университет, защото \"те ще искат много\" и е много по-добре за тях да се лепне растящото в Студентски град мнозинство, което да тръгне на малко пари и след много години труд да стигне до средни пари, които да счете за много пари, понеже все пак в началото са били малко, а сега - средни. \r\n5) Най-големият абсурд обаче е в когнитивния дисонанс на разбирането, че емиграцията и евентуалното завръщане могат да имат нещо общо с кратки, повърхностни бонуси. Скапването на икономиката и общото положение за повечето млади хора, което накратко гласи \"ИТ или умри\" (някъде по средата на бинарната ситуация е вездесъщият кол център, в който ако имаш особена издръжливост към фабрично монотонна и убедителна безсмислена работа може и да попрокопсваш) - докато не се счупи това общо положение и действително не се изгради силна икономика, всяка козметична помощ изглеждат комично. Всички, впрочем, които се върнат заради въпросния социален пакет (и тримата), са поканени на интервю при нас - за подобни интервюта специално ще открием рубриката \"Куриози\", която ще попълваме старателно и ще завършваме всеки текст с извинение към социалното министерство, че всъщност не сме разбрали дълбочинната психологическа мощ на идеята им.       ", "date": "2020.01.27", "title": "Веселият план за завръщане на емигрантите"}
{"url": "https://www.actualno.com/dobrich/jitelite-na-dobrich-se-pokloniha-pred-pametta-na-zaginalite-za-osvobojdenieto-na-grada-news_1427823.html", "text": "      „Да почетем всички воини, които отдадоха живота си за освобождението на нашата Златна Добруджа“. Това призова в заупокойната молитва пред паметника на ген. Аполон Цимерман в Добрич отец Иван Дойчев. Жители на града за поредна година се събраха, за да изразят благодарността си към хората, които преди 142 години влизат като освободители в тогавашния Хаджиоглу Пазарджик.       В словото си кметът Йордан Йорданов заяви: „Датата 27 януари отново ни събра заедно. Връщането към тази дата не трябва да бъде просто спазване на традиции, а потребност да градим бъдещето като пазим историческия спомен и неговите уроци. На 27 януари 1878 г. Добрич получава своето освобождение от османско владичество. Стотици са тези, жертвали живота си за кауза, в която са вярвали.\r\nДали едно освобождение прави някого веднага свободен, или тази свобода се гради всеки ден с мъдрост, увереност, непримиримост. 142 години по-късно, на 27 януари, обединени от чувство на признателност и почит, ние отново ще сведем глава в минута мълчание. И ще помним, че пътят към свободата е безкраен. По този път всеки от нас трябва да предаде завета на своите деца - да пазим българското, да градим собствения си дом отговорно и с обич към родния край. Поклон пред саможертвата в името на свободата!“.   В тържеството се включиха и възстановчиците от НД „Традиция“ – РК „46-и пехотен Добрички полк“. ", "date": "2020.01.27", "title": "Жителите на Добрич се поклониха пред паметта на загиналите за освобождението на града"}
{"url": "https://www.actualno.com/curious/kakva-shte-byde-godinata-na-metalnija-plyh-spored-kitajskija-horoskop-news_1427788.html", "text": "      Китайската Нова 2020 година, започваща от 25 януари и продължаваща до 11 февруари 2021 година, ще мине под знака на Металния плъх. Според историята на китайския зодиак, Плъхът е първият знак от 12-те животни и поради тази причина тази година се счита за период на ново начало, обновяване и развитие. Ето какво може да очаква всяка зодия от китайската звездна карта да й донесе Годината на плъха.       Плъх (1924, 1936, 1948, 1960, 1972, 1984, 1996, 2008, 2020) Това е вашата година! Нови шансове за любов и финансова печалба ще се появяват през следващите 12 месеца. Повишения на работното място и уникални социални възможности дебнат на хоризонта, особено ако залагате на някои от късметлийските числа – 5 и 8. Бик (1925, 1937, 1949, 1961, 1973, 1985, 1997, 2009)   Не забравяйте да обичате себе си. Бикът е известен със своята трудова етика и 2020 е годината, в която всичко това ще се отплати. Хубавите неща започват да се случват едно по едно. Що се отнася до семейството и отношенията, опитайте се да поддържате комуникацията ясна. Тигър (1926, 1938, 1950, 1962, 1974, 1986, 1998, 2010) Това може да бъде година на приключения и пътувания за Тигрите. Ключовете е, че ще „ръмжите повече, отколкото ще хапете”. Запазете този курс, не влизайте в открити войни и успехът ще дойде. Отношенията в любовта могат да останат доста монотонни.     Заек (1927, 1939, 1951, 1963, 1975, 1987, 1999, 2011) Търсете баланс в живота си през 2020 година. Макар че може да не е най-добрата година в кариерно отношение, връзките ви ще бъдат проспериращи, правейки заешки скок. Дракон (1928, 1940, 1952, 1964, 1976, 1988, 2000, 2012) Приоритизирайте себе си и мислете „извън кутията”, за да намерите своя път към успеха. И докато 2019 година беше разочароваща за вас в доста отношения, през годината на Металния плъх нещата се връщат по местата си.     ", "date": "2020.01.27", "title": "Каква ще бъде годината на Металния плъх според китайския хороскоп"}
{"url": "https://www.actualno.com/goodnews/dobrovolci-remontirat-bolnici-v-sofija-i-plovdiv-news_1427822.html", "text": "       Шокирани от условията в  ключови детски отделения екипът на проекта #задоброто обединява хора от различни професии, които отделят от личното си време и полагат доброволен труд, за да организират благотворителни каузи в подкрепа на болниците в България . Опитват се също и да върнат доверието на хората към лекарите и медицинския персонал, които са подложени на много критики от българското общество. Болка, надежда и вяра прозират в искрените думи на хората, ангажирали се с каузата #задоброто и от тях най-добре можете да разберете колко е драматична ситуацията и как без да разчитат на държавата нещата могат да се случат.      Днес беше символичното отваряне на вратата на ремонтираната Педиатрия в София, станала скандално известна миналата година. Ето и емоционалната им изповед на Facebook страницата на #задоброто:\r\n\"Да, това не е откриване, няма рязане на ленти. Има едно своеобразно отваряне на врата към ново начало. Ново начало за нас като общество, което последните няколко месеца заработи по начин, който и самите ние не очаквахме, заедно #задоброто #задецата, всеки с ръцете си, с душата си, с възможностите си. И най-вече с една възвърнала се вяра в доброто и това, че то наистина е заразно и зависи само от нас. Че няма невъзможни неща. Че примерът е най-добрият урок. Ново начало за една болница, която последните месеци беше на ръба. Единствената специализирана детска болница в България. Ние видяхме с очите си как работят тези хора. Видяхме с каква благодарност към всички, участващи в тази инциатива се отнасяха през цялото време. Отново видяхме  как усмивките на лицата им се върнаха . Това не бяха лицата, които видяхме в деня на затварянето на отделението, когато ни помолиха да помогнем. Дарителството е нещо прекрасно. То не върши работата на държавата. Държавата – това сме ние. Дарителството показва грижата за своевременно решаване на проблеми, за които силите, средствата или волята на решаващите в държавата не са достигнали. Дарителството е доброволен акт и е част от интелекта и достойнството на едно общество. И това трябва да се подкрепя и насърчава и никога, никога да не се осмива и пренебрегва.\"\r\nРемонтираното Интензивно отделение към столичната Педиатрия ще заработи на 3 февруари, когато ще има вече назначен анестезиолог.   Неуморните доброволци от #задоброто са свършили огромна по обем и важност работа, а на призива им за помощ се отзовават големи и малки фирми, частни граждани даряват средства и чудото с преобразената болница се случва. Строителна фирма прави замазката и боядисва с дарена боя, поправена е електрическата мрежа, сглобени са защитни кутии, шкафове и мебели, отново предоставени за каузата от голяма компания. Няколко художници работят  дни и дълги часове, за да изрисуват четирите стаи и болничния коридор. Дарител осигурява и монтира 3 нови климатика, производител дарява 2 нови хладилника за медицинските препарати, от друг дарител са новите щори  на прозорците и между болничните боксове. Семейство дарява инфузомат, други осигуряват 40 комплекта детско спално бельо. Закупени са 4 педиатрични легла и 4 антидекубитални матрака, стол за вземане на кръв, стойки за системи, екран за преглед на рентгенови снимки (негативоскоп), апарат за кръвно налягане и пулсов оксиметър, подходяш за бебета. За първи път детското интензивно отделение ще има интраосална машина за поставяне на венозен източник, който служи за бързо вливане на лекарства директно в костта, ако медикът не може да постави интравенозна система на детето.    Много от дарителите на средства, материали и уреди изрично са пожелали да останат анонимни. Много амбициозен е следващият проект на #задоброто- ремонтът на  Инфекциозната клиника по чревни паразити към УМБАЛ \"Св.Георги\" в Пловдив. Там има нужда от смяна на дограма и врати в 25 стаи, както и боядисването им.\r\nАко искате да се включите под някаква форма и да помогнете на каузата им, пишете на . ", "date": "2020.01.27", "title": "Доброволци ремонтират болници в София и Пловдив"}
{"url": "https://www.actualno.com/scene/cigular-na-pokriva-spektakyl-kojto-shte-obiknete-news_1427790.html", "text": "      Зрителите на премиерните спектакли на „Цигулар на покрива” в Музикалния театър бяха завладени от силните емоции на мюзикъла от първата до последната сцена. От интимните арии и дуети, които докосват със своята нежност и драматизъм, до бурните танцови сцени с изключителната музика на Джери Бок - режисьорът Небойша Брадич извежда общочовешките послания на мюзикъла със средствата на комичното и трагичното. Самият той нарича „Цигулар на покрива” красива притча за семейството, любовта и родината в жанра на трагичната комедия.      „Предлагаме ви един спектакъл с различна емоция от тези, които  очаквате да ви завладеят от нашата сцена. Искрено вярваме, че мюзикълът „Цигулар на покрива” ще докосне вашите сърца по много силен и емоционален начин. Той вече докосна сърцата на артистите”. С тези думи директорът на Музикалния театър Марияна Арсенова се обърна към публиката. \r\nЗа спектакъла са създадени 270 оригинални костюма от художника Исидора Молес, която изпълнява и една от ролите в постановката. За динамиката на спектакъла съдейства и пластичната сценография и декор на Миодраг Табачки (Сърбия). Всеки детайл от нея е изработен от майсторите в ателиетата на Музикалния театър. \r\nБлизо сто души – солисти, хор и балет – излизат в масовите сцени на спектакъла. Сред най-ефектните от тях са сънят на Тевие, в който идва добрия дух на покойната Баба Цейтъл (в ролята Светлана Иванова и Еделина Кънева) и жадната за отмъщение Фрума-Сара (в ролята Зорница Дамянова, Олга Михайлова и Валентина Корчакова), за да убедят Голда  кой е най-подходящия жених за Цейтъл.  Публиката остава без дъх по време на мащабните хореографски платна на Анна Пампулова, сред които сцената на сватбата, в които традиционни еврейски танци са съчетани с украински гопак. Една от емблемите на „Цигулар на покрива” е сватбеният танц на мъжете с цилиндри и закрепени бутилки върху тях.   Последната сцена на спектакъла, когато семейството на Тевие и всички жители на селото трябва да напуснат Анатевка, е изпълнена с емоции, които извикват сълзи в очите на зрителите. Накрая Цигуларят – в ролята Дамян Георгиев от оркестъра на Музикалния театър - свири над вещите на заминалите жители на Анатевка като финален акорд за съдбата на още едни прогонени от родината си хора.\r\nНа трите премиери на „Цигулар на покрива” в Музикалния театър зрителите дълго аплодираха играта на артистите и постановъчния екип. В ролята на Тевие в спектаклите се редуват Христо Сарафов и Александър Мутафчийски, Калина Ангелова и Катерина Тупарова като Голда, Людмила Козарев и Деница Шопова играят сватовницата Йенте. В ролите на трите по-големи дъщери на Тевие блестят младите солисти на театъра Илона Иванова и Весела Делчева (Цейтъл), Исидора Молес и Десислава Николова (Ходъл), Елица Красимирова и Християна Лоизу (Хава), Владимир Грудков и Тодор Велков като шивача Мотъл. В другите роли зрителите аплодираха Лючезар Лазаров и Георги Ханджиев - месаря Лазар Волф, Румен Григоров (Равинът), Денко Проданов (Перчик), Богомил Спиров (Саша), Димитър Павлов (Полицейския началник), Пеньо Пирозов (Мендел) и други.    На финала диригентът постановчик Юли Дамянов излезе на сцената с традиционна еврейска шапка. „За прекрасната работна атмосфера и урока по професионализъм благодарим от сърце на големия сръбски режисьор Небойша Брадич, както и на целия постановъчен екип” – заяви от сцената директорът на Музикалния театър Марияна Арсенова и пожела на добър час на спектакъла.\r\nГледайте „Цигулар на покрива” на сцената на Музикалния театър – на 31 януари и на 1, 2, 6, 7, 8 и 9 февруари. Билетите се продават на сайта и на касата на театъра. ", "date": "2020.01.27", "title": "\"Цигулар на покрива\" - спектакъл, който ще обикнете"}
{"url": "https://www.actualno.com/asia/germanija-obmislja-evakuacija-na-grajdanite-si-ot-uhan-news_1427791.html", "text": "       обмисля евакуация на своите граждани от китайския град , откъдето тръгна огнището на новия , информира AFP.      По-рано Германия призова своите граждани да избягват \"неналежащи пътувания\" до на фона на опасения от бързото разпространение на смъртоносния вирус.   \"Пътуващите трябва да отложат или отменят неналежащите си пътувания до Китай\", каза външният министър по време на пресконференция в Берлин.\r\nТой добави, че германското правителство провежда спешни разговори със здравни експерти, за да обсъди мерките срещу разпространението на коронавируса.   ", "date": "2020.01.27", "title": "Германия обмисля евакуация на гражданите си от Ухан "}
{"url": "https://www.actualno.com/plovdiv/trup-na-jena-izvadiha-ot-grebnija-kanal-v-plovdiv-news_1427787.html", "text": "      Голям район в северната алея край гребния канал в Пловдив е отцепен от полицейски ленти и екипи на разследващите.      Около 10:00 ч. служители на Общинска охрана са забелязали труп на удавник, изплувал в тоя район.   По първоначални данни става дума за млада жена.\r\nСлучаят се разследва.   ", "date": "2020.01.27", "title": "Труп на жена извадиха от гребния канал в Пловдив"}
{"url": "https://www.actualno.com/cinema/novijat-film-na-rejisiora-ivan-cherkelov-s-premiera-na-sofija-film-fest-news_1427786.html", "text": "      Новият филм на режисьора Иван Черкелов с премиера на 24 София Филм Фест, съобщиха организаторите на феста.      „Не влизай в пререкания с персонала на банята“ (2019) е филм за двама души – брат и сестра, които се търсят, разминават и сближават на фона на клокочещия наоколо живот. Това е филм за отношенията между потънал в детски спомени брат и една умираща от рак сестра, които се откриват след години, усетили истинската си същност като човешки същества. Това е филм и за неясните сенки на миналото; за самотата, неразбирането и любовта; за красивите чудеса на ежедневието и за националната светиня Васил Левски, присъстващ в съзнанието на хората като гранитен паметник.   Иван Черкелов сам пише сценария за филма си, както и за всички останали филми, които е създал. В сюжета на новата му творба са вплетени и негови лични спомени. Режисьорът е роден в Ловеч, а в детството си прекарва ваканциите при баба и дядо, чиято къща се е намирала в центъра на града. От нея е останал само засаденият от дядо му бор в двора, който също присъства във филма.\r\nОсновните роли в „Не влизай в пререкания с персонала на банята“ са поверени на Александър Трифонов, Силва Милковска и Иван Динев. За снимките на филма Иван Черкелов отново работи с един от най-изявените оператори в българското кино – Рали Ралчев, с когото се познават добре и отдавна снимат проектите си заедно.  Филмът е заснет за един месец в София, Долна баня и Ловеч. Подготовката за снимките отнема 3 месеца, а постпродукцията - малко повече от 6 месеца. Две трети от финансирането е осигурено от НФЦ, останалата част от бюджета на продукцията е осигурена от продуцента Атанас Маринов, продуцирал множество успешни телевизионни предавания, както и игралните филми „Омбре“ (2014), „Пазачът на мъртвите“ (2006), „Код червено“ (2013).\r\nЗа съвместната работа с Черкелов Атанас Маринов споделя, че първоначално и за двама им е трябвало малко време, докато взаимно се напаснат към изискванията на другия.   „Иван отстъпи пред нещата, на които държа, а за щастие тези, на които държеше той, не противоречаха на моите и беше лесно да стиковаме всичко. По време на работата възникваха трудности като във всеки филм. На Иван се дължи заслугата да нямаме нито един овъртайм, той е човек, който плътно си следва графика и самият той даваше зор на екипа да следва неговия ритъм на работа“, разказва Атанас Маринов и продължава - „Каквито и ситуации на напрежение да са възниквали, винаги сме се връщали към добрия тон и мисля, че взаимно уважаваме качествата на другия и по никакъв начин не се е стигало до пререкание, което да поставя както филма под въпрос, така и работата на някой от двама ни по него”.     ", "date": "2020.01.27", "title": "Новият филм на режисьора Иван Черкелов с премиера на София Филм Фест "}
{"url": "https://www.actualno.com/asia/fetula-gulen-erdogan-shte-zavyrshi-kato-hitler-news_1427798.html", "text": "      Фетулла Гюлен беше близък съюзник на турския президент . Днес живее в , а Турция го е обявила за враг на страната.      В свое интервю за Гюлен сравни Ердоган с Адолф Хитлер. Според него, турският президент се стреми да се превърне „в новия водач на ислямския свят”.   Той обаче затъва в блатото на противоречивата си политика, например спрямо . Ердоган подкрепи развитието на процеси в , които доведоха до конфликти между сунитите, пише германското издание Focus.\r\nГюлен твърди, че Ердоган е политик, воден от „ревност, омраза и отмъщение”. Решенията на турското правителство се вземат под въздействието на параноя.  „Всички нарцистични тирани като Хитлер или Сталин завършват зле. Той ще понесе същата съдба”, категоричен е Гюлен.\r\nТурското правителство обвини Фетула Гюлен за организатор на опита за преврат през 2016 г. и преследва последователите му като терористи. Турция настоява многократно да ѝ предадат проповедника. Гюлен, на свой ред, отхвърля обвиненията.    ", "date": "2020.01.27", "title": "Фетула Гюлен: Ердоган ще завърши като Хитлер "}
{"url": "https://www.actualno.com/education/do-20-hil-lv-moje-da-stigne-globata-za-prevoda-na-pod-igoto-news_1427818.html", "text": "      Между 2 000 и 20 000 лв. може да бъде санкцията към авторите на осъвременения превод на \"Под игото\". В края на миналата година Дирекция „Авторско право и сродните му права“ в се самосезира след репортаж по темата. Актът може да бъде обжалван.      Мехти Мелидов от дирекцията в Министерството на културата, наложила санкцията, разясни в какво се състои нарушението:   \"В случая на това осъвременено издание е нарушена много конкретна норма на закона за авторското право и сродните му права, която предполага след изтичането на срока на времетраене на авторското право, произведението да се използва свободно, но при условие, че се спазват точно ясно изброени в закона хипотези на морални права на автора, които траят вечно.\"\r\nСлед като излезе новината за „превода“ на Вазовото произведение хората в Сопот, Копривщица и Карлово изразиха възмущението си от преработката на романа, предаде bTV.  По думите на Мелидов преработката на текста сама по себе си е произведение с права. Така хипотетично издателите биха могли да претендират за авторски права и начисления, ако същия текст е препечатан на друго място.\r\nЕкспертът от Министерството на културата изрично подчерта, че всяка преработка в произведение, каквото е „Под игото“, може да бъде направена единствено след разрешение от страна на ведомството.        ", "date": "2020.01.27", "title": "До 20 хил. лв. може да стигне глобата за \"превода\" на \"Под игото\""}
{"url": "https://www.actualno.com/politics/ot-prezidentstvoto-lakonichni-za-proverkata-na-geshev-ochakvame-razvitie-news_1427795.html", "text": "      Няколко часа, след като стана ясно, че главният прокурор Иван Гешев иска от КС тълкувателно решение за имунитета на президента, от „Дондуков“ 2 излязоха с лаконична позиция по темата.      „След като главният прокурор е сезирал Конституционния съд, очакваме развитие по образуваното дело. Само Конституционният съд може да тълкува Конституцията“, цитира bTV Президентството. припомня, че изненадващо главният прокурор Иван Гешев поиска от Конституционния съд на Република да тълкува конкретни текстове от върховния закон. Искането е свързано с имунитета на държавния глава, като документът е публикуван на сайта на .\r\nСтава ясно, че Гешев се интересува от точната дефиниция на определението „държавна измяна“. Обвинител номер едно пита върховните съдии и за начина, по който разследващите трябва да процедират, ако установят, че президентът на Републиката може да е извършил престъпление.  В искането си Гешев настоява Конституционният съд да каже дали е законосъобразно да бъдат извършвани проверки и образувани наказателни производства срещу президента и вицепрезидента, ако в хода на дейността им след встъпването им длъжност компетентните органи разкрият, че са налице данни за извършено от тях престъпление.\r\nНе е ясно дали запитването на главния прокурор е във връзка с конкретен казус, или не.\r\nОще за искането на главния прокурор Иван Гешев .    От съобщиха, че още , 27.01.2020 г., се образува конституционно дело № 1/2020 г. по искането на Главния прокурор на Република за даване на задължително тълкуване на разпоредбата на чл. 103 от Конституцията на Република България. ", "date": "2020.01.27", "title": "От президентството лаконични за проверката на Гешев: Очакваме развитие"}
{"url": "https://www.actualno.com/politics/kakva-balansirana-politika-te-sa-ni-vlezli-v-leglata-ili-njakolko-tezi-na-solomon-pasi-news_1427781.html", "text": "              „Китайските власти реагираха по един впечатляващ начин за ограничаване на заразата от коронавируса. За контраст, през 2003 г., когато се появи вируса SARS, тогава те реагираха горе – долу както реагира правителството на Тодор Живков по време на трагедията в Чернобил. Те покриха всичко в тайна и хората отнесоха негативите персонално. В този случай обаче те реагираха по един истински впечатляващ начин. Те се отвориха. Си Дзин Пин назначи за шеф на комисията, която ще се справя с този случай, лекар, който го е критикувал през 2003г. т.е. Той назначава начело на процеса човек от опозицията, което е наистина впечатляващо.“, разказа Паси.\r\nНеволно правиш сравнение, каза Паси и сравни трагедията в Ухан и тази в Перник. „Ухан е 11-12 милионен град, т.е. 100 пъти по-голям от Перник. Трагедията там е неочаквана, за разлика от , където е очаквана. В Китай се случва нещо непознато, а в е познато. Това в Китай още няма лечение, за разлика от трагедията в , която има лечение и то се нарича „вода“, направи анализа си Паси.  „При тези трудни обстоятелства китайците се светкавично се мобилизират и действат и не започват да търсят кой е виновен за този вирус. Те не казват дайте да видим сега кой изяде змията (бел.ред. според последните теории, болестта е започнала след консумация на не добре термично обработена змия, която е погълнала заразен прилеп), за да го вкараме в затвора, те казват обратното – дайте да решим проблема.“, коментира още той.\r\n„Ние в трябва много да се поучим от китайците. Г-н Борисов е добре да се обади на г-н Си Дзин Пин и да го пита, абе г-н президент, как ги решавате тези върпоси, че и ние да ги решим, защото не можем.“     „13 години г-н Борисов и неговият екип управляват София. От 2007г.  до са вече 13 години и след 13г. да ни кажат „ама той е много сложен въпроса“. Не е сложен. Знаете ли колко не е сложен? Нека отидат до кмета на Лондон,( в момента е Садик Хан, преди беше Борис Джонсън, и с двамата се целуват прегръщат и обичат) и да ги пита как в Лондон решиха въпроса с мръсния въздух преди 100 г. Лесно. Лондончани взеха мерки. Просто взеха мерки.“, разпали се евроатлантикът.\r\n\"Но ти трябва да избираш между две неща. Или да решиш един сложен въпрос или да бъдеш преизбран. Иначе другото е „дървено желязо“. Не можеш хем да взимаш непопулярни мерки и да правиш сложни решения и да решаваш проблемите на хората. Преди 30 г. влязох в политиката не да бъда преизбран, а за да направя Конституция. И ме изхвърлиха. След това пак влязох, за да влезем в НАТО и ЕС и ни изхвърлиха от политиката. Това е политиката. Ти влизаш, за да свършиш една работа и след това те изхвърлят. Това не е пожизнено CV да си министър – председател и пак, и пак, и пак.  Да си 2000г. Министър-председател то малко като египетски фараон става тая работа. И накрая се превръщаш в мумия министър-председател .\", обясни Соломон Паси. „От Китай трябва да се учим, но трябва и да се пазим. Китай е една сложна държава. Китайците са много мили хора, обаче те имат дългосрочна перспектива как да завладеят света и ние сме част от тоя свят. В момента има няколко големи геополитически субекта. Единият е ЕС – половин милиард души, другият е НАТО – един милиард души, третият е Китай – отива вече към милиард и половина души, и четврътият Индия – също отива към милиард и половина.\"   От Китай трябва да се пазим, а големият ни стратегически партньор в тази битка е Индия , каза Паси. Голямото бъдеще на Запада е съюзът с Индия. Преди всичко в секторите на политиката и сигурносттта, защото нахлуването на Китай специално с компанията \"Huawei\", в изграждането на 5G мрежите на Запад, е един изключителен дългосрочен и непоправим риск. Другият ни съюзник е Тайван . В индийците заради огромния им размер, а с тайванците заради тяхното изключително ноу хау и тънкото им разбиране на Китай, каза той.   „Там всичко е ясно от самото начало. Няма изненади. Знае се къде имат мнозинство демократите, къде - репобликанците. Тръмп няма да бъде импийчнът. Тази акция на демократите в е нещо като Априлското въстание на системните играчи в американската политика. Те няма да успеят,, но е добре да опитат. Въстанието е било обречено на неуспех, но привлича световното внимание. И по същия начин смятам, че демократите са се поучили от българското Априлско въстание и правят подобна акция 140 години по-късно.“, обясни евроатлантикът.\"\r\nМного бих се учудил, ако американският президент Доналд Тръмп не бъде преизбран, каза Паси.    \"Защо го наричате скандал? Това е напълно ежедневен казус – изгонването на руските дипломати. Не смятам, че трябва да го наричаме скандал. Това е напълно в ежедневния дневен ред на дипломацията . Едните гонят, другите гонят.  Още септември месец предупредих, че в Руското посолство има прекалено много шпиони. Те са много повече извън него у нас, отколкото в него. По онова време имах много точна информация. Те бяха 57 шпиони в Руското посолство в София. Те са твърде много. И наистина периодически те трябва да се прочистват и гонят. И малко са изгонени . Наистина много малко руски шпиони са изгонени.\r\n„Давате ли си сметка какво каза руската страна само преди няколко дни. Те ще анексират курорта Камчия . Както анексираха преди време Крим. Както анексираха Северна Грузия - Осетия и Абхазия, така ще анексират и Камчия. То е тяхно вече, то е тяхна собственост. И ако българската държава не си го ре-национализира като обект на националната сигурност, наистина опасността да възникне подобен конфликт е много сериозна. Ние имаме огромно количество руски собствености в , които дори и президента Владимир Путин каза, че ще ги защитава.“, обясни Паси. Ние и без това имаме твърде много депутати в Русия, ако те си тръгнат сами – по-добре , коментира той евентуалното изгонване на български дипломати от Москва.\r\n„С изгонване на няколко дипломата няма да се ограничи руското влияние. Трябва да има една много систематична превантивна политика, но тук трябва да имаме и подкрепата на съюзниците ни в ЕС, което не винаги е така. въобще не е черната овца на Европа. Погледнете бившият канцлер на Германия Герхарт Шрьодер отиде да работи за „Газпром“. Това е абсолютно недопустимо като морал. Това и германците трябва да го знаят и ЕС. Ние трябва да имаме Кодекс за поведението на политиците в ЕС, който да бъде унифициран.“\r\n\" Каква балансирана политика като те са ни влезли в леглата , попита Паси за руското влияние в и балансираната позиция на дипломатите ни. Ти може да имаш балансирана политика със Шри Ланка, която е на другия край на Земята, обаче с Русия... Не става така тая работа. Няма как да имаш балансирана политика с човек, който е нахлул в дома ти. Той и Тодор Живков имаше такава политика, наричаше го „политика на снишаването“. Балансираната политика е политиката на снишаването. В политиката най-важното нещо е политическият избор. Петър Стоянов го наричаше цивилизационен избор, д-р Желев – членство във всички евроепйски структури. Няма как. Не може да балансираш между жена си и някой друг. Ти си се оженил, създал си семейство и вече не може да балансираш след това .\", завърши Паси. ", "date": "2020.01.27", "title": "Каква балансирана политика? Те са ни влезли в леглата или няколко тези на Соломон Паси"}
{"url": "https://www.actualno.com/crime/katastrofa-zatvori-pytja-ruse-razgrad-news_1427785.html", "text": "      Катастрофа между камион и лек автомобил в района на Дервента временно затвори за движение пътят Русе-Разград, съобщиха от ОД на МВР.      По първоначални данни няма сериозно пострадали при инцидента.   Обходният маршрут е през Вятово -Сеново-Дряновец. ", "date": "2020.01.27", "title": "Катастрофа затвори пътя Русе - Разград"}
{"url": "https://www.actualno.com/asia/blizo-9-mlrd-dolara-otdelja-kitaj-za-borba-s-koronavirusa-news_1427810.html", "text": "      Китайското правителство ще отдели малко повече от 60 млрд. юана (8,75 млрд. долара) от бюджета си за борба с новия коронавирус. Това съобщиха от министерството на финансите в Пекин, предава TACC, цитиран от Агенция \"Фокус\".      „Тези мерки ще бъдат взети в съответствие с решението на ръководната група за новия вид коронавирус, за да се осигурят разходите, необходими за засилване на основните мерки за борба с него“, се казва в изявление, публикувано на официалната страница на министерството.   В момента основната задача пред властите е да спрат разпространението на вируса в селските райони на Китай.\r\nКоронавирусът от нов тип може да се предава и по време на инкубационния период - нещо нехарактерно за обикновените вируси.  Инкубационният период на новия вирус може да варира от 1 до 14 дни, заяви Ма Ксиауей, ръководител на Държавния комитет по здравеопазване на Китай на пресконференция в неделя.\r\n\"Наблюдението на пациентите показва, че средният инкубационен период продължава около 10 дни, най-краткият е за около ден, а най-дългият - за около две седмици\", съобщава още Ксиауей.   По-рано Агенция Ройтерс публикува два научни анализа на епидемията, според които всеки заразен с новия вирус предава болестта средно на 2-ма или 3-ма души. Това е така при сегашните темпове на разпространение, които според експертите се влияят пряко от мерките за контрол и превенция от заболяването, които са в ход. Те трябва да спират заразяването в най-малко 60 на сто от случаите, категорични са учените. Още за симптомите .    Според официалните данни, починалите от вируса до момента са 81 души, броят на заразените е достигнал 2800 души.\r\nМалко над половината от регистрираните случаи на заразата са в провинция Хубей, в централната част на Китай, и в нейният административен център Ухан, където бяха забелязани и първите случаи на вируса.\r\nТой вече се разпространява и извън Китай, като случаи на заразени са регистрирани и в Австралия, Франция, Япония, Малайзия, Непал, Сингапур, Южна Корея, Тайван, Тайланд, Виетнам, както и в САЩ.    ", "date": "2020.01.27", "title": "Близо 9 млрд. долара отделя Китай за борба с коронавируса"}
{"url": "https://www.actualno.com/asia/samolet-s-83-dushi-na-borda-se-razbi-v-iztochen-afganistan-news_1427784.html", "text": "      Самолет на „Ариана Афган Еърлайнс“ се разби в провинция Газни в източната част на Афганистан, съобщи АФП, позовавайки се на местните власти. На борда на самолета е имало 83 души, съобщава Ариана Нюз.      Според представител на местните власти, самолетът, пътуващ от Херат за Кабул, се е разбил в района на Дех Як в източната част на провинция Газни.   \"Около 13:10 ч. (08:40 ч. централно гринуичко време) се разби самолет в област Дех Як в провинция Газни.\r\nСамолетът е в пламъци и местни селяни се опитват да го изгасят. Все още не знаем дали е военен или пътнически самолет\", заяви Ареф Нури, говорителят на губернатора на Газни.   ", "date": "2020.01.27", "title": "Самолет с 83 души на борда се разби в Източен Афганистан "}
{"url": "https://www.actualno.com/basketball/vijte-poslednija-post-na-kobi-brajynt-v-instagram-news_1427814.html", "text": "      Светът на спорта потъна в скръб, след като вчера стана ясно, че баскетболната легенда е загинал в катастрофа с хеликоптер в Калифорния. Заедно с бившата звезда на Лос Анджелис Лейкърс, в катастрофата са загубили живота си още осем души, сред които е 13-годишната дъщеря на Брайънт - Джиана.      Преди самата катастрофа легендарният баскетболист поздрави колегата си . Брайънт използва за целта профила си в Instagram, като това стана и последният пост в живота му.    , написа Коби в социалната мрежа. Джеймс вече има 33 655 точки, а Брайънт спря на 33 643.      ", "date": "2020.01.27", "title": "Вижте последния пост на Коби Брайънт в Instagram"}
{"url": "https://www.actualno.com/europe/premieryt-na-slovenija-podade-ostavka-news_1427789.html", "text": "      Словенският премиер Марян Шарец обяви, че се оттегля след оставката на финансовия си министър от правителството, предаде АФП.      Оставката му идва веднага след като финансовият министър Андрей Бертонцел  обяви, че се оттегля вследствие на вътрешни конфликти в 5-членната  коалиция.   \"С тези членове на парламента и тази коалиция не мога да изпълня очакванията на хората\", каза той на пресконференция.\r\nПо-рано Шарец заяви пред парламента, че правителствената му коалиция е изправена пред проблеми, които биха могли да означават \"началото на края\", ако не бъде постигнат компромис.  \"В коалицията има пет партии и е трудно да ги хармонизираме всички\", каза Шарец в началото на парламентарен дебат за бюджетите за следващите две години, което доведе до напрежение в коалицията\r\n\"Най-честното, което бихме могли да направим сега, са предсрочни избори... да попитаме хората дали ми вярват и искат ли да продължа да работя\", добави Шарец, бивш комик, който стана премиер през 2018 година.   Словенският президент Борут Пахор сега трябва да започне преговори с парламентарни партии за евентуално сформиране на нова коалиция.     ", "date": "2020.01.27", "title": "Премиерът на Словения подаде оставка"}
{"url": "https://www.actualno.com/curious/12-te-naj-populjarni-videoigri-za-2019-godina-news_1427800.html", "text": "             2019 г. беше доста странна година за . Тя беше определяща за най-талантливите в индустрията и как те прилагат новите норми за създаване на суперигри.      (PS4, XB1, PC)\r\nLife Is Strange 2 започва в обикновен следобед с двама братя-юноши, които се опитват да бъдат в крак с времето от ежедневието в Сиатъл. Втората част на играта хвърля пътища и правила, които следват, показват, че Dontnod са ангажирани да използват човешкото поведение и американската политика, за да наблегнат на теми, които трептят отвъд залива на Аркадия.      Devil May Cry 5 на Hideaki Ituno е нелепа готина, стилна, секси и нахална екшън игра, която си заслужава. За една секунда ще се окажете изгубени в сюжет, който напомня на Fury Road и Showdown, а след няколко игри ще измине нощта, докато режете лошите с мотоциклетни мечове.  Ако оригиналният Super Mario е блестящ, тогава Mario Maker 2 е озадачаващо любовно писмо към гласовете, приятелството и общностите, които са изградени. Това е единственият 2D Mario платформинг, който някога ще ви е нужен. Mario Maker 2 е ненадминат шедьовър, създаден от гениалните глави на Nintendo.     Новият 2D пъзел на Teikari на Arvi \"Hempuli\" включва четири игри: Baba Is You, Flag Is Win, Wall Is Stop и Rock Is Push. Baba Is You е пристрастяваща игра вдъхновение. Това е пъзел игра, която ще промени вашите предубеждения за жанра.  Гениалността на „Външните светове“ е, че това е причудлива космическа сага, която е различна от всичко, което сме играли досега.  Star Wars Jedi: Fallen Order наистина е дяволски добра игра. Кал Кестис, беглец, който има за задача да пренастрои джедайския орден и неговото собствено раздробено минало след изпълнението на Поръчка 66. Тази игра е триумф и едно от най-големите игрални приключения, свързани с Междузвездни войни.  Cadence Of Hyrule е скандално добра. Връзка към миналото и дишането на дивото - два далечни свята, които ще ви докоснат душата.  Apex Legends е една генилална игра, която не трябва да пропускате. Apex има всички аргументи, за да стане претендент за най-добрата биткаджийска игра на пазара.   Death Stranding е игра за за родителството, изолацията и предстоящото изчезване на човечеството. Това е тежка история, която ще ви остави без дъх. Страхотна игра, в която има и мисии за доставка на пица, определено си струва!  Resident Evil 2 от 1998 г. беше културен феномен; 2019-та година Resident Evil 2 е опитът на Capcom да удари всички с оплакване за шум за викове за някакъв мангал, облечен в земята...отново. И донякъде се получава...     Контрол е най-странната игра на пазара през 2019. Това е еуфорично изследване на света от най-високо ниво. Взаимосвързани истории и катастрофа, приземяваща се в територията на разбиване на жанра.  Sekiro не е за хора със слаби сърца. Вие ​​ще поемете ролята на лоялен шиноби, който е обявен за мъртъв в  ерата Сенгоку в Япония в края на 16 век . Това, което следва, е самотна приказка за отмъщение във визуално спиращ дъха свят, който приканва любопитство, изследване и хиляди часове пред екрана... източник:  ", "date": "2020.01.27", "title": "12-те най-популярни видеоигри за 2019 година"}
{"url": "https://www.actualno.com/europe/krajnata-desnica-sys-zaguba-na-izborite-v-kluchova-provincija-v-avstrija-news_1427724.html", "text": "      Крайнодясната Австрийска партия на свободата, която беше разтърсена от скандали за корупция, вчера изгуби изборите в ключова провинция, където властта преминава в ръцете на социалдемократите, съобщават австрийските медии.      Австрийската социалдемократическа партия спечели 49,94% от гласовете на местните избори в провинция Бургенланд, която граничи с Унгария, като този резултат е с над 8% повече в сравнение с резултата на партията на предишните избори през 2015 година.   Този успех позволява на социалдемократите, които от 2015 г. бяха в коалиция с Австрийската партия на свободата, да управляват вече сами, след като печелят 19 от 36-те места в местния парламент. ", "date": "2020.01.27", "title": "Крайната десница със загуба на изборите в ключова провинция в Австрия"}
{"url": "https://www.actualno.com/smolyan/zasega-ne-se-znae-kakva-e-prichinata-za-myrtvata-riba-v-reka-chaja-news_1427723.html", "text": "      В неделя (25 януари), около 15 часа, е получен сигнал за мъртва риба в река Чепеларска (река Чая) в района след разклона за село Югово, съобщиха от Регионалната екоинспекция в Смолян      Незабавна проверка на екипи от експерти на РИОСВ,  Регионална лаборатория – Смолян, Басейнова дирекция „Източнобеломорски район“ и представители на община Лъки установила мъртви екземпляри от вида черна мряна, които са в различен стадий на разлагане.   При направения оглед не са установени мириз, пяна или промяна в цвета на водата. След проверка на река Юговска (приток на река Чепеларска) не са открити други мъртви риби. На място са взети водни проби, като направените полеви анализи за електропроводимост, активна реакция (pH) и разтворен кислород са в норма, съобщават още от екоинспекцията.\r\nС цел установяване причината за замърсяването, в лабораторни условия ще бъде направен допълнителен анализ по азот амониев, азот нитритен, азот нитратен, общ азот, ортофосфати като фосфор, общ фосфор, желязо, манган, цинк, мед, кадмий, олово и цианиди свободни.  В района няма промишлени предприятия или други източници, генериращи замърсявания. ", "date": "2020.01.27", "title": "Засега не се знае каква е причината за мъртвата риба в река Чая"}
{"url": "https://www.actualno.com/balkani/rumynskata-airbus-helicopters-podpisa-dogovor-s-bylgarija-za-poddryjka-na-helikopteri-news_1427808.html", "text": "      „Airbus Helicopters Romania“ (AHRO), част от „Airbus group“, подписа петгодишно споразумение с на за предоставянето на интегрирани логистични услуги за подсигуряване на капацитета на вертолетите Panther и Dauphin. Това съобщиха от компанията, цитирана от Румъния Инсайдер.      „Този договор с продължава отличното сътрудничество на „Airbus Helicopters“ в с правителството в София. Миналата година ремонтирахме в Брашов хеликоптера на българските военноморски сили N3+Dauphin. Сега продължаваме с този договор поддръжката на Panther и Dauphin. е важна страна за „Airbus“, като е един от най-големите оператори на хеликоптери на „Airbus“ в региона\", заяви Георгес Дурдили, генерален мениджър на „Airbus Helicopters“ в Румъния.   Според договора, услугите, предоставяни на клиента от AHRO, включват подмяна на оборудването в случай на повреда, доставка на оборудване и машини, основен ремонт и проверка на оборудването. ", "date": "2020.01.27", "title": "Румънската Airbus Helicopters подписа договор с България за поддръжка на хеликоптери "}
{"url": "https://www.actualno.com/plovdiv/objaviha-gripna-vakancija-v-plovdiv-news_1427729.html", "text": "      От утре (28 януари) до следващия вторник включително (4 февруари), учениците в Пловдив излизат в грипна ваканция, предаде кореспондентът на .      Решението на Регионалната здравна инспекция бе взето и макар и броят на заболелите да е под средния в страната, увеличаването им е факт и прекъсването на учебните занятия има за цел да прекрати епидемичното разпространение на вируса. Тъй като 5 февруари е почивен ден заради междусрочната ваканция, училищата започват работа на 6 февруари, петък.   Пловдив е петият град в областта, в който грипът наложи ваканция - преди него това направиха Хисаря, Карлово, Куклен и Сопот. Противогрипните мерки бяха наложени още миналата седмица.\r\nТе включват отмяна на планови операции в болницата, забрана на свиждания, спиране на женски и детски консултации, имунизации и профилактични прегледи.   ", "date": "2020.01.27", "title": "Обявиха грипна ваканция в Пловдив"}
{"url": "https://www.actualno.com/cinema/zapoznajte-se-s-licata-na-novija-bg-film-ekshyn-2-chast-video-news_1427734.html", "text": "       Остават броени дни до премиерата на новия български филм \"Екшън\". След като вече ви , които участват в лентата на Тео Чепилов, време е и за останалите.       Чавдар – ЧОКО (Теодор Папазов) и Бойко – БОКО (Цветомир Ангелов – Цуки) стават приятели в затвора – преди това двамата имат непрекъснати пререкания, защото са от съседни враждуващи квартали и винаги са били в банди, които воюват помежду си. Когато излизат на свобода двамата обединяват сили и много скоро намират своето място на пазара – те предлагат изобилие от мокри поръчки като паралелно търгуват с всичко, което им попадне. Понеже са неразделни, Чавдар и Бойко получават груповия прякор Чоко и Боко. Двамата стават предпочитан партньор за операциите на руската мафия в България. Теодор:     Цветомир:   Роман Головкин (Александър Койнов ) е шефът на операциите на руската мафия в България. Той е легендарен представител на „Вор в законе”, който е коронован още през 80-те в затвора Бутирка. Там Головкин попада след като схемата му да обира къщи с фалшиви полицейски документи е разкрита. След излизането от затвора, Головкин вече е натрупал контакти и от крадец се е преквалифицирал в търговец на наркотици и оръжие. Много скоро ФБР е алармирана за набиращата сила организация и подготвя операция за задържането на Головкин. За да избегне затвора на него му се налага за пореден път да смени местопребиваването си като шефовете в Москва го награждават за добрата работа с назначение в София.       Стьопа (Юлиян Малинов) цял живот е верният лакей на Головкин. Започва да работи при него като шофьор при пристигането му в и оттогава е дясната му ръка във всяко престъпно начинание. Стьопа е верен и отговорен служител, но е прекалено алчен, за да бъде лоялен на сто процента. Стьопа е безскрупулен и хладнокръвен престъпник, но много добре осъзнава собствените си ограничения – той не иска да бъде шеф или да създава собствена организация, защото осъзнава ненужните отговорности, които вървят с подобен ход. Вместо това Стьопа предпочита да изкарва пари с ясното съзнание, че ако нещо се прецака в схемите, Головкин ще понесе цялата отговорност за всяка евентуална издънка.  \"Екшън\" тръгва на 31-и януари по кината и може да бъде гледана на 50 екрана в цялата страна.     ", "date": "2020.01.27", "title": "Запознайте се с лицата на новия БГ филм \"Екшън\" - 2 част (ВИДЕО) "}
{"url": "https://www.actualno.com/starazagora/pochistvat-okolo-bloka-v-kazanlyshkija-kvartal-karmen-news_1427773.html", "text": "      Разчистват камарите с боклук зад блока в казанлъшкия , предаде кореспондентът на БГНЕС в региона.      Почистването от живеещите е стартирало още през почивните дни. Нает от тях багер изгребва тоновете натрупани отпадъци през последните месеци. Същевременно се насипва и бетон под превърналия се в един от най-коментираните блокове в , като целта е да се почиства и в бъдеще по-лесно.   През миналата седмица от общината стартираха акция с налагането на глоби на живеещите в блока, заради мръсотията зад него. ", "date": "2020.01.27", "title": "Почистват около блока в казанлъшкия квартал \"Кармен\""}
{"url": "https://www.actualno.com/america/stotici-slujiteli-na-amazon-na-bunt-sreshtu-pozicijata-na-bezos-za-klimata-news_1427718.html", "text": "      Стотици служители на Amazon открито разкритикуваха екологичната позиция на онлайн гиганта за търговия на дребно в нарушение на комуникационната политика на компанията.      Компанията често е критикувана заради въглеродните си емисии поради  високата консумация на енергия за огромните си сървъри. Тя е изградила  своя успех и на гърба на огромна логистична мрежа за автомобилен  транспорт, за да осигури бързи доставки, което генерира много парникови  газове, основният виновник за изменението на климата.\r\nОснователят на Amazon Джеф Безос на 19 септември миналата година пое  публични ангажименти за опазване на околната среда, като по-специално  обеща, че фирмата ще бъде неутрална по отношение на въглеродните емисии  до 2040 г.   AECJ заяви, че това е недостатъчно и Amazon трябва да се стреми към цел до 2030 г., предава АФП, цитиран от БГНЕС.  Повече от 300 служители се подписаха под публикация в блога на Amazon с името Служители за климатично правосъдие (AECJ), която настоява компанията да отиде по-далеч в плана си за справяне с климатичните промени, който беше обявен с голяма публичност през септември.  Членовете на групата критикуваха публично компанията, но някои бяха предупредени, че могат да бъдат уволнени.       \"Протестът е най-голямата акция на служители, откакто Amazon заплаши да уволни работници за това, че се изказват за ролята на компанията в климатичната криза\", заяви AECJ.\r\n\"Като работници на Amazon ние сме отговорни не само за успеха на компанията, но и за нейното въздействие. Наша морална отговорност е да дадем гласност и промените в комуникационната политика ни възпрепятстват да упражняваме тази отговорност\", каза Сара Трейси , инженер по разработката на софтуера в Amazon.\r\nAmazon има близо 650 000 постоянни служители в края на 2018 г., според годишния доклад на компанията.\r\nОколната среда и изменението на климата бяха в центъра на много от публикациите в неделя, но Amazon беше критикувана и за други дейности, като предоставяне на възможности за изкуствен интелект на компании от петролния сектор. ", "date": "2020.01.27", "title": "Стотици служители на Amazon на бунт срещу позицията на Безос за климата"}
{"url": "https://www.actualno.com/cinema/20-te-naj-veliki-tijn-seriali-za-vsichki-vremena-news_1427742.html", "text": "      Тийн са най-гледаните, когато става въпрос за телевизия. Гимназиите не приличат на тези в реалния живот. Дрехите са емблематични. А актьорите са едни от най-красивите лица на Холивуд, много от които се превръщат в супер звезди.         Въпреки краткия си живот в NBC, този сериал създава едни от най-големите звезди (Джеймс Франко, Линда Карделини, Сет Роген, Джейсън Сегел). Историите в този сериал се въртят около обичайните теми - приятелство, любов и агонията да бъдеш най-яката мацка в гимназията.   Този сериал даде секси и освежаващ поглед към приказния и драматичен живот на богатите деца. Звездите тук са Серина ван дер Вудсен и Блеър Уолдорф.      Преди Gossip Girl Джош Шварц ни запозна с Мариса Купър и Райън Атууд в един от най-ембелематичните тийн сериали за всички времена. От изнудване до фатална любов и смъртни случаи - този сериал има всичко, от което зрителят има нужда. Троян Белисарио, Ашли Бенсън и Луси Хейл са звездите в тези серии. За съжаление шоуто приключва през 2017 г..    Светлините на стадиона е един от най-въздействащите сериали за тийнейджъри. Имало ли е някога телевизионен герой по-чувствителен и суров от Мат Сарацен? Треньор по-горещ от Ерик Тейлър? И по-красив от Тим ​​Риггинс .. Този сериал на Джос Уедън и последвалото му телевизионно шоу проправиха пътя за всички свръхестествени поредици днес. Бъфи Самърс въплъти всичко, което всяка 16-годишна героиня трябва да бъде: безстрашна, любопитна и със силна воля. Елена, Деймън и Стефан бяха част от един от най-големите любовни триъгълници, които някога сме гледали на малкия екран. Шоуто завърши след осем супер успешни сезона през март 2017 г. Надяваме се, че нещо е останало между живота и смъртта и може да има завръщане с нов сезон някога. Това, че са богати и красиви, не означаваше, че тийнейджърите от Бевърли Хилс бяха в безопасност. В продължение на 10 сезона шоуто се занимаваше със сериозни сюжетни линии, включващи злоупотреба с наркотици, алкохолизъм, изнасилвания, домашно насилие, расизъм, самоубийства, бременност и СПИН.  Да си тийнейджър не е лесно. АФ и Анджела(Клер Дайнс) показват това в най-красивата и сурова форма на телевизията. Това е история, която раказва, че не всички гаджета са кръстени Джордан Каталано....    В този сериал в шест емоционално съкрушителни сезона се разказва как големият брат Чарли се справя със собствените си проблеми, докато се грижи за братята и сестрите си след смъртта на родителите им. Тук има за всеки по нещо, независимо дали става дума за постоянно променящата се коса на Джулия, чарът на Бейли или силното чувство на независимост на Клавдия. От дните си в Чилтън до Йейл (и след това, с възраждането на Netflix през 2016 г.), Рори беше олицетворение на това какво означава да гониш мечтите си лудо, докато се занимаваш с ужасни гаджета. И въпреки всичко, Джес Мариано винаги ще бъде нейната истинска любов... Преди телевизионните предавания и филми за супергерои да завземат телевизонния ефир, съществуваше този сериал. В него не липсва и нищо от  традиционните тийнейджърски драми - нелепи аутсайдери, несподелена любов, приятели, купони, секс и изневяра.     Със съкровища за очите като Чад Майкъл Мъри и заразната тематична песен на Гевин Дегре за това, че не искаш да бъдеш нищо друго освен това, което се опитваш да бъдеш, One Tree Hill е фаворит на много тийнейджъри. История за младостта, съперничеството между братята и баскетбола в гимназията. Назовете по-добър тийнейджър шпионин, който има талант за дивотии. Ще почакаме... Glee преподава на учениците от Маккинли Хай как да се справят с нещата от живота - връзки, смърт, семейни проблеми и големите мечти.    И до мнозина все още не са преживяли любовната история на Кевин и Уини, дори ако шоуто ни напомня, че „нещата никога не се оказват точно така, както вие ги планирате.“ Един от най-продължителните тийнейджърски сериали по телевизията, Degrassi се занимава с теми като употребата на наркотици, самоубийствата, психичното здраве, тормоза, расизма, бременността на тийнейджърите, сексизма и връзките.     Малко преди премиерата на Smallville в началото на 2000 година, излезе сериалът Розуел, който беше перфектна симбиоза между юношеска сапунена опера и сериозна тийн драма. Подобно на Деграси, Skins смело плуваше в противоречиви води, тъй като покриваше всичко - от психични заболявания до злоупотреба с наркотици и изнасилвания. Написано от юноши за тийнейджъри, шоуто помогна да стартира кариерата на имена като Никълъс Холт, Дев Пател, Даниел Калуя. Тери Поло и Шери Саум играят Стеф и Лена, съответно заместник-директор и учител, които са женени и имат четири осиновени деца и едно от тях. В това семейство вратата е винаги отворена, независимо от вашата сексуална ориентация, възраст или цвят на кожата ви.\r\nизточник:  ", "date": "2020.01.27", "title": "20-те най-велики тийн сериали за всички времена"}
{"url": "https://www.actualno.com/sofia/fandykova-vodnata-sistema-na-sofija-moje-da-izdyrji-dopylnitelni-litri-voda-news_1427763.html", "text": "      Нивото на водата в яз. \"Бели Искър\" се следи в реално време. Вече са направени и тестовете дали през водната система на София могат да минат допълнителни 300 литра в секунда. Това обяви кметът на София Йорданка Фандъкова, която се запозна с актуалните водни ресурси в язовира в Контролния център на Софийска вода в Бистрица.       Фандъкова увери, че няма опасност градът да остане без вода и коментира, че политическите лица, които плашат обществото се заиграват с темата с цел да трупат партийни дивиденти.   Припомняме, че преди дни на \"Софийска вода\" обяви, че стената на язовир \"Бели Искър\" е в частично работоспособно състояние, което означава, че тя може да работи при определени обеми от водни количества. Язовирът може да бъде пълен около 80%, което са около 13 милиона кубика. Васил Тренев направи уточнението, че водните количества са динамична величина и ежедневно се променят.\r\n\"Не очакваме да има какъвто и да е режим на водата в София, защото имаме възможност да снабдяваме южните райони с вода от язовир \"Искър\", каза от своя страна Станислав Станев, зам.-изпълнителен директор на \"Софийска вода\".   ", "date": "2020.01.27", "title": "Фандъкова: Водната система на София може да издържи допълнителни литри вода"}
{"url": "https://www.actualno.com/america/trymp-se-zakanva-na-djonsyn-zaradi-huawei-news_1427744.html", "text": "      Борис Джонсън е бил предупреден, че поема курс към дипломатическа война с Доналд Тръмп заради плановете си да предостави на китайската телекомуникационна компания Huawei достъп до британската 5G телефонна мрежа, съобщава британският The Times, цитиран от Агенция Фокус.      Президентът на e предупредил Джонсън, че предоставянето на зелена светлина на сделката ще бъде сериозна заплаха за националната сигурност и рискува разцепление в трансатлантическите отношения. Скандалът, заплашва да засенчи петъчните тържества посветени на Брекзит, за които Джонсън работи в продължение на три години.   Тръмп предложил на Джонсън Великобритания и да изградят алтернатива на Huawei заедно. Но британските служители смятат, че това би отнело твърде много време.\r\nТрима американски сенатори, водени от бившия кандидат за президент Марко Рубио, предприеха безпрецедентната стъпка и в писмо до Съвета за национална сигурност призовават министрите да не отварят чувствителната нова телекомуникационна мрежа на Обединеното кралство към технологичния гигант, който има тесни връзки с китайското разузнаване. „Действията на компанията показват ясна история на хищническо и проблемно поведение“ и заключава, че „е в най-добрия интерес на Обединеното кралство, специалното за американско-британските отношения и благополучието на добре функциониращ пазар за 5G технологии, да се изключи Huawei ”, твърдят американските сенатори.  Те се изказаха, след като вчера министърът на финансите на Тръмп Стив Мнучин започна офанзива като определи сделката с Huawei като заплаха за „критичната“ инфраструктура, като същевременно предложи да „отдели много ресурси“ за търговско споразумение между и Великобритания тази година, ако Обединеното кралство се съобрази със САЩ\r\nРешението за Huawei, което се очаква във вторник, вероятно ще предизвика спорове в рамките на самия британски кабинет . Един източник го сравнява с коронавируса, който поглъща света: „Huawei е китайският вирус през следващата седмица.“   Прити Пател, министърът на вътрешните работи, и Бен Уолъс, министърът на отбраната, са „на пътя на войната“ на фона на твърденията, че служители на правителството са „посъветвали“ Джонсън да позволи на Huawei да изгради „несъществени“ части от мрежата.    Един висш служител заяви, че Huawei ще бъде „изключен от чувствителни места“ като Уестминстър и базите на Кралския флот във Фаслейн, Девонпорт и Портсмут.\r\nВ писмо, координирано от Рубио, трима американски сенатори твърдят, че интегрираният характер на британската 5G мрежа „елиминира“ аргумента на Джонсън, че Huawei ще бъде ограничен до „краищата“ на мрежата. ", "date": "2020.01.27", "title": "Тръмп се заканва на Джонсън заради Huawei"}
{"url": "https://www.actualno.com/curious/zodijata-ot-kojato-trjabva-da-se-pazite-news_1427749.html", "text": "               Овен Риби. Вие сте твърде практични и малко откъснати за прекалено чувствителните и емоционални Риби. Ще ви бъдат необходими много работа и усилия, за да успее тази връзка да работи, а вие сте малко нетърпеливи и също твърде заети за това.   Телец Зодия Близнаци. Близнаците са твърде шумни за вас. Копнеете за последователност, стабилност и рутина, а Близнаците не могат да ви осигурят това. Близнаци     Зодия Дева. Точно като Телец, Девите също са практични и обичат рутината и времето за себе си, те също са резервирани с мислите и чувствата си. Именно заради това Девите винаги ще изглеждат твърде \"тихи\" \"и донякъде скучни за вас. Рак Козирог. Козирозите са малко откъснати и им отнема известно време, за да се привържат или да се доверят на някого, докато вие, от друга страна, сте най-грижовният, даряващ и обичащ знак на зодиака и се нуждаете от силни и интензивни емоции, за да бъдете щастливи. Лъв Везни. Вие сте прекалено взискателни към балансираните и дипломатични Везни. Винаги ще имате своя път и няма да има предизвикателства. Имате нужда от по-страстна / огнена зодия като вас.      Дева Стрелец. Просто казано; обичате да стоите на едно място, докато Стрелеца обича да обикаля света. Вие двамата едва ще имате време да се виждате, защото вероятно работите, а Стрелецът вероятно планира следващото си пътуване. Везни Рак. Обичате всичко в перфектни дози и харесвате всичко умерено, поради което интензивността на Рака може да ви накара да се чувствате некомфортно. Винаги ще чувствате, че не правите достатъчно и това ще ви кара да се чувствате виновни през цялото време. Скорпион    Лъв. Колкото и двамата да имате много общо, ще ви е трудно да се съгласявате за едни и същи неща. И двамата сте уверени, чаровни и харизматични и обичате вниманието, което може да се конкурира по нездравословен начин, защото единият от вас винаги ще се опитва да надхитри другия. Стрелец Телец. Телецът наистина няма да подкрепи или хареса вашия номадски начин на живот. Те са перфекционисти и обичат да планират бъдещето. Ще ви омръзне как Телецът се опитва да ви каже как да живеете живота си, защото вече го обичате и не искате да го променяте. Козирог Овен. Извън работа няма да има много какво да постигнете заедно. Винаги ще има липса на комуникация между вас двамата, защото Козирозите са честни, а Овенът е нетърпелив. И двамата обичате нещата да се правят по ваш начин, което може да бъде проблем.    Водолей Скорпион. Вашата непокорна природа и нефилтрирана личност може да се окаже проблем за Скорпиона. Скорпионите не прощават лесно и ги е грижа за това как изглеждат на публично място, докато вие сте по-свободолюбив и прегръщате странността си, не ви пука да направите глупак от себе си на публично място. Риби Водолей. Няма да можете да сте в крак с постоянно променящите се мисли и емоции на Водолея, сами сте доста емоционални и харесвате някой, който обръща голямо внимание на това как се чувствате. ", "date": "2020.01.27", "title": "Зодията, от която трябва да се пазите"}
{"url": "https://www.actualno.com/europe/sedem-sydilishta-v-moskva-sa-evakuirani-sled-signal-za-bomba-news_1427741.html", "text": "      Продължава евакуацията на московски съдилища заради сигнали за поставени взривни устройства, съобщи РИА Новости, цитирана от БГНЕС.      Осъществена е евакуация на служителите и посетителите на съдебните институции и е започнала проверка от правоохранителните органи, заявяват от пресслужбата на Московския градски съд.   Агенцията отбелязва, че поредната вълна от „минирания” в различни градове на Русия започна в края на миналата година и засегна съда, търговските центрове, метрото, гарите, училищата и детските градини. Наложило се е да бъдат евакуирани хиляди граждани. Всички сигнали са били фалшиви.\r\nМиналата седмица Федералната служба за сигурност съобщи, че е засякла източника на получени хиляди съобщения със заплахи за бомби. Оказало се, че това е интернет портал в Нидерландия. Службите са предприели блокиране на достъпа до него от територията на Русия, но засега не са успели да спрат напълно вълната от заплахи.   ", "date": "2020.01.27", "title": "Седем съдилища в Москва са евакуирани след сигнал за бомба "}
{"url": "https://www.actualno.com/crime/priznaha-za-nevinen-nachalnik-na-otdel-v-dans-za-razglasjavane-na-dyrjavna-tajna-news_1427813.html", "text": "      ВКС потвърди присъдата на САС, с която Мирослав Маринов – началник отдел в Специализирана дирекция „Финансова сигурност“ на ДАНС, е признат за невинен за разгласяване на държавна тайна, съобщиха от ВКС.      Тричленен състав на Върховния касационен съд (ВКС) оставя в сила въззивната оправдателна присъда на Софийския апелативен съд (САС).   Секретното наказателно дело № 1062/2019 г. е образувано във ВКС по касационен протест на прокурор при Апелативна прокуратура – София срещу въззивната присъда по в.н.о.х.д. № С – 033/2018 г. на САС. С нея е отменена в наказателно-осъдителната ú част първоинстанционната присъда на Софийския градски съд, като подсъдимият Мирослав Маринов (началник отдел в Специализирана дирекция „Финансова сигурност“ на ДАНС) е признат за невинен и на основание чл. 304 от НПК е оправдан изцяло по повдигнатото обвинение по чл. 357 от НК (разгласяване на информация, представляваща държавна тайна, която му е била поверена или станала известна по служба или работа). ", "date": "2020.01.27", "title": "Признаха за невинен началник на отдел в ДАНС за разгласяване на държавна тайна "}
{"url": "https://www.actualno.com/asia/mongolija-zatvarja-granicata-s-kitaj-zaradi-virusa-news_1427721.html", "text": "      Монголия затвори граничния си пункт с Китай за автомобили и пешеходци, както и училищата, в опит да спре разпространението на смъртоносния вирус, заразил хиляди, информира AFP.      \"Забранено е преминаването на пешеходци и автомобили през границата с Китай\", заяви вицепремиерът Енхтувишин Улзисайхан в неделя, като заяви, че училищата и университетите ще останат затворени до 2 март, заедно с други обществени места.   Припомняме, че инфекции със смъртоносния нов респираторен вирус в Китай е нараснал до 2744 случая, като за последното денонощия са установени 769 нови случая. Това стана ясно от официална статистика на китайското правителство. ", "date": "2020.01.27", "title": "Монголия затваря границата с Китай заради вируса "}
{"url": "https://www.actualno.com/recipes/recepta-na-denja-kartofeni-kufteta-riosti-news_1427754.html", "text": "      Предлагаме на вашето внимание една супер, лесна, бърза и вкусна рецепта за картофени кюфтета.                           1. Измийте, обелете и настържете картофите. Изцедете и изхвърлете излишната течност от тях и поставете в купа.\r\n2. Разбъркайте яйцето, брашното, крема сиренето и подправките. Бъркайте, докато се получи влажна смес.      3. Загрейте олиото в тиган на среден до силен огън.\r\n4. Оформете кюфтета и внимателно гответе за 15 минути, като ги обърнете на средата на пърженето.\r\n5. Картофените кюфтета Рости трябва да бъдат златисто кафяви и хрупкави отвън, а отвътре меки и сочни. ", "date": "2020.01.27", "title": "Рецепта на деня: Картофени кюфтета Рьости"}
{"url": "https://www.actualno.com/politics/ivan-geshev-pita-vyrhovnite-magistrati-dali-moje-da-se-razsledva-prezidentyt-news_1427736.html", "text": "      Главният прокурор Иван Гешев иска от Конституционния съд на Република да тълкува конкретни текстове от върховния закон. Искането е свързано с имунитета на държавния глава, като на сайта на прокуратурата.      Става ясно, че Гешев се интересува от точната дефиниция на определението „държавна измяна“. Обвинител номер едно пита върховните съдии и за начина, по който разследващите трябва да процедират, ако установят, че президентът на Републиката може да е извършил престъпление.\r\nПрипомняме, че според чл. 103 от Конституцията държавният глава и вицепрезидентът не носят отговорност за действията, извършени при изпълнение на своите функции, с изключение на държавна измяна и нарушение на Конституцията. В тази връзка Гешев отправя и шест въпроса до Конституционния съд.\r\nОт държавното обвинение питат и дали отбелязаната в основния закон „държавна измяна“ се припокрива със записаното в Наказателния кодекс в раздел „Измяна“, глава „Престъпления против Републиката“, както и каква е разликата между „държавна измяна“ и „нарушение на Конституцията“ и какви са изискванията относно вида и мащаба на престъплението.  В искането се пита още дали е законосъобразно да се извършват проверки от държавните органи и да се образуват наказателни производства в случай, че има признаци за престъпление, извършено от президента или вицепрезидента и съответно - дали данни за съпричастност на някой от двамата са основание за прекратяване или спиране на цялото разследване.         Искането на главния прокурор Иван Гешев е без дата. Освен това не става ясно каква е причината за него и защо е необходимо върховните магистрати да се произнасят по него.\r\nbTV отбелязва, че искането вече е разпределено на състав от конституционни съдии, като Мариана Карагьозова е докладчик. ", "date": "2020.01.27", "title": "Иван Гешев пита върховните магистрати дали може да се разследва президентът"}
{"url": "https://www.actualno.com/interest/rakyt-moje-i-da-e-zarazen-news_1427738.html", "text": "      Онкологичните заболявания могат да се предават от човек на човек, допускат учени от Канадския институт за напреднали изследвания, пише сайтът „Focus.de”.      Микробиомите са съвкупност от миинатюрни бактерии в кожата или в органите на човека.   Според привържениците на хипотезата, подобни колонии в организма може да играят значителна роля при процеси като затлъстяване, сърдечно-съдови заболявания, диабет и рак.\r\nОт Световната здравна организация предполагат, че определени заболявания могат да се предават по генетичен път, както и заради определени фактори в околната среда. Експертите от СЗО отхвърлят вероятността ракът да бъде заразно заболяване.   ", "date": "2020.01.27", "title": "Ракът може и да е заразен "}
{"url": "https://www.actualno.com/society/ekzarh-stefan-i-spasiteljat-na-bylgarskite-evrei-news_1427771.html", "text": "      „Ще дойде ден, когато всеки ще се убеди, че: ”не в силата е Бог, а в правдата!” Мисля, че за мене беше нужно да видя как се отплаща за доброто със зло и колко е къса човешката памет, когато над нея работи завистта! И въпреки тоя бесноват поход, изгубил и ума, и дума в светлината на истината и правдата, аз няма да престана да обичам човека, убеден, че не всички човеци са Каиновци и Иуди… В света има, слава Богу, още възвишени души, които, отвратени и погнусени от поведението на изродените човеци, от фарисеите на живота и тяхната хамовщина, могъществено носят и безбоязнено в светлина разкриват добротата и благородството на истинния човек, на човека, който не е помрачил в себе си образа и подобието Божие.“      Това са думи, написани от ръката не просто на един духовник, а и хуманист в най-широкия смисъл –  е един от най-образованите и ерудирани български духовници. Завършил е Киевската духовна академия през 1904 г., специализирал е философия и литература в Швейцария. Оставя след себе си значително духовно наследство от книги, проповеди и статии. Известен е като темпераментен оратор с цветисто и въодушевено слово.\r\nСтефан Попгеоргиев Шоков е роден в сърцето на Родопите, в китната Широка лъка, на 7 септември 1878 година. Стоян поп Георгиев Шоков е син на свещеник – поборник за род и вяра, и внук на божигробския хаджия Стоян.     Първоначално учи в родното си село, а след това продължава в село Орехово, Чепеларско. През 1896 г. завършва с отличие Духовната семинария. Започва да работи като учител в село Солища. През 1900 – 1904 г. следва в Киевската духовна семинария. Връща се в и започва работа като учител, а по-късно преподава в Цариградската   духовна семинария.\r\nПрез 1913 г. се установява в София, където се намира и седалището на Екзархията. Продължава образованието си, като учи богословие в Женева и защитава докторат по философия и литература във Фрибургския университет в Германия.\r\nОт 1921 г. с ръкоположен за Маркианополски епископ, а една година по- късно е избран и за Софийски митрополит.    Известен е като темпераментен оратор с цветисто слово. За ораторските му умения го наричали .\r\nПрез 20-те и 30-те години на ХХ век софийският митрополит Стефан се превръща в една от най-изтъкнатите фигури в духовния, политическия и социален живот на България. По време на войната той е отявлен враг на българския съюз с Германия. В своите статии в пресата прави унищожителна критика на Хитлер и нацистите, както и на цензурата върху статиите му. „Не е вярно, че съм антинемски настроен. Аз съм почитател на много германци, като Стефан Цвайг, Томас Ман, Якоб Васерман.   По време на дискусиите, проведени в българския парламент през втората половина на 1940 г. на антисемитския Закон за защита на нацията, който ще ограничи законните права на българските евреи, Стефан като член на Светия синод на Българската православна църква изразява своето възражение. На 15 ноември 1940 г. Светия Синод праща петиция към българското правителство за лечение на българските граждани от еврейски произход, както биха направили за българите християни. Петицията е подписана от всички столични епископи, включително и от пловдивския митрополит Кирил, който през 1938 г. пише памфлет, осъждащ антисемитизма.\r\nНа 22 февруари 1943 г. е подписано споразумението Белев – Данекер  за депортацията на 20 хиляди евреи към лагерите на смъртта. В началото на март, когато Стефан е информиран за предстоящото депортиране на първите 8 хиляди евреи от старите територии, включително повече от 800  евреи от София, той притиска цар Борис да отмени заповедта. Стефан заплашва, че ще отвори вратите на църквите и манастирите за подслон на евреите.\r\nНа 2 април 1943 г. Стефан призовава Светия синод на пленарна сесия, на която се взема решение да се протестира  пред министър Габровски, като се посочва, че Църквата не одобрява Закона за защита на нацията, който се е превърнал в инструмент за „ограничаване и гонение на еврейското малцинство в нашата страна. Нашите хора не могат да понасят несправедливост, жестокост и насилие срещу никого”. Изправени пред заплахата за депортация на софийските евреи, Даниел Цион Хананел, заедно с двама други лидери на еврейската общност – Адолф Чаймон и Менахем Мошонов търсят Стефан сутринта на 24 май 1943 г. за да молят за неговата намеса. Тъй като е много притеснен от това, което чува от еврейските водачи, той отива веднага в двореца.   На 24 май 1943 г. в прочутата проповед в църквата „Света Неделя“ екзарх Стефан издига мощен глас: „Всеки, който посегне на български евреин, анатема ще провъзглася от този амвон!“ Още на същия ден славният ни екзарх, който има доста чепат и независим характер, праща телеграма до цар Борис III. Обръщението му не е много „царедворско”. Вместо да почне с „Ваше Величество“, екзарх Стефан не се церемони: „Борисе… Не преследвай, ако не искаш да бъдеш преследван. С каквато мярка въздаваш, с такава ще ти се въздаде. Помни, Борисе, Бог следи делата ти от небето.“ Това не му се вижда достатъчно и след няколко дни Стефан приютява у дома си равина Фаринел от синагогата, като междувременно разпространява циркулярно писмо до всички свещеници да не се допуска преследване на български евреи: „Решението на правителството е в противоречие на законите и принципите на нашата Църква и ни кара да предадем бог.“ В резултат на това полицията обискира офисите на Софийската митрополия на 28 май и задържа 386 заявления за смяна на религия от възрастни и 104 деца.   На 23 юни Стефан съобщава на колегите му за отправени заплахи към него от страна на профашисткото движение „Отец Паисий”, като заявява: „Хората трябва да знаят, че държавата не трябва да е добра към някои и брутална за други“.\r\nВ периода между двете световни войни Софийският митрополит Стефан се утвърждава като една от най-харизматичните и силни личности в Св. Синод и изцяло се посвещава на две ключови каузи: грижата за руските бежанци у нас и изобличаването на болшевизма и тоталитаризма. Той е един от най-активните духовници в делото за спасяването на българските евреи. Паметно е неговото слово след молебена по случай 24 май през 1943 г., в което заклеймява плана за депортация на еврейското население. „Малцинствени въпроси – гърми гласът на Стефан – под българската държавна стряха не съществуват, защото българинът е толерантен и основният му закон е свободолюбив, за да осуетява капризите на малцинствата и господството на болшинството . В светлия велик ден на Просветителите ни аз моля тия, които направляват държавния ни кораб, да премахнат всяка политика на отчуждаване, разделение и гонение. Нека бъдем достойни на Завета, който, като ни роди духовно, издигна в равнището на Евангелската истина, за да бъде и пребъде културно-просветна и демократично оградена и дисциплинирана държава“.\r\nТретият и последен екзарх в българската история Стефан ръководи Българската православна църква на този пост само три години и половина – от 21 януари 1945 до 6 септември 1948 година. Преди това в продължение на 23 години той е Софийски митрополит и ключова фигура в църковния и обществен живот на Третото българско царство. Но не с бляскавото кариерно израстване е забележителна неговата личност, а с рядкото съчетаване на църковно съзнание с гражданска позиция, оставило след себе си отчетлива историческа следа.\r\n„Мерзостта на запустението, с нечуваното нахалство навлезла в светилището, силно ме угнетява и ужасява, а нямам камшика, за да гоня и прогоня чинителите на мерзостта. Дотегнаха ми карнавалните и панаирските пиршества, а не мога да отговоря на недоумението: какво да се прави, щото цирковото величие да се премахне от самодоволството среди феодалите, които въздигат буквата, а убиват духа на Евангелието. За това буквоядство и фарисейско благочестие страдам. Страданието ми се изразява в мълчание. По-рано се молех, а сега само въздишам. Очите ми са в небето, а сълзите в сърдцето.“ ", "date": "2020.01.27", "title": "Екзарх Стефан I - спасителят на българските евреи"}
{"url": "https://www.actualno.com/interview/lubomir-dacov-verojatno-upravljavashtite-si-zaslujavat-pritesnenijata-za-kursa-lev-evro-news_1427767.html", "text": "              Г-н Дацов, има ли опасност за валутния борд или за курса на лева към еврото в момента, в който влезем в чакалнята на еврозоната заради предложението на г-жа Стоянова?    Поводът за слухове са направените промени в последния момент във валутния закон. Текстът, който е предложен, е стандартен, той е съгласуван от институциите с Европейската централна банка (ЕЦБ) и Европейската комисия (ЕК). Но реакцията, която се получи през последните няколко дни, е много показателна поне за няколко неща. От една страна как може да се спекулира с абсолютно нормален и стандартен текст, който фигурира по принцип в законите на всички държави-членки, които са по пътя за еврозоната. И от друга страна, това се дължи общо взето на това, че управляващите си го заслужават. Просто защото много неща за пореден път се правят с пренебрежение към широката публика. Ние знаем, че има изисквания за конфиденциалност, но такъв текст няма как да е конфиденциален, той влиза в Народното събрание и трябва да бъде одобрен. Т.е. виждаме пак пренебрежение към необходимостта да бъдат разяснени изключително важни неща. Не беше обяснено както трябва на хората ли?   То изобщо не беше обяснено и дори обявено. Никой не може да каже защо се прави по този странен начин в последния момент. Да, сигурно сме получили в последния момент уверение, че правим стъпки към ERM II. Може би трябваше да започнем по друг начин – добрата новина е, че именно такова нещо се прави, когато си сигурен, че правиш положителна крачка. . За мен това е добрата новина. Лошата е това, което Ви казах – първо, реакциата показва, че никой няма доверие в правителството, и второ – че абсолютно неуважителен е начинът, по който беше направено. И си заслужават реакцията и страховете, които предизвикаха. Ако видите форумите как реагират, в професионален план абсолютно необосновано, но от социологическа гледна точка коментарите са срещу управляващите. Питам Ви направо може ли някой друг да ни диктува какъв да бъда курсът евро-лев, когато влезем в чакалнята?    Какво означава някой друг да ни казва? Аз не знам как си го представят някой да дойде да каже \"курсът ви ще бъде такъв\". Курсът е нещо, което се договаря друстранно. От една страна, това означава конкурентноспособност на нашата икономика и съответно износа, от друга страна за ЕЦБ е важно да се присъединим с курс, който да гарантира устойчивостта на тази икономика. Тук не става въпрос някой да ти влияе. Това е много елементарно, съжалявам да го кажа, разбиране и начин на мислене, поне от хора, които никога не са участвали в такъв процес. Само такива хора могат да го кажат. Изобщо не става въпрос някой да ни влияе, става въпрос за процедура на договаряне, при която ние имаме много ясна позиция, изразена още навремето, че се присъединяваме в момента с този фиксиран курс. Пак казвам, че най-важното е да се гледа как върви износът в една държава. Тъй като чисто теоретично е много спорно къде е равновесният курс. Затова обикновено в другите държави, които нямат валутен борд, се държи този курс да плава в рамките на този двегодишен период минимален, който е между  ERM II и приемането. В рамките на тези две години ти си оставяш курса да плава така, че да изглади всички макроикономически неравновесия, които съществуват. Но в случая ние имаме много ясна позиция, която е същата и при други държави с валутен борд, които са приели еврото. Ние ще влезем директно, без да плава курсът и ще се присъединим към еврото на този фиксиран курс. Не виждам никакви причини тази позиция да се приема, тъй като ние виждаме, че износа ни расте с изправярващи темпове въпреки забавените икономически условия той се държи  добре, което означава, че той ценово е равновесен.  И няма никаква причина да спекулираме с валутния курс.     Доколко може да бъде прозрачен самият процес на преговорите? Механизмът на договаряне как трябва да бъде регламентиран? Няма как да бъде прозрачен. Той може да бъде прозрачен по другия начин. Например както го направиха хърватите. С документите, които тяхната централна банка и правителство публикува, с техните позиции, с обясняване на плюсовете и минусите. Ние малко го караме през просото, максимално затворен процес. По принцип процесът трябва да е затворен, той е секретен, най-малко от това се правят много пари. Ненапразно решенията се взимат в края на седмицата и се оповестяват в деня, в който борсите са затворани, защото във всяка една държава при такова събитие акциите на компаниите, които са български, фондови борси и така нататък, съответно поскъпват или поевтиняват, пазарите реагират и са свързани с големи финансови интереси. Така че този процес е нормално да е затворен. Той се случва в съответните инситуции, това е преговорен процен. Но това не означава, че нормалната информация не може да бъде давана, още повече, че след като има страхове в едно общество , те трява да бъдат обяснявани. Живеем вече в такова време, в което не може да нямаш активна позиция в социалните медии и да не информираш обществото. Още повече, че има фалшиви новини, които ни заливат. Човек трудно започва да различава коя е истината.     ", "date": "2020.01.27", "title": "Любомир Дацов: Вероятно управляващите си заслужават притесненията за курса лев-евро"}
{"url": "https://www.actualno.com/sofia/v-nadejda-e-naj-mrysnijat-vyzduh-v-stolicata-dnes-news_1427709.html", "text": "      София е в оранжевия сектор по замърсяване на въздуха, което означава, че има опасни вредни прахови частици. Навън към момента е дъждовно, което ще спомогне по-късно през деня въздухът да се изчисти.      Столицата ни е на 21-во място в световен мащаб по замърсяване на въздуха, показват данните от сайта airvisual.com.   Най-мръсен е въздухът тази сутрин в жк Надежда, който е в червения сектор, следван от кварталите „Павлово” и „Младост”, които са в оранжевия сектор.\r\nДнес градът с най-мръсен въздух в света е Делхи в Индия, следван от Дака в Бангладеш, на трето място е Пекин в Китай.  Милано в Италия заема четвърто място по мръсен въздух, а петото място е за Колката в Индия. Сараево в Босна и Херцеговина е на шесто място.   ", "date": "2020.01.27", "title": "В \"Надежда\" е най-мръсният въздух в столицата днес"}
{"url": "https://www.actualno.com/burgas/vyzrajdat-mineralnite-izvori-kraj-burgas-news_1427733.html", "text": "      Проектът за изграждане на водопроводна мрежа за \"Минерални бани\" в Бургас ще подобри преноса и доставката на минералния продукт до местата за рехабилитация и балнеолечение. Новата подземна мрежа ще захранва и общинския плувен басейн, който се намира в квартал \"Ветрен\". Тя дава възможност да се осъществи идеята за развитие на минералните бани и туристическия комплекс \"Акве Калиде\". Община Бургас е осигурила необходимото финансиране и през 2020 година започва изграждането на нов център с музейна част и реставрирана римска баня.      Приключило е изпълнението на проекта за изграждане на 2865 метра нова тръбопроводна мрежа в района на квартал \"Ветрен\". Тръбите са изолирани предварително, за да се гарантира малка загуба на топлина. Извършена е реконструкция на два от вече съществуващите сондажи, която включва и монтаж на ново оборудване.   Водопроводната мрежа е изградена по Инвестиционна Програма Минерални Води на Националния Доверителен Еко Фонд. Тя финансира проекти, които водят до подобряване и повишаване на ефективното използване на ресурсите, до оползотворяване на топлинната енергия на минералните води и индиректно намаляване на емисиите парникови газове. Общата стойност на инвестицията е 1 097 649 лева. Съфинансирането от НДЕФ е в размер на 586 225 лева, а останалите средства са от Община Бургас. ", "date": "2020.01.27", "title": "Възраждат минералните извори край Бургас"}
{"url": "https://www.actualno.com/moresport/angel-kodinov-klasiraneto-za-tokio-2020-e-postijimo-kanu-kajakyt-za-men-e-zabavlenie-news_1427697.html", "text": "              Това беше голяма изненада за мен, аз нямах детайлна информация относно останалите номинирани. Аз бях на лагер, слязох от Белмекен специално за награждаването и това определено беше една много приятна изненада за мен.   Чисто като резултати мога да кажа, че това, което си бях поставил като цели, го изпълних. Можеше да постигна и още, но като цяло съм доволен. Имах добри резултати на младежкото първенство, при мъжете нямах кой знае какви очаквания, но и там нещата се получиха. Спрямо работата, която в момента върша, и плана, който изпълнявам, бих казал, че шансовете са ми доста добри. Смятам, че класирането на Олимпиада е постижимо, защото един път вече съм правил това. Предния път, обаче, беше малко по-лесно, защото бяха по-малко силните държави, които не си бяха осигурили квоти. Сега може да се каже, че 80% от силните страни в кану-каяка нямат квота и това е малко плашещо. Като цяло всичко може да се очаква. Всички са конкуренти, защото квотите за Европа са само четири, а има поне десет държави, които ще спорят за място на Олимпиадата.      Бях малък – на 11-12 години, когато приключих с волейбола. Тогава бях в Локомотив. Треньорът ми там, Бог да го прости, тогава ми каза, че вижда, че не съм отборен играч и трудно се сработвам с останалите деца. Понеже знаеше, че родителите ми са били в кану-каяка, ме насочи към този спорт. Честно казано, тогава вече и на мен не ми беше толкова интересен волейбола и отидох с един приятел, който тренираше на Гребната база, и така започна всичко. Помня го като изживяване, по принцип балансът е труден, но първият път се качих на лодка, която не се обръща лесно, и на практика не усетих още тогава какво е. Естествено, в началото си беше трудно, но като бях всеки ден и то по цял ден там, свикнах.    Олимпийската дистанция вече е само 1000 метра, друга няма. Тя винаги ми е била цел и съм се стремял към нея. Иначе досега съм имал повече успех на 500 метра – сребърният медал дойде именно на такава дистанция, 2017 година също бях във финала на 500 метра, станах осми, преди това през 2016-та след предквалификацията за Олимпиадата имаше Световна купа. Там участвах само на 500 метра и станах седми. Това на практика беше и моят дебют при мъжете. С оглед на това може да се каже, че засега по-големите ми успехи при мъжете са на 500 метра. Разбира се, всеки ден, когато съм си в Пловдив се виждаме по Гребната база. Няма как да не се възхищавам на него, той е първият двоен олимпийски шампион на България. Николай Бухалов ми помага със съвети, а и аз обичам да гледам видеа на най-различни шампиони и оттам сам изчиствам много от нещата в моето гребане. Ако беше само едно, щеше да е лесно. Общо взето постоянството е изключително важно, също така и упоритостта. Ключово е и това умно, с мисъл, да провеждаш тренировъчния процес, както и състезанията. Както при всеки спорт е нужен също и много хъс.  Когато сме в режим, вечерните излизания са доста ограничени. При нас сезонът на практика е постоянен, защото ако не си в състезание, си в подготовка и тогава също няма как да си позволяваш да излизаш вечер. С режимът на храненията е също доста тежка програмата, защото ако не спазваш такъв режим, успехът ти спада с около 20%. Относно свободното ми време, в момента, например, съм на лагер в Гърция. Наблизо тук има горещи извори и следобед ходихме до тях с моите спаринг партньори. Аз обичам подобни разходки, като така си прочиствам главата от тренировките. Може би следвам някакви стъпки, но го правя машинално, а не съзнателно. Това са някакви дребни неща, върху които дори не се замислям и са част от подготовката за състезание. Не прием този спорт като работа, а по-скоро като забавление, за мен винаги е било по-скоро като хоби. Усеща се, разбира се, когато си на лагер, особено в последните дни, натежава, защото е монотонно, едно и също всеки ден, и това е малко напрягащо. Иначе, когато има разнообразие, много добре го понасям и го приемам като забавление. ", "date": "2020.01.27", "title": "Ангел Кодинов: Класирането за Токио 2020 е постижимо, кану-каякът за мен е забавление"}
{"url": "https://www.actualno.com/society/izdirvat-20-godishen-student-izcheznal-bezsledno-news_1427760.html", "text": "      20-годишен студент изчезна мистериозно, близките му го издирват от дни, подали са и сигнал в полицията, съобщи \"Нова телевизия\". Момчето е от пазарджишко, студент е в София и живее в Студентски град.      Николай е студент по география в Софийски университет. Последно е видян в сградата на учебното заведение.\r\n\"Видях го последно на 23 януари, четвъртък. Спеше в леглото си. Аз излизах за работа в 8 сутринта. От тогава няма никаква следа от него. Доколкото знам няма проблеми с никого. Съвсем нормално се държеше\", заяви съквартирантът му Иван.   Според локацията му в социалните мрежи, последно Николай е посетил Казичене. Бащата на момчето - Валентин, опита да се свърже с него по телефона. Сигналът е свободен, но никой не отговаря. Телефонът му е бил изключен в петък.  \"За последно го чух преди една седмица. Беше изключително спокоен, събудих го от сън. В събота сутринта му се обадих, не ми вдигна. Започнах да се притеснявам.\r\nПисах му съобщение, на което не е отговарял, не е и прочетено. В събота вечерта подадох заявление за общодържавно издирване. Последно намерих документи за работа във фирма, в която е работил само 4 дена. Не знам подробности, не знаех, че е напуснал\", разказва бащата на Николай.\r\nБлизките призовават ако някой има информация за Николай и местонахождението му, да сигнализира в близкото РПУ или на следните телефони; 089 914 0064; 089 916 13 56.     ", "date": "2020.01.27", "title": "Издирват 20-годишен студент, изчезнал безследно"}
{"url": "https://www.actualno.com/burgas/minaloto-i-bydeshteto-si-podavat-ryka-za-zapazvane-na-kulturnoto-nasledstvo-v-burgas-news_1427725.html", "text": "      Продължава работата по международния проект за дегитализация на нематериалното културно наследство. Регионалният исторически музей Бургас участва в проекта в партньорство с БСУ. За подробности по различните етапи на реализация разговаря с Милен Николов, директор на музея: “В проекта участват Латвия, Италия, Гърция, Румъния и България. Дегитализацията на нематериалното културно наследство е един доста сложен процес. Това са обреди, песни, танци, словесен фолклор, които за да бъдат съхранени трябва да са на носител в подходящ формат. Това не просто едно заснемане, трябва да се избере най-подходящият формат. По какъв начин да бъдат съхранени дигитално е много важно и изисква усилията на различни специалисти. Всички тези проблеми следва да бъдат решени от проекта. Той е на два етапа. Първият е около седем месеца и ще се проследи каква е досегашната система за дигитализация във всяка една от държавите, а вторият етап е за изработване на методически указания - за това как най-удачно да се случи дегитализацията на нематериалното културно наследство. По създадената инструкция ще бъдат обучени музейните специалисти в отделните държави и ще започнат да работят“.      Международният проект обединява културата, информационни технологии и образование. От БСУ ще зададат техническите параметри на работа по проекта. Той се ръководи от доц. д-р Янислав Желев.   Специалистите ще разработят стандарти за дигитализация и ще проведат обучение на работещите в културната институция. ", "date": "2020.01.27", "title": "Миналото и бъдещето си подават ръка за запазване на културното наследство в Бургас"}
{"url": "https://www.actualno.com/healthy/njama-opasnost-ot-kitajskata-zaraza-u-nas-kakvo-znaem-i-kakvo-ne-za-virusa-news_1427873.html", "text": "       В момента няма опасност от разпространението на новия коронавирус в България. Категорични бяха четирима специалисти, които дадоха брифинг за готовността на страната ни по повод разпространението на вируса: д-р Ангел Кунчев, главен държавен здравен инспектор; проф. д-р Тодор Кантарджиев, директор на Национален център по заразни и паразитни болести; проф. д-р. Татяна Червенякова, Инфекциозна болница София (СБАЛИПБ); д-р Данчо Пенчев, Столична регионална здравна инспекция.        Засега няма данни за такива пациенти на територията на страната. В  Инфекциозна болница в момента има хоспитализирани само заболели от  грип, морбили и варицела. Заболеваемостта от грип е висока, но няма  тежки форми. Ако има съмнителни пациенти за коронавирус, могат да бъдат  изолирани при нас в специално разкрити кабинети, каза д-р Татяна Червенякова.  За момента, единствените, които са у нас и са имали някакъв досег със средата, в която се развива вируса, са децата и ръководителите на танцовия състав \"Пролет\" от Петрич, които се прибраха в понеделник сутринта (27 януари) в с полет от Истанбул. По думите на д-р Кунчев обаче  \"Децата са били затворени 99% от случаите и шансът за зараза при тях е нисък , но ще ги следим.\", заяви д-р Ангел Кунчев.\r\nПо думите на завърналата се група обстановката в Пекин е спокойна и паника няма. Няма масови прояви, забележителностите са затворени за посещение. Децата навсякъде се движели с маски, организаторите им давали дезинфектанти за ръце. Всички са минали през термоконтрол на летище София, нямат оплаквания, но все пак са предупредени да следят за кашлица и температура в близките дни.\r\nАко се появи съмнение за зараза, в болницата в Петрич ще бъде отделено място - специално отделение, където те да бъдат прегледани, отделени и хоспитализирани.       Според експертите сме в началото на заболяването, затова има още много неизвестни. \"Започнахме да броим. Смъртните случаи станаха 80, но да не забравяме, че има и 50 излекувани. За момента, макар и малкото заболели, смъртността е 10%, което е малко като статистика. Въпреки че е рано за прогнози и анализи, защото сме в началото на заболяването. Само да припомня, че SARS с ниската си заболеваемост взе 707 жертви в крайна сметка.\", каза Ангел Кунчев.\r\nПо думите му оценката на Европейския център по болестите е, че много е вероятно вирусът да има бъдещо  развитие, а заплахата за Европа в момента е на средно ниво. Мерките, които са взети до момента са достатъчни.   Какво знаем за вируса? Благодарение на мерките, предприети в Китай, в момента вирусът е ограничен .  Няколко аеропорта са блокирани, общо 46 млн. души са под карантина. Не знам колко ще могат да издържат, но засега това ограничава заразата, категоричен беше Кунчев. Това е третият коронавирус , който излиза като заболяване в големи и достигащи епидемия размери заболяване. Защо и защо от Китай? Заради  високите температури. Заради консумацията на екзотични видове и меса. В комбинация вирусът се предава от животните на хората, а вече знаем и че той може да се предава от човек на човек. Първо, не знаем точния механизъм на функциониране. Това че може да се предава  от  човек на човек знаем, но как точно, не знаем. Второ, не знаем  основата – змии, прилепи – не е сигурно как точно е тръгнало всичко, призна Кунчев .  Генетично. На всеки 10 години мутира коронавирус. Този в момента е близък до щама на този от 2002г. и  отдалечен от този през 2012г. Затова реагират така заболелите. Затова и  имаме по-ниска смъртност, но добра възможност за предаване на заразата.  Още не знаем как се предава тя между хората - с телесни течности на  болния или по въздуха. Това обясни проф. Кантърджиев. \"Рисковото е вирусът да не придобие качества на по-висока патогенност и  предаването от човек на човек да се увеличи като интензитет. За момента то е трудно осъществимо .  Няма случай за пътуване в самолет или работа в офис и да се е  разпространила заразата. Има случаи на много близки и ежедневен контакт при  гледане на болен човек. Така имам заразени 16 души в Китай. Свижданията  също са безопасни\", подкрепи го Ангел Кунчев. Засега противовирусно лечение за няма. Те са може би най-честите вируси през зимния период.  1/3 от гърлобола и сухата кашлица е това. Затова има висока смъртност  при хората, защото са добре адаптирани към организма на животното. Сега  ако има разпространение, може би ще се увеличава от възможността да се  предава заразата от човек на човек , обясни Кантърджиев.    В момента това, което може да се направи е да се чака.\r\n\"Новият коронавирус 2019 може да се докаже само в тежко болен човек с  разгърната клинична картина.\", каза проф. д-р Тодор Кантарджиев. Все още няма универсален тест, с който да се разбере дали сме болни точно от този вирус.\r\n\"Целият свят чака да се направи универсален тест. Докато стане ще чакаме   и следим  симптомите. Ако нищо не излиза като изключим тези 16  различни  вируса, с  които работи Центъра за заразни болести, значи е  това\",  обясни Кунчев.\r\nВирусът обаче е изолиран и до месец трябва да е готов и тестът, който ще бъде разпространен в целия свят. \"В момента за този нов корона вирус още не са разработени ясни щамове и тестове , с които да кажем дали е точно   това. До седмици ще имаме и такива.\", подчерта Кунчев. В такова изследване ще се прави в Националния център за заразни и , но само след препоръка на лекар. проф. д-р Тодор Кантарджиев. \"Материали за това изследване ще бъдат  изпращани само от лекуващи лекари в интензивното отделение, където има  съмнение за такова заболяване. Днес имаме няколко десетки в София, които  ходейки си по улиците на София, са решили да се изследват. Подчертавам,  ще изследваме само материал, опакован, изписан и транспортиран с  разписание на лекар. Може би ще въведем и изискването, което имаше при  ебола – да има разписание и от епидемиолог.\", обясни Кантърджиев.    Всички епидемични мерки са същите като срещу грип : маски,  хигиенни кърпички, спирт – като дезинфектант. Най-добре кърпички с  хлорхексидин, повтори препоръките си проф. Кантърджиев.\r\nНа сайта на Националния център за заразни и паразитни болести има публикувани препоръки. Мерките, взети до момента Спешен център се сформира, в който освен здравните институции се включват и МвнР, МВР, ДАНС. Основно ще се наблюдава летище София и по-слабо Варна. Според експертите, летищата в Пловдив и Бургас не са рискови.\r\nНа рисковите летища ще започне  скрининг на температурата по летищата. \"Това не е  най-важната и няма да спре разпространението на вируса. Ще наблюдаваме  дестинациите, от които пристигат туристи от Китай – Москва, Истанбул, Лондон и Рим.\", обясни Кунчев.   При съмнение, ще бъдат взимани проби, ще се правят изследвания. На практика заболелите могат да се лекуват във всички болници в страната с изградени инфекциозни отделения, защото те са пригодени за изолиране при необходимост. В София това са ВМА, Болница СВ. Анна и Инфекциозна болница , успокои д-р Ангел Кунчев.\r\n\"Основната мярка е да има система в страната, която да хване всеки  случай, така да работи, че да не изпуска случай. Ние готови ли сме? Кой  може да се похвали , че е готов на 100% , но нашата организация е на  много добро ниво, каза Кунчев.\r\n*    ", "date": "2020.01.27", "title": "Няма опасност от китайската зараза у нас. Какво знаем и какво не за вируса?"}
{"url": "https://www.actualno.com/crime/godina-i-pet-meseca-prisyda-za-izbjagalija-ot-zatvora-v-razgrad-news_1427768.html", "text": "      1 година и 5 месеца затвор е присъдата за обвиняемия, който избяга от сградата на полицията в Разград. Това съобщиха от Апелативна прокуратура – Варна.      28-годишният Емил Великов, разпит ще търпи наказание лишаване от свобода за срок от 1 година и 5 месеца ефективно. Това се случва, след като Разградският районен съд одобри споразумението на Районната прокуратура в Разград с предадения на съд за  извършеното престъпление по член 297 от НК – бягство.   Емил, който е обвиняем и за кражба в условията на опасен рецидив и теглене на пари от чужда банкова карта по досъдебно производство на Окръжната прокуратура в Разград, избяга от сградата на полицията на 15 януари тази година и беше обявен на общодържавно издирване.\r\nНа 23 януари около 22 часа издирваният е бил задържан между селата Острово и Брестовене от служители на ОД на МВР в Разград по време на специализирана операция по установяването му.  Одобреното от съда споразумение е окончателно и влиза в сила веднага. ", "date": "2020.01.27", "title": "Година и пет месеца присъда за избягалия от затвора в Разград"}
{"url": "https://www.actualno.com/music/bili-ajlish-obra-nagradite-grami-news_1427675.html", "text": "      Айлиш триумфира във всички категории от \"голямата четворка\": - песен на годината, запис на годината, албум на годината и най-добър нов изпълнител, съобщи Би Би Си.      18-годишната спечели и наградата албум на годината за дебюта си „When We All Fall Asleep, Where Do We Go“, който е записан в дома й в Лос Анджелис, където е прекарала детството си, предаде БГНЕС.   Тя измести Тейлър Суифт като най-младият човек, спечелил наградата.\r\n\"Шегувам се много с тези неща, но искрено искам да кажа, че съм толкова благодарна\", каза певицата.  Тя е първият човек, постигнал печеленето на четирите награди „Грами” в най-престижните категории след Кристофър Крос през 1981 година. ", "date": "2020.01.27", "title": "Били Айлиш обра наградите \"Грами\""}
{"url": "https://www.actualno.com/basketball/pyrvi-objasnenija-za-prichinata-dovela-do-smyrtta-na-kobi-brajynt-news_1427699.html", "text": "      В вече се споменават евентуални причини за трагедията с хеликоптер в Калифорния, довела до смъртта на баскетболната легенда и първородната му дъщеря Джиана. Агенция \"БГНЕС\" споменава, че . Хеликоптерът е паднал в отдалечено поле край Лас Виргенес, като никой на земята не е пострадал, уточняват от градската управа на Калабасас. Очевидци разказаха за новинарския сайт TMZ, че са чули двигателя на хеликоптера да издава странни звуци, преди машината да падне, избухвайки в пламъци.      Полицията е помолила хората да стоят настрана от мястото на катастрофата, за да не пречат на разследването, макар че хиляди фенове на загиналата звезда се насочиха към лобното му място, носейки цветя, баскетболни топки и негови снимки. Според информацията, излязла след съвместна пресконференция на пожарна и полиция от района, загиналите са общо 9, а не 5, както се твърдеше първоначално.   Същевременно, НБА излезе с изявление, в което казва, че са \"опустошени от трагичната смърт на Брайънт и дъщеря му Джиана\". , се казва в съобщението. заяви комисарят на НБА Адам Силвър.   Брайънт беше почетен и на церемонията за връчване на наградите \"Грами” , която се проведе на стадиона на \"Лейкърс” в Лос Анджелис. каза водещата Алиша Кийс Петкратният шампион на НБА се счита за един от най-великите играчи в историята на баскетбола. Той е и двукратен олимпийски шампион. Звездната 20-годишна кариера на Брайънт премина в Лос Анджелис Лейкърс. Той се оттегли от активна спортна дейност през април 2016 г. Сред постиженията му е и титлата \"най-ценен играч в НБА”, с която е удостоен през 2008 г. Брайънт печели награда „Оскар“ за най-добър късометражен анимационен филм през 2018 г. за „Мой скъпи баскетбол” - петминутен филм, базиран на любовното му писмо до спорта, написано през 2015 г.  ", "date": "2020.01.27", "title": "Първи обяснения за причината, довела до смъртта на Коби Брайънт"}
{"url": "https://www.actualno.com/asia/trus-ot-63-po-rihter-kraj-solomonovite-ostrovi-news_1427680.html", "text": "      Земетресение с магнитуд 6,3 е регистрирано близо до Соломоновите острови в югозападната част на Тихия океан, съобщи Американската служба за геоложки проучвания (USGS).      Според сеизмолозите трусът е бил с епицентър малко повече от 500 метра северозападно от малкото село Киракира на дълбочина от 17,7 километра.   Според данните на Европейско-средиземноморския сеизмологичен център EMSC епицентърът е на дълбочина 47 км.\r\nНе е получена информация за жертви и разрушения. Но по данни на USGS има малка вероятност за такива.  Смята се, че 23 000 души са усетили умерено треперене, а 414 000 лек трус.\r\nНа разстояние 100 км от труса живеят около 89 000 души, посочва сайта . В близост са населените места: Киракира с население 1 122, Хониара с население 56 298, Соломоновите острови и Арауа с население 40 266 в Папуа Нова Гвинея. ", "date": "2020.01.27", "title": "Трус от 6,3 по Рихтер край Соломоновите острови "}
{"url": "https://www.actualno.com/curious/luboven-horoskop-za-27-31-januari-news_1427708.html", "text": "       Овен       Овните трябва да спрат да мечтаят за невъзможното, за принца на бял кон и за романтиката от филмите. Опитайте се да бъдете по-здраво стъпили на земята, за да си спестите разочарованието. Телец Телците ще се радват на много романтично заредена седмица. Обвързаните ще се чувстват силно привлечени от своята половинка, а тя пък на свой ред ще ги обгражда с любов и внимание.   Близнаци Възможни са сериозни конфликти на любовния фронт. Професионалните ви амбиции ще се окажат в пряк разрез с \"интересите\" на връзката ви. Ако сте решили да катерите кариерната стълбичка, не очаквайте разбиране и подкрепа. Рак     Раците ще успеят да постигнат пълна хармония и спокойствие. Вашите общи интереси и цели ще ви помогнат да усетите половинката на едно по-дълбоко духовно ниво. Лъв Обвързаните Лъвове ще имат сексуална енергия до небесата. Ще искат повече от всякога любимият им човек да им даде всичко онова, от което се нуждаят в секса и съвсем няма да се свенят да си го поискат.  ", "date": "2020.01.27", "title": "ЛЮБОВЕН хороскоп за 27 - 31 януари "}
{"url": "https://www.actualno.com/basketball/vijte-kak-v-nba-pochetoha-pametta-na-kobi-brajynt-video-news_1427712.html", "text": "      Шокиращата вест за натъжи милиони фенове на спорта по света, а новината бе съобщена непосредствено преди старта на мачовете в НБА в неделя вечер. В програмата бяха заложени цели 8 сблъсъка, като дори имаше идеи те да бъдат отменени. До това не се стигна, но отборите намериха начин да почетат паметта на 41-годишния баскетболист, който загина в .          Всички мачове започнаха с минута мълчание, а още в първия мач за вечерта Сан Антонио Спърс и Торонто Раптърс направиха нарушение на правилото за продължителност за атака. Както е известно, в НБА отборите имат 24 секунди в атака и, ако те изтекат, и не се стигне до стрелба, топката се дава на противниковия отбор. И двата отбора нарушиха това правилно в чест на , който носеше №24 във втората половина на кариерата си.    ", "date": "2020.01.27", "title": "Вижте как в НБА почетоха паметта на Коби Брайънт (ВИДЕО)"}
{"url": "https://www.actualno.com/crime/pijan-otkradna-kola-i-katastrofira-v-kanavka-v-selo-banja-news_1427776.html", "text": "      Пиян 27-годишен мъж открадна кола и катастрофира в района на село Баня. Той е задържан от полицията, съобщи bTV, позовавайки се на полицията в Благоевград.      Мъжът решава да се качи в лека кола, паркирана с ключове на таблото пред частен имот в село Баня.   След подаден сигнал за открадната кола органите на реда започват издирване. Намират катастрофиралия автомобил в крайпътна канавка.\r\nСлед залавянето на крадецът му е направена проба за алкохол, която отчита 4,62 промила.   ", "date": "2020.01.27", "title": "Пиян открадна кола и катастрофира в канавка в село Баня"}
{"url": "https://www.actualno.com/politics/bivsh-shef-na-dans-rusija-mina-opredelena-granica-s-shpionaja-news_1427683.html", "text": "      Това е практика на разузнаването да създава легенда за шпиони. Шпионинът си създава име и професия, като започва да работи в страната, в която бива внедрен. Така бившият директор на ДАНС и настоящ консул в Гърция Владимир Писанчев коментира скандала с (Александър Хватов и Дмитрий Ярошенко), като за Ярошенко се появи информация, че макар официално да е първи секретар на руската консулска служба, той всъщност е подготвял почвата за шпиони, които да се внедрят на определени места.       Писанчев не пожела да коментира защо това се случва, \"но явно е дошло  времето това да стане\", многозначително каза той, обяснявайки, че става  въпрос за 3 години разработка . Според него, виждаме само върха на  айсберга и можем да разкрием много неща. \"Мината е някаква граница от  тези хора, която не трябва да бъде минавана\", подчерта бившият шеф на ДАНС.   Ако разгледаме световната практика, има хора (т.нар. нелегали), стигнали до много високо ниво – в ръководства на служби, на миистерства, каза още Писанчев. И уточни, че при хора като Ярошенко най-добрият подход е да им се подава дезинформация или само информация, която е в интерес на България.\r\nЩо се отнася до Хватов, Писанчев коментира, че той е наблюдаван от поне една година. Той се е занимавал със събиране на данни за проекта за интерконектор с Гърция. Този проект е част от политиката ни за диверсификация на доставките на газ за България.  Попитан дали някой от двамата не е замесен в случая \"Емилиян Гебрев\", Писанчев посочи, че не може да коментира, защото вече не е бил ръководител на ДАНС, когато става покушението срещу Гебрев (пролетта на 2015 година).\r\n\"За първи път от 1989 година имаме досъдебно производство за шпионаж. Това е по сигнал на ДАНС. Това означава, че се минава на едно качествено друго ниво на работа на прокуратурата\", коментира Писанчев. По думите му, говорим за доказателства, които трябва да издържат в съда. Той допълни, че съдебен процес може да има и без обвинените руснаци, които напуснаха българска територия и бяха обвинени за персона нон грата – те са защитени от дипломатически имунитет.   Припомняме, че Писанчев оглави ДАНС на мястото на депутата от ДПС Делян Пеевски, срещу чието назначение имаше сериозни протести и Пеевски всъщност остана начело на агенцията буквално за ден.     ", "date": "2020.01.27", "title": "Бивш шеф на ДАНС: Русия мина определена граница с шпионажа"}
{"url": "https://www.actualno.com/curious/4-te-zodii-s-naj-goljam-shans-za-bebe-prez-fevruari-news_1427716.html", "text": "      Февруари месец наближава, а с него и шансът за поява на рожба сред някои зодии. Според астролозите вторият месец на годината ще повика щъркела в семейства на определени зодиакални знаци. Звездната карта показва и кои ще могат да се зарадват на най-благата вест през февруари:       Лъв Сред зодиите с най-голям шанс да сменят скоро пелени ще са представителите на зодия Лъв. Астролозите вещаят, че независимо дали вече имат дете или се надяват на бебе, Лъвовете ще са сред четирите зодиакални знака, които ще бъдат благословени с рожба тази година. Лъвиците са сред зодиите, които най-ревностностно защитават семейството си, а децата са най-голямата им радост. Именно това щастие е съвсем възможно да ги изненада през февруари. За повечето от тях тази бременност може да е непланирана, но това не означава, че няма да й се насладят от все сърце, дори напротив – тя ще им подари или пък ще им напомни отново за най-красивите емоции за един човек, а именно да стане родител. Скорпион   Скорпионите също може би ще трябва скоро да се разходят из бебешките магазини, защото ще са една от зодиите, за които звездите плануват поява на бебе в семейството. Тази година Скорпионите ще са готови на всичко в името на любовта. Хубавата новина е, че за вече обвързаните представители на знака няма да са нужни големи усилия и жертви в тази насока, защото връзката им няма да бъде белязана от тежки моменти. Дори напротив, съвсем възможно е тя да бъде засилена още повече, защото има реален шанс любовта в нея да създаде нов живот, а моментът за тази магия започва още от февруари. Звездите сочат поява на нов член в семейството на Скорпионите, така че - подгответе се за най-голямото щастие. Астролозите вещаят и спокойствие в дома ви тази година, което ще ви даде нужната хармония, за да посрещнете малкия човек. Риби Щъркелът може да почука на вратата и на представителите на романтичните Риби. Очаква ви и много активен социален живот, така че ако сте необвързани, не е изключено не само да срещнете партньора си, но и съвсем скоро да обогатите връзката си с най-скъпото – поява на бебе. Според астролозите тази година е годината на плодородието за нежните половинки от знака, голяма част от които мечтаят за дете от дълго време, както и моментът за голяма промяна в живота ви. Бъдете спокойни, мили Риби, защото съвсем скоро може да разберете, че ви очаква нов живот. Вашата сетивност и силна интуиция е възможно да ви подскажат, че чудото вече се е случило, още преди да видите двете чертички на теста за бременност. За вас това ще е истински празник и вие ще посрещнете бебето с любов, готови да поставите света пред краката му.     Телец Бебешки плач може да огласи къщата и на телците тази година, а моментът за зачеването й е съвсем подходящ през февруари, сочи звездната карта. Телци, вие държите на реда и искате всичко да е перфектно организирано и планирано, включително и появата на дете. Тази година от рано ви предупреждаваме, че имате шанс да се сдобиете с рожба и изрядната ви къща скоро да заприлича на малка детска площадка. Не се притеснявайте, няма по-хубаво чувство от това да прегърнеш нежното си бебе, така че за момент спрете със стремежа за порядък, а помислете за новия живот, който може да озари живота ви. Важно е и тази година да укрепите връзките си с приятелите и семейството си, затова ви съветваме да не бъдете прекалено импулсивни. Най-малките неща могат да осъществяват най-големите промени в много отношения в личен план ", "date": "2020.01.27", "title": "4-те зодии с най-голям шанс за БЕБЕ през февруари"}
{"url": "https://www.actualno.com/dobrich/dobrich-praznuva-142-godini-svoboda-news_1427674.html", "text": "      На днешния ден преди 142 години жителите на тогавашния Хаджиоглу Пазарджик посрещат освободителите си след пет века турско потисничество. На 27 януари 1878 г. руските войски, водени от генерал Аполон Цимерман влизат в Добруджа. Преди тази дата градът е освобождаван още три пъти във войните между Русия и Турция – през 1774 г., през 1810 г., и трети път през 1828 г.      Добрич е единственият български град, освобождаван от руснаците четири пъти. Земите на Добруджа са били арена на многократни сблъсъци на турската и руската армия, тъй като оттук минава най-краткият път към проливите, а те са били основната цел на Руската империя.   Задачата на ген. Цимерман била да заблуди турците, че военните действия и през 1877 г. ще започнат оттук, докато през това време основните руски сили навлязат на запад. На 22 юни Цимерман разполага войниците си по линията Черна вода – Кюстенджа и половин година отрядът му е в блатистата местност в делтата на Дунав и прочиства земите от черкези и башибозуци.\r\nТогавашния Хаджиоглу Пазарджик е бил добре укрепен и обграден с двойни траншеи. Пълни с оръжие били джамиите и двете християнски църкви. Боевете са се водили в околностите на града, където била известната Черна батарея. Нейната задача била да пази Хаджиоглу Пазарджик, тъй като той е със стратегическо значение, оттук е връзката към морето за евентуалното изтегляне през Варна.  Цимерман нарежда на генерал адютант Константин Манзей с отряда си да прекъсне тази връзка, но турците започват нападения в южната и източната част на града и за да предотврати опожаряването му, Манзей се връща обратно с войските си. Това дало възможност на турците да се изтеглят през нощта срещу, 27 януари 1878 г. към Варна, запалвайки църквата „Свети Георги“ и джамия, пълна с боеприпаси, в центъра на града. А сутринта градът посреща донските казаци.\r\nЖителите на Добрич ще се поклонят пред паметника на ген. Цимерман. Участие в общоградското поклонение ще вземат възстановчиците от НД „Традиция“ – РК „46-и пехотен Добрички полк“. С цветя ще бъдат обсипани и паметниците на Васил Левски, Христо Ботев, Стефан Караджа, Захари Стоянов, хайдут Пею Буюклията, Иван хаджи Вълков,  Ф. М. Достоевски,  Алеята на опълченците във Военно гробище музей, Паметникът-костница на загинали руски войници и офицери през Руско-турската освободителна война 1877-78 г., Паметникът на 122-ма незнайни руски воини и на офицерите Петър Усяткин от 18-ти Донски казашки полк, Цезар Пташковски от 66-ти пехотен Московски полк и Герасим Кузмински от 65-ти пехотен морски полк.    ", "date": "2020.01.27", "title": "Добрич празнува 142 години свобода"}
{"url": "https://www.actualno.com/america/bil-gejts-darjava-10-mln-dolara-za-borba-s-koronavirusa-news_1427692.html", "text": "      Основателят на „Майкрософт“, милиардерът Бил Гейтс и съпругата му Мелинда („Bill Melinda Gates Foundation“) даряват 10 милиона долара за мерки срещу разпространението на коронавируса 2019-nCoV в Китай и Африка, се казва в съобщение, публикувано на уебсайта на фондацията, цитирано и от РИА Новости.      „Фондацията за Бил и Мелинда Гейтс обяви, че скоростно отделя 10 милиона долара спешна помощ и съответната техническа поддръжка, за да помогне на онези, които се борят с разпространението на вируса в Китай и Африка. Това ще засили усилията за ограничаване на глобалното разпространение на коронавирус 2019-nCoV“, се казва в изявлението.   Средствата ще бъдат разделени поравно между Китай и центровете за контрол и превенция на заболяванията в Африка.\r\nНа 31 декември 2019 г. китайските власти информират Световната здравна организация за огнище на неизвестна пневмония в град Ухан, разположен в централната част на страната.  Експертите са установили причинителя на заболяването - това е коронавирус 2019-nCoV. Извън континенталния Китай е съобщено за инфекции в Хонконг, Макао, Тайван, Тайланд, Япония, Южна Корея, , Канада, Виетнам, Сингапур, Непал, Франция, Австралия и Малайзия.\r\nОбщият брой на заразените в континентален Китай достигна 2744, от които 80 са починали.    ", "date": "2020.01.27", "title": " Бил Гейтс дарява 10 млн. долара за борба с коронавируса "}
{"url": "https://www.actualno.com/education/shte-premahnat-li-audiozapisa-na-malkite-maturi-news_1427704.html", "text": "      Обявяването на грипна ваканция става по решение на регионалните здравни инспекции. Учителите имат опит и могат да преценят как материалът да бъде наваксан, каза в интервю за bTV Таня Михайлова, зам.-министър на образованието и науката.      „Колегите могат спокойно да направят ново разпределение на работата си, така че да няма ощетени ученици по отношение на материала“, допълни тя.   По думите ѝ смисълът на грипната ваканция е учениците да могат сами да се предпазят, за да не се разпространява грипът. Тя ги посъветва да не са навън и да не се събират на големи групи.\r\nТаня Михайлова коментира и притесненията на родителите на седмокласници във връзка с промяната в матурите по математика. Основната им тревога е, че в първи модул те имат само 60 минути за решаване на 20 задачи. Тече и петиция, която е събрала над 800 подписа.  „Някои задачи се решават за минута, а други за повече в зависимост от естеството им. Тази година няма да бъдат 25 задачи, а 23 за същото време, както предходната\r\nгодина. Тоест ще има повече време. Във втората част на изпита ще бъдат три задачи“, обясни Михайлова.\r\n„Готови сме на диалог, но трябва да се доверим повече на учениците. Те ще се справят и нека възрастните да не проектират страхове си върху децата. Те знаят и могат\", убедена е тя.       Родителите на четвъртокласници са притеснени от новите промени в изпита по български език – децата ще пишат диктовката от аудиозапис.\r\nПо отношение на диктовките на запис Михайлова поясни, че по този начин всички ученици ще бъдат поставени при равни условия.\r\n„Осъществяването на аудиозаписа ще става по всички правила, по които трябва да се диктува на учениците от съответната възраст. Затова не трябва да има притеснение“, успокои зам.-просветният министър.\r\nВ момента МОН разработва материали, които до края на месеца трябва да са готови. Те ще бъдат изпратени в училищата и по този начин учениците ще имат цял срок, за да се подготвят.\r\nТаня Михайлова заяви, че националното външно оценяване като инструмент в нашата образователна система е изключително важно.      „Функциите му са свързани с разработване на политики за подобряване на резултатите. Голяма част от учениците, особено в четвърти клас, продължават в същите училища и чрез изпитите може да се видят техните дефицити“, каза Михайлова.\r\nЗам.-министърът призова родителите да не пресъздават притеснения си и да не ги проектират върху децата.  ", "date": "2020.01.27", "title": "Ще премахнат ли аудиозаписа на малките матури?"}
{"url": "https://www.actualno.com/business/sobstvenici-na-kyshti-za-gosti-masovo-objalvat-nalojenite-sankcii-news_1427630.html", "text": "      Едва от около 50 къщи за гости не обжалват наложените им глоби от държавата. От 288 обекта, цели 259 са с нарушение, от които 202 са подали възражения до 10 януари тази година. Общата стойност на глобите е 48.2 млн. лв., от които за 37.8 млн. лв. наемодателите отказват да дават пари. Това показват данни на земеделското министерство, изнесени в писмен отговор на земеделския министър Десислава Танева, цитирани от в. \"Монитор\".      От всички обекти само 25 нямат санкция, докато останалите са с пълна или частична такава. В процес на издаване на санкция са 4 места за настаняване, а разгледаните случаи са общо 125. Стойността на разгледаните възражения е 19.7 млн. лв.   Скандалът с къщите за гости се разрази заради използвани от бившия заместник-министър на икономиката Александър Манолев евросредства за построяването на собствен обект. Освен него певецът Милко Калайджиев също е сред глобените за 2019 г. По разпореждане на главния прокурор от април миналата година започнаха проверки на общо 746 къщи за гости, финансирани със средства от Европейския съюз. До момента са образувани 23 досъдебни производства за представяне на неверни сведения с цел получаване на финансиране от еврофондове.\r\nВсъщност, именно намесата на прокуратурата по темата е най-важна в случая. Причината е, че Държавен фонд \"Земеделие\" (ДФЗ) не може да действа извън 5-годишен мониторинг, който е валиден по оперативната програма. Това означава, че евентуални измами с евросредства за къщи за гости преди 2014 година могат да бъдат разкрити само от държавното обвинение.  \"Проверени са 288 къщи за гости, стойността им е 81 млн. лв., в 158 случая те не са изпълнявали изискванията за развитие на селските райони. С други думи, голяма част от тях не са ползвани, за да посрещат гости\", каза в края на миналата година .\r\nСпоред Грудев обаче, точно периодът 2013 - 2014 година е бил този, в който са ставали най-големите схеми. \"За къщите за гости наблюдавахме един сериозен опит за надуване на балон за инвестиция, но това се случва през 2013-2014 година\", коментира той и призна косвено, че ДФЗ няма да хване всичките проблемни проекти именно заради изтичането на 5-годишния мониторинг.   Дали всичко е \"пито - платено\" - припомнете си в !     ", "date": "2020.01.27", "title": "Собственици на къщи за гости масово обжалват наложените санкции"}
{"url": "https://www.actualno.com/interview/vladislav-dechev-sgi-vseki-zavyrshen-a-oshte-poveche-realiziran-proekt-e-nauchen-urok-news_1427057.html", "text": "                Г-н Дечев, вече почти 10 години сте част от SGI. Кои са най-мащабните проекти, в които сте участвали като професионалист и като част от SGI?   Конкретни примери има много. Всеки проект, голям или малък, е едно предизвикателство. Всеки завършен, а още повече реализиран проект, е научен урок и ако сме имали късмет – само няколко бели косъма на главата. Наистина през годините сме имали редица обекти, клиенти, които ако след дългия път на инвестиционния проект, все още ни споменават с добро, значи сме си свършили добре работата. Компанията празнува 10-годишен юбилей тази година – какъв е вашият принос в последното десетилетие и какъв бихте искал да бъде в следващото? Действително SGI става на 10 години, а определено не се усещат като толкова. За последното десетилетие като екип се развихме по десет (от 5 до 50 души), а като опит и научени уроци – многократно. Строителният бранш е един от малкото, които пряко оставят следа – в живота на обитателите, в средата, в която се развива, дори в историята. Той маркира прогреса, технологиите и разбиранията на човек в дадения период от време. Предизвикателството пред всички нас, част от този бранш, е да успяваме да се развиваме, да предлагаме все по-добър продукт на нашите клиенти, а в глобален план да изместваме границите на комфорта си и да развиваме архитектурата във времето, не само в следващото десетилетие, а и за напред.     Що е то устойчиво строителство и как се развива в България? Кои са реализираните добри примери у нас? Устойчивото строителство и дизайн в някаква степен присъстват в от няколко десетилетия. Истинският осмислен продукт обаче и реалните ползи от него са все още недооценени и за съжаление не толкова популярни. Все още сертифицирането на сгради и проекти по някоя от световно признатите системи е по-скоро маркетингова стратегия отколкото друго. Въпреки това устойчивост в има. В синтезиран вид, това се изразява във всеки проектантски и строителен процес, който води до повишаване на комфорта на обитаване, а в същото време води до оптимизации на експлоатационни разходи за крайния потребител. Стандартите в това отношение се завишават прогресивно. Самото сертифициране на сгради все още има нужда от популяризиране, но практически, потребителите имат изисквания, а браншът – реагира. Каква е тенденцията в по отношение на големите градоустройствени проекти? Има ли нещо, което да можем да отличим навсякъде в страната? С повишаване на доходите, във време на подем, обикновено идват и определени по-високи изисквания към средата на обитаване. Както знаем в София, а и не само, трайно-дефиниран е продукта \"затворен комплекс от жилищни сгради\". В общия случай това дава допълнителна стойност свързана със сигурност, удобства и спокойствие, които са по-трудно контролируеми в по-традиционната форма на обитаване – апартаментния блок например. Именно \"затворения комплекс\" е продуктът, който най-често дефинира големите градоустройствени проекти. Тенденциите за комбиниране на жилищни с търговски и офисни функции пък позволяват на създалата се затворена среда да бъде утилизирана и използвана целодневно, което и в чисто търговски план има повече смисъл. Мода и необходимост често не са едно и също. От какви градоустройствени проекти се нуждае спешно според Вас?    Често по нашите географски ширини се предпочита започване на чисто, а старото бива пренебрегвано и неглижирано. Това важи с пълна сила по отношение на градоустройствените проекти, особено тези от \"затворен тип\". има нужда от мерки за модернизиране и благоустрояване на съществуващите застроени площи. От вдигане на стандарта на техните обитатели, а от там и на жителите на съответния град. Няма причина и Швейцария да имат различна градска среда и дори висока, тази летва може да бъде прескочена. Разбира се, това изисква време, промяна на индивидуалните човешки разбирания и не на последно място – търговски смисъл и причина. Един от големите проблеми в София вече е трафикът. Какво бихте направили като градоустройство, за да се поотпуши малко той? Трафикът и паркирането са проблем във всички по-големи градове в света. Редица са мерките, които могат да се предприемат за решаването на този казус: подобряване и  развитие на градската инфраструктура и улична мрежа, развитие на обществения градски транспорт, ограничаване на трафик и паркиране в централна градска част, завишаване на нормативните изисквания за минимален брой необходими паркоместа за нови инвестиционни проекти, пакетиране на места за паркиране ведно с основната жилищна или обществена единица при продажби на нови недвижими имоти и т.н. Най-важното обаче отново е свързано с начина ни на мислене и желанието да работим заедно за подобряване на средата ни на обитаване. Вече от няколко години високото строителство специално в София предизвиква широк обществен отзвук. Какво е вашето мнение – трябва ли да има специални регулации, специални места, където да се строят сгради над определена височина? Високото строителство реално е обект на много обществени дебати и негодувание. Често обаче гражданската нагласа е по-скоро автоматизирано-негативна и необоснована. В , чисто в технически и инвестиционен план, високите сгради са по-скъпи, по-неефективни, а и много по-трудни за вместване в закостенелите градоустройствени правилници. Тези сгради са преди всичко въпрос на престиж, а не на необходимост. Разбира се, стига пазарът да го изисква, няма причина тези инвестиционни намерения да бъдат автоматично парирани. В исторически и световен план, високите сгради обикновено се превръщат в репери и в символи на града си, създават работни места на относително ограничена теренна площ, което пък освобождава пространство около себе си за паркова среда и озеленяване. А що се отнася за гледката ни към Витоша – често забравяме, че и обикновената 5 етажна сграда може да засенчи двуетажна къща.  ", "date": "2020.01.27", "title": "Владислав Дечев, SGI: Всеки завършен, а още повече реализиран проект, е научен урок"}
{"url": "https://www.actualno.com/society/prognoza-za-vremeto-27-januari-ponedelnik-news_1427621.html", "text": "      Днес, 27 януари, времето в страната ще бъде облачно и на много места ще има превалявания от дъжд. В Източна ще духа до умерен южен вятър, като до вечерта вятърът в цялата страна ще се ориентира от запад-северозапад. Минималните температури ще бъдат между 0° и 5°, а максималните между 5° и 10°, на места в Източна до 12°-13°. Атмосферното налягане още малко ще се понижи и ще бъде близко до средното за месеца. Това съобщи за Агенция „Фокус” дежурният синоптик Христо Христов от Националния институт по метеорология и хидрология (НИМХ).      Над Черноморието ще бъде облачно с превалявания от дъжд. Ще духа до умерен южен вятър. Максимални температури - между 9° и 12°. Температурата на морската вода е 7-8°. Вълнението на морето ще бъде 2-3 бала.\r\nВ планините ще бъде облачно с валежи от дъжд, над 1200 метра от сняг. Ще духа умерен до силен вятър от югозапад, който постепенно ще се ориентира от северозапад. Максималната температура на 1200 метра 3-4°, на 2000 метра около минус 1°.\r\nИма и предупреждение с жълт код - за какво, научете в !  През следващите дни ще бъде динамично и променливо, сравнително топло за периода. Във вторник облачността временно ще се разкъса и ще намалее. Ще духа слаб до умерен запад-северозападен вятър и дневните температури пак ще се повишат. През нощта срещу сряда и в сряда облачността ще се увеличи, на места от запад на изток ще превали слаб дъжд, а вятърът от запад-северозапад, главно в Дунавската равнина, ще се усили. С него дневните температури слабо ще се понижат и в Предбалкана и по високите котловинни полета е възможно да превали сняг. В четвъртък ще бъде ветровито, с променлива облачност, сутринта все още е възможно да превалява слабо. Температурите още малко ще се понижат. ", "date": "2020.01.27", "title": "Прогноза за времето - 27 януари (понеделник)"}
{"url": "https://www.actualno.com/balkani/traktori-okupirat-centralna-gyrcija-v-stachka-na-fermerite-news_1427695.html", "text": "      Земеделските стопани в Тесалия в централна Гърция са готови за начало на стачки на селскостопанската общност в страната, като паркират тракторите си по протежение на националната магистрала в Лариса, Волос, Кардица и Трикала, съобщава \"Катимерини\", предаде БГНЕС. Тези стачки се превръщат в почти ежегодно събитие.      Пътните колони - които са предназначени да не възпрепятстват движението на трафика, а да го забавят - ще останат поне до 1 февруари, съобщиха профсъюзите. Според тях не е изключено тракторите да достигнат до северния пристанищен град Солун.   Освен досегашното недоволство за цените на стоките и разходите за гориво, тази година земеделските стопани се противопоставят и на Общата селскостопанска политика на Европейския съюз (CAP) за периода 2021-2027 г.\r\nОчаква се фермерите в други части на страната да проведат подобни протести през следващите седмици.   ", "date": "2020.01.27", "title": "Трактори окупират централна Гърция в стачка на фермерите "}
{"url": "https://www.actualno.com/viewpoint/vladislav-goranov-izglejda-se-okaza-hazarten-tip-news_1427501.html", "text": "      Колкото повече се задълбаваме в казуса с двойното данъчно облагане на хазарта, толкова повече министърът на финансите Владислав Горанов се откроява в събитията.       Промените са приети в края на 2013 г. и са предложени от тогавашния депутат Георги Кадиев. С тях се въвеждат двата режима за облагане на хазарта и в който са изброени видовете хазартни игри, но са пропуснати лотариите. При справка в страницата на Народното събрание става ясно, че предложението на Кадиев и още 6 негови колеги от БСП не е подкрепено от Комисията по бюджет и финанси. В зала обаче ЗА предложението гласуват 74 депутати от ГЕРБ, 7 от БСП (вносителите на промените) и 2 от \"Атака\". ПРОТИВ са 24 от ДПС, 6 от БСП и 5 от \"Атака\". 37 депутати на БСП се въздържат. Това са данни, които още в петък при участието си в bTV.\r\nИнтересна обаче е  реакцията на ГЕРБ след гласуването, която според стенограмата от заседанието е била такава:                                Тук можете да видите .\r\nПо-интересното обаче е, че сред депутатите от ГЕРБ, подкрепили промените, са и сегашният председател на бюджетната комисия в парламента Менда Стоянова. През 2014 г. Стоянова, вече председател на Комисията по бюджет и финанси, внася поправка в Закона за хазарт, с която добавя и лотариите, но не премахва двата режима на облагане. По това време министър на финансите е Владислав Горанов. Под негово ръководство и надзор функционира Комисията по хазарт, чиито председател се избира от министъра на финансите. Този орган регулира и наблюдава дейността на сектор, в който се въртят обороти за милиарди.\r\nЗа пет години Горанов смени трима председатели на Комисията по хазарт. Последният от тях е бивш началник в НАП, Менда Стоянова също е кадър на НАП, а кариерата на самия Горанов е преминала в Министерство на финансите. Тоест все хора, разбиращи от управление на пари и счетоводство. Как така в продължение на пет години Горанов и неговия екип не са разбрали, че Държавният спортен тотализатор и частните лотарии са били облагани по различен начин? Още повече, че това става чрез една процедура, включваща подаване на формуляри и отчетни документи. Излиза, че Владислав Горанов е бил пряк участник в събитията, довели до сегашното положение и цели 5 години това не е било проблем. Има малка, ама минималистична вероятност, която на практика клони от минус до безкрайност, че са били необходими 5 години наблюдение и анализ, за да се стигне до извода, че е по-добре за държавата да няма двойно данъчно облагане.\r\nСега, флагманът на предложените промени Валери Симеонов излиза с все  по-кухи аргументи и откровено казано става все по-видимо, че е невежа в  материята. Не че ние, широката публика, сме на ти с хазартния бизнес и  закона, който го регулира, но все пак се очаква, че един народен  представител, призван да създава законите на държавата, така да се каже  да ги кове, е запознат, при това в дълбочина. Очаква се от него, едни неща - например как всичко станало само и единствено заради Йордан Цонев, и ехидно сочи виновните за пропуските и  вратичките в закона, да си е направил елементарна справка. Българският  парламент има собствена администрация и експерти. Освен това  официалната му интернет страница също може да предостави тези справки.  Но ,  бивш вицепремиер и успял провинциален бизнесмен, след три години във  властта и втори мандат в Народното събрание, все още не е разбрал как  функционира парламента и какво се очаква от един народен представител.\r\nОбиден е за интелекта на българите елементарният подход на Симеонов. Вносителят на аргументира своите предложения с това, че иска да се спре една  пандемия, която е обхванала народа. Талоните били на всяка крачка и това  е недопустимо защото това е хазартна зависимост – състояние, признато  за болестно и от Световната здравна организация. Хората си продавали  апартаментите заради тази си зависимост, твърди възмутено той. Но ако целта е да защитиш безусловно тези, които си залагат  апартаментите и губят всичко, то какво се случва с казината, които също не изглеждат малко на брой? Защо г-н  Симеонов не се интересува от годишните такси и налози, които плащат  собствениците на казина за машини, рулетки, игрални маси и т.н.? Колко точно е размерът на облагане при тях? Да, машинките, които вземат имането  на един хазартно зависим, за тях държавата дали получава жълти стотинки?! И  това е само една малка част от тайните на Закона за хазарта, които явно  родните депутати не могат да разгадаят. Автор:   ", "date": "2020.01.27", "title": "Владислав Горанов изглежда се оказа хазартен тип "}
{"url": "https://www.actualno.com/asia/turcija-sled-zemetresenieto-video-i-snimki-news_1427667.html", "text": "      Броят на загиналите след земетресението в Турция нарасна до 38, съобщи Управлението за извънредни ситуации и природни бедствия на републиката, цитирано от TACC. Ранените са над 1607 души.      Турският президент Реджеп Тайип Ердоган съобщи, че над 100 души са хоспитализирани след труса и остават под лекарски грижи в болниците.\r\nПрипомняме, че земетресението с магнитуд 6,8 стана в петък в източната провинция Елязиг, чието население е около 400 000 души. Епицентърът на труса, който засегна и съседната провинция Малатия, се намира на дълбочина 10 км. Земетресението беше усетено в много региони на страната, както и в Израел, Ирак и Сирия.    Двете най-засегнати провинции са Елязиг и Малатия, в които продължават спасителните операции, макар че екипите вероятността да бъдат открити още оцелели е минимална.\r\nПоследните кадри на оптимизъм бяха тези, на които се вижда как изваждат от рухнала сграда 5-годишно момиченце в неделя.      В същото време дух на единство завладя Турция, пише в. „Daily Sabbah”, цитиран от БГНЕС. Два дни след труса, продължава упоритото търсене на евентуални оцелели, а от цялата страна се изпращат помощи за пострадалите.\r\nБързата реакция на държавата и предоставянето на помощи от цяла Турция, както и от чужбина, помогна за повдигане на духа на оцелелите.\r\nХората от цялата страна се мобилизираха в рамките на часове, за да изпратят всичко което могат и е нужно на пострадалите.  Медията определя труса като \"най-смъртоносното земетресение, сполетяло Турция\" след 2000г.   За разлика от земетресението през 1999 г., при което хиляди загинаха в северозападна Турция, този път държавата реагира бързо , като екипите за издирване и спасяване бяха изпратени в региона за часове.\r\nВсички обществени агенции и неправителствени организации като турския червен полумесец се мобилизираха почти в рамките на един час, за да се включат в спасителните акции и да помогнат на оцелелите, които трябваше да прекарат уикенда навън, при минусови температури.\r\nВойници, доброволци и благотворителни организации се отправиха към Елязъг, както и към Малатия, втората най-засегната от бедствието провинция. На нуждаещите се бяха доставени над 8000 палатки и освен доставените тонове храна бяха създадени и мобилни кухни в помощ на жителите на двете провинции. ", "date": "2020.01.27", "title": "Турция след земетресението (ВИДЕО И СНИМКИ)"}
{"url": "https://www.actualno.com/society/jylt-kod-zaradi-poledici-v-shest-oblasti-news_1427665.html", "text": "      Жълт код за опасни поледици е обявен , 27 януари, за шест области в страната. Сред тях са София, Видин, Монтана, Враца, и Кюстендил.      Тази нощ се очакваше дъжд в тези райони, а заради ниските температури може да има условия за заледявания.\r\nВ понеделник дневните температури слабо ще се понижат, но въпреки това остават по-високи от обичайните за януари. Във вторник облачността ще намалее, а в сряда на места може да превали. Вятърът се очаква да се засили.\r\nВремето ще остане такова и в четвъртък, а в петък предстои намаление на облачността.  Какво ще е времето с подробности - научете в ! ", "date": "2020.01.27", "title": "Жълт код заради поледици в шест области "}
{"url": "https://www.actualno.com/books/izliza-tibetskoto-izkustvo-na-jivota-ot-kristofyr-hansard-news_1427613.html", "text": "      Тибетската система Бьон е една от най-древните лечителски системи в света и има за цел да обедини ума, тялото и душата в едно. Така се възстановява изначалният динамичен баланс у човека и се създават предпоставки за физичeско и духовно здраве.      В „Тибетското изкуство на живота“ Кристофър Хансард – водещият западен познавач на Бьон – разказва за собственото си вътрешно пътешествие и споделя наученото от тибетския си учител – от съвети за правилно хранене, масаж и техники за подмладяване до умения за укрепване на ума, медицина за душата, медитация и съчетаване на билките за лечение на често срещани оплаквания.   „Тибетското изкуство на живота“ е книга, която ни помага да приложим натрупаната древна мъдрост към собствения си живот и да осъзнаем, че болестта е колкото продукт на нашето тяло, толкова и на съзнанието ни, и че ние сами творим собствената си съдба.\r\nОт четиригодишна възраст Кристофър Хансард е обучаван в тибетската духовна и медицинска традиция Бьон. Образованието му продължава 23 години и включва хирургия, акупунктура, физиотерапия, психологическа терапия и усвояването на 11 хиляди билкови комбинации. Понастоящем Кристофър Хансард живее в Англия и е считан за един от водещите западни познавачи на древната тибетска мъдрост.   ", "date": "2020.01.27", "title": "Излиза \"Тибетското изкуство на живота\" от Кристофър Хансард"}
{"url": "https://www.actualno.com/pernik/demokratite-pitat-zashto-fandykova-ne-se-podpisa-pod-doklada-za-vodata-za-pernik-news_1427671.html", "text": "      Защо столичната кметица Йорданка Фандъкова не е сложила подпис под доклада за решението да се пренасочи вода от язовир \"Белмекен\" към Перик? Този въпрос поставя групата общински съветници на \"Демократична България\" (ДБ).      Според ДБ, подпис са сложили само двама общински съветници от групата на ГЕРБ – Прошко Прошков, който в предишния Общински съвет влезе с квотата на Реформаторския блок и Георги Георгиев. Демократите напомнят, че Фандъкова уверявала, че ще е гарант за предложението на Министерския съвет.   \"Ще подкрепя само решение за , което дава 100% гаранции за  софиянци\", заяви на предното заседание на Постоянната комисия по  инженерна инфраструктура и енергийно планиране към СОС кметът Фандъкова.  По какъв начин подкрепя тя решението, без да се подпише под  предложението до СОС, питат демократите.\r\n\"Подкрепата на общинските съветници на Демократична за решаването на кризата в не подлежи на съмнение. Смятаме, че никой в този общински съвет не би отказал вода на нуждаещите се. Държим обаче ясно да заявим отношението си към безочието на управляващите\", се казва в официалната позиция на демократите.  \"Общинските съветници от Демократична ще подкрепим решение за предотвратяване на хуманитарната криза в , но настояваме г-жа Фандъкова, която, освен столичен кмет, е и заместник-председател на партия ГЕРБ, докарала кризата в , да спре да се крие зад съветниците от групата си и да поеме персонална отговорност за внесения в СОС доклад. Това може да стане само ако положи подписа си под него. В противен случай ще продължим да имаме премиер, който се крие зад министрите, министри, които се крият зад кмета, кмет, който се крие зад общинските съветници и общински съвет, превърнат в гумен печат на едно непочтено и некадърно управление\", добавят демократите. ", "date": "2020.01.27", "title": "Демократите питат: Защо Фандъкова не се подписа под доклада за водата за Перник?"}
{"url": "https://www.actualno.com/america/smyrtta-na-kobi-brajynt-potopi-sveta-v-skryb-news_1427670.html", "text": "      Американската баскетболна легенда Коби Брайънт и 13-годишната му дъщеря Джана са сред деветте души, загинали при катастрофа с хеликоптер край град Калабасас, предградие на Лос Анджелис късно вчера.      Брайънт, 41-годишен, е пътувал с частния си хеликоптер, когато машината се е разбила заради лоша видимост в района и е избухнала в пламъци.\r\nШерифът на окръг Лос Анджелис заяви, че няма оцелели.\r\n41-годишният Брайънт е петкратен шампион в НБА, играл за „Лос Анджелис Лейкърс” през цялата си 20-годишна кариера и се счита за един от най-великите играчи в историята на баскетбола. Той е двукратен олимпийски шампион с отбора на САЩ. Сред постиженията му е и титлата „най-ценен играч в НБА”, с която е удостоен през 2008 г. Той се оттегли от активна спортна дейност през април 2016 г. Брайънт печели награда „Оскар“ за най-добър късометражен анимационен филм през 2018 г. за „Скъпи баскетбол” - петминутен филм, базиран на писмо до любимия му спорт, написано през 2015 г.  Катастрофата на хеликоптера в хълмовете край градчето Калабасас беше потвърдена първо от TMZ и „Los Angeles Times”.\r\nСлед като смъртта на баскетболната легенда беше потвърдена спортисти, политици, артисти, звезди от шоу бизнеса изразиха скръбта и почитта си към баскетболиста.\r\nМинута мълчание прекъсна много баскетболни срещи в САЩ.    Брайънт беше почетен и на церемонията за връчване на наградите „Грами” , която се провежда на стадиона на „Лейкърс” в Лос Анджелис.\r\n\"В момента всички изпитваме луда тъга\", каза водещата Алиша Кийс.   „Защото по-рано Лос Анджелис, Америка и целият свят изгубиха герой. Ние буквално стоим тук с разбити сърца в дома, който Коби Брайънт построи“.\r\nНБА излезе с изявление, в което казва, че е \"опустошен от трагичната смърт на Брайънт и дъщеря му Джана\".\r\n„В продължение на 20 сезона Кобе ни показа какво е възможно, когато един изключителен талант се смеси с абсолютна преданост към победата“, се казва в съобщението.   Националният съвет за безопасност на транспорта, съобщи че катастрофиралият хеликоптер е модел „Sikorsky S-76B” и заяви, че изпраща екип, който да разследва инцидента.\r\nПолицията е помолила хората да стоят настрана от мястото на катастрофата, за да не пречат на разследването, макар че хиляди фенове на загиналата звезда се насочиха към лобното му място, носейки цветя, баскетболни топки и негови снимки.   Брайънт и Джана са летели с хеликоптера към баскетболен мач, в който Джана е трябвало да играе.\r\n\"Семейството на НБА е опустошено от трагичната смърт на Коби Брайънт и дъщеря му Джана\", написа комисарят на НБА Адам Силвър.\r\n\"Коби ще бъде запомнен най-вече с това, че вдъхновяваше хората по целия свят да вземат баскетболна топка и да се състезават, достигайки максимума на възможностите си. Беше щедър с мъдростта, която бе събрал и виждаше като своя мисия да я споделя с бъдещите поколения играчи, а особена радост му доставяше да предава любовта си към играта към Джана”, добави Силвър.\r\nБрайънт и съпругата му Ванеса имат още три дъщери - Наталия, Бианка и Капри.  ", "date": "2020.01.27", "title": "Смъртта на Коби Брайънт потопи света в скръб"}
{"url": "https://www.actualno.com/europe/izglejda-salvini-gubi-na-mestnite-izbori-v-severna-italija-news_1427651.html", "text": "      Крайнодесният Матео Салвини е изправен пред нов политически неуспех, след като партията му \"Лига\" изглежда ще претърпи загуба от лявоцентристката Демократическа партия (ДП) на важните местни избори в северната част на страната.      Левицата управлява областта от края на Втората световна война, посочва БГНЕС.   Данните от предварителните социологически проучвания, направени за държавната телевизия на Италия, показват преднина за ДП, която взема между 47% и 51% от гласовете. \"Лига\" на Салвини изглежда печели между 44% и 48%. Окончателните резултати ще са ясни в днес.\r\nИзборите се разглеждат като тест за правителството на националната коалиция, в което популисткото движение \"Пет звезди\" обединява сили с ДП, след като Салвини извади партията си от управлението.  Въпреки това, Салвини и съюзниците му изглеждат готови да победят ДП на други регионални избори в южния регион на Калабрия, сочат данните на социолозите. ", "date": "2020.01.27", "title": "Изглежда Салвини губи на местните избори в Северна Италия "}
{"url": "https://www.actualno.com/climate/prirodata-ne-e-vinovna-za-sushata-smjatat-klimatolozi-news_1427638.html", "text": "      На фона на водната криза остава въпросът наистина ли 2019 година е била суха година. Отговор на този въпрос потърси БНТ.      Данните на Националния институт по метеорология и хидрология показват, че зимата е наистина суха. Но в никакъв случай не можем да говорим за драстично суха година, показват данните за валежите за 30 години назад. 2019 година например е била с около 15% по-суха от нормалното, но за тенденция за засушаване не може да се говори. Има ли нещо ненормално във времето през последната година коментират специалисти.   Според проф. Георги Рачев е имало години с още по-драстична суша. И данните потвърждават думите му. По-сухи са били 2000-та, 90-та, 92-ра, 93-та година.\r\nЧе 2019 година не беше суха, показват не само данните. Вероятно го помнят и хората, които през лятото на миналата година се молиха дъждът да спре. Месеци по-късно молитвата е за сняг. Ако през миналата година по това време цели населени места бяха затрупани, сняг там няма. А някои градове ще изпратят и този месец без никакви валежи.  „Сега големите световни центрове не дават надежда февруари и март да бъдат с нормални валежи. Прогнозата е те да бъдат малко по-топли и с по-малко от нормата валежи“, казва проф. Георги Рачев.\r\nКлиматолозите са категорични - природата не ни е спряла водата. И предупреждават, че след сухата зима, пролетта може да дойде с проливни дъждове. И не бива да има изненадани.    ", "date": "2020.01.27", "title": "Природата не е виновна за сушата, смятат климатолози"}
{"url": "https://www.actualno.com/business/ideja-ulesnjavat-danychnoto-prikluchvane-firmite-shte-se-otchitat-samo-pred-nap-news_1427640.html", "text": "      Данъчното приключване на фирмите ще бъде олекотено вероятно още от следващата година. Бизнесът и данъчните са се договорили компаниите да се отчитат само пред националната приходна агенция в срок до края на юни, а статистическият институт и Търговският регистър ще получават от данъчните по електронен път попълнените вече годишни отчети за дейността си.      „Монитор“ припомня, че в момента бизнесът подава годишни финансови отчети два пъти веднъж до 31 март се подават годишните финансови отчети до Националния статистически институт, а оттам служебно се изпращат към НАП. Другият срок за фирмите е 30 юни, при който се публикуват в Търговския регистър финансовите отчети заедно с решението за тяхното приемане.   Предложението е направено от големите работодателски организации във връзка с изработването на единна входна точка за подаване на годишни финансови отчети, коментира пред „Монитор“ изпълнителният директор на Асоциацията на индустриалния капитал в Добрин Иванов.\r\nИскането всъщност е старо предложение на бизнеса още от 2015 г. И в тази връзка беше направена работна група в Държавна агенция „Електронно управление“, която излезе с концепция за създаването на единната входна точка. Проект по ОП „Добро управление“ беше финансиран, който да създаде приложно идеята. Фирмата ще трябва еднократно да подаде годишни отчети за дейността си и информацията ще се използва от трите държавни институции във вида, в който е подадена. Така ще може да се правят справки и ще бъдат ограничени възможностите за грешки. Тук идва и затруднението, че ако останат сегашните срокове, както са в момента, бизнесът ще бъде принуден да изготви финансовите отчети до 31 март, да ги подаде, както и да свика общото събрание на съдружниците или на акционерите, които да ги приемат. Всичко това трябва да се случи до края на март, което е невъзможно, смята шефът на АИКБ.  По-реалистично е срокът от 31 март, който е до момента, да бъде изместен и да бъде приравнен на срока за Търговския регистър който е 30 юни. Пред „Монитор“ от приходната агенция неофициално коментираха, че ако срокът бъде изместен, то вероятно подаването на финансовите отчети ще започне от 1 март. До момента също има възможност за коригиране на декларация до 30 септември, но ако срокът бъде удължен, то тази възможност ще отпадне. И така това, което ще бъде подадено, ще бъде окончателно. Обсъжда се промените да влязат в сила още догодина. ", "date": "2020.01.27", "title": "Идея: Улесняват данъчното приключване, фирмите ще се отчитат само пред НАП"}
{"url": "https://www.actualno.com/america/jertvite-na-navodnenijata-v-brazilija-se-uvelichiha-mnogokratno-news_1427658.html", "text": "      Жертвите на наводненията в Южна Бразилия вече са 57 души, 48 от които са загинали в най-засегнатия щат Минас-Жерайс, съобщава държавната служба за гражданска защита на южноамериканската държава, предаде БГНЕС.      \"Много от смъртните случаи - 8 - бяха регистрирани в столицата на щата\", се казва в комюнике на службата.   Според властите още 19 души са изчезнали.\r\nВ 99 града в щата Минас-Жерайс бе обявено извънредно положение поради заплахата от продължителни валежи.   ", "date": "2020.01.27", "title": "Жертвите на наводненията в Бразилия се увеличиха многократно"}
{"url": "https://www.actualno.com/chronicles/belarus-vyvejda-kato-dyrjaven-ezik-belaruskija-ezik-news_1427612.html", "text": "      Белоруският език е славянски език, говорен от около 3,2 милиона души в Беларус, Източна Полша и Литва. В Беларус е официален език, заедно с руския, но едва 11,9% от белорусите го използват, а повече от 50% не го владеят писмено.      Белоруският език използва кирилицата, в по-ранни периоди също така е била употребявана латиницата (т.нар. łacinka), както и (за кратък период) арабска писменост, използвана от заселилите се в страната татари, които и след загубата на татарския и възприемането на белоруския език продължили да използват арабска писменост.   В белоруската правописна норма на кирилица е силно застъпен фонетичният принцип. При него се отразяват задължително в писмен вид някои характерни източнославянски фонетични особености, типични и за руския език, напр. т. нар. „акание“ или изговор на етимологично праславянско О като А в неударена позиция. Точно тази особеност на белоруския правопис е и косвената причина за двоякото изписване на названията „белорусин/беларусин“ и „белоруски/беларуски“ на български.\r\nПисменост  За изписването на беларуския се използва кирилица. Съществува и беларуска латинска азбука (на беларуски: лацінка), която се използва основно извън границите на Беларус и в някои указатели и карти (например Google Maps). В миналото беларуските татари са писали с беларуска арабска азбука. ", "date": "2020.01.27", "title": "Беларус въвежда като държавен език беларуския език"}
{"url": "https://www.actualno.com/society/uvelichavat-se-sluchaite-na-otneti-bylgarcheta-ot-socialnite-slujbi-v-chujbina-news_1427628.html", "text": "      Казусите с отнетите от социалните служби в чужбина българчета се увеличават. Това заяви социалният министър Деница Сачева пред БНР.      „През последните години зачестява работата на консулите и на Държавната агенция за закрила на детето по отношение на сигнали, които получаваме от такива хора, най-вече от Норвегия, от Германия, имаме от Холандия, от Италия, включително имаше и от Хаити, Съединените американски щати“, разказа Сачева. Тя подчерта, че трудно се синхронизират законодателствата в различните държави, свързани със семейството.   „Много пъти това, че се раждат деца без официална връзка, или пък това, че нашите сънародници не винаги спазват процедурите и правят така, че децата им да са български граждани, създава големи проблеми по-късно, когато те се обърнат към държавата с молба да получат защита“, допълни социалният министър.\r\nПо отношение на притесненията на противниците на новия Закон за социалните услуги в частта му за децата Сачева подчерта, че в българския модел на социална политика изобщо не може да се говори за трайно извеждане на малчуганите. 1800 от децата в риск са върнати в биологичните им семейства или в разширена семейна среда от най-близки роднини. Под 1000 са изведените малчугани, но по техните случаи се работи.   ", "date": "2020.01.27", "title": "Увеличават се случаите на отнети българчета от социалните служби в чужбина"}
{"url": "https://www.actualno.com/basketball/obshto-8-dushi-sa-zaginali-zaedno-s-kobi-brajynt-news_1427647.html", "text": "      На борда на хеликоптера с баскетболиста , който се разби в Южна Калифорния, е имало девет души, като всички са загинали, съобщи шерифът на окръг Лос Анджелис Алекс Вилянуева, предаде БГНЕС.      По-рано градските власти на Калабасас, в чийто покрайнини падна хеликоптера, потвърдиха смъртта на Брайънт и четирима други. NBC съобщи по-късно, че заедно с Брайънт на борда е пътувала една от четирите му дъщери - 13-годишната Джиана-Мария. Смъртта на дъщерята на Брайънт беше потвърдена от кмета на Лос Анджелис Ерик Гарсети.\r\n\"Няма оцелели. Има доказателства, че на борда е имало девет души - пилот и осем пътници. Има много спекулации за загиналите хора. Изключително неуместно е сега да се обявяват имена, преди да приключи процедурата за разпознаване на телата\", каза Вилянуева на пресконференция.   Той не разкри подробностите за катастрофата на хеликоптера. Разследването на инцидента продължава.  Съболезнования за смъртта на великия баскетболист изразиха много политици и общественици, както и спортни организации. Сред тях са американският президент Доналд Тръмп, неговият предшественик Барак Обама, Международният олимпийски комитет, Международната федерация по баскетбол и много други.\r\nКоби Бийн Брайънт беше американски професионален баскетболист, играл в НБА в продължение на 20 сезона за един и същи отбор - Лос Анджелис Лейкърс. Участвал е в Мача на звездите 18 пъти. В списъка на най-успешните баскетболисти в историята на НБА, Брайънт заема четвъртото място с 33643 точки.\r\nБрайънт остави жена си Ванеса и три дъщери - Наталия, Бианка и новородената Капри. Той беше на 41 години.     ", "date": "2020.01.27", "title": "Общо 8 души са загинали заедно с Коби Брайънт"}
{"url": "https://www.actualno.com/crime/nikolaj-banev-e-smenil-njakolko-kilii-otkakto-beshe-zadyrjan-news_1427668.html", "text": "      Арестуваният по дело за укриване на данъци и пране на пари бизнесмен Николай Банев е сменил 3 затворнически килии само за 6 месеца. Отскоро той делял общо помещение с друг следствен от Бургас, пише в. \" \".      Банев сподели историята преди последната си засега поява в Специализирания съд. По думите му, той първо бил в килия за четирима души, после бил заедно с още петима. Сега има един съкилийник. \"В интерес на истината условията са малко по-поносими. Направиха преграждения с итонг\", добавя Банев.   Преди разследването срещу него да приключи и през август да го преместят в Софийския затвор, той се оплакваше неведнъж от ареста на \"Г. М. Димитров\" - от липсата на светлина и \"турски тоалетни без топла вода\".\r\nПървоначално Банев бил в приемното 8-о отделение на затвора, а после бил зачислен към 11-и отряд. Според него там имало обвинени \"за дребни престъпления като грабеж на 10 лв. и кражба на салам\" и \"тежки редицивисти\", задържани за убийства и въоръжени грабежи.  Банев попита и как може хора, задържани за различни престъпления, да са на едно място.\r\nНа последното заседание по делото за разпит се явиха само двама свидетели - бивша административна секретарка и пълномощник на ямболска фирма. \"Не познавам тези хора, сигурно съм призован по погрешка\", каза мъжът по делото.   Други двама свидетели не се явиха. Свидетелка била нередовно призована. Съседи обяснили, че е заминала в Гърция и от месеци не са я виждали. Съпругата на Банев - Евгения, често може да бъде забелязана в коридорите и деловодството на Спецсъда, където си води бележки по делото.     ", "date": "2020.01.27", "title": "Николай Банев е сменил няколко килии, откакто беше задържан"}
{"url": "https://www.actualno.com/business/ima-li-opasnost-za-stojnostta-na-leva-zaradi-zakonova-popravka-na-menda-stojanova-news_1427677.html", "text": "      Трябва да има законова промяна така, че да не може да има промяна на фиксирания курс на лева към еврото. Ако при преговорите в ЕЦБ има решение за промяна, трябва в закона да пише, че едностранно напускаме преговорите. Така икономистът Стоян Панчев коментира предложена от председателя на Бюджетната комисия в парламента и депутат от ГЕРБ Менда Стоянова за промяна на Закона за Българската народна банка.      Вчера (26 януари) стана ясно, че Стоянова предлага създаването на нов текст в закона, според който от датата на влизане на в \"чакалнята на еврозоната\" (ERM II) официалният валутен курс на лева към еврото е равен на централния курс между еврото и лева, договорен с останалите държави в ERM II (Еврозоната + Дания) и ЕЦБ. Това моментално предизвика опасения, че други държави могат да кажат какъв ще е курсът.   Експертът от Института за пазарна икономика (ИПИ) Петър Ганев се съгласи донякъде с позицията на Панчев, но с условие – не в закона, а в мандата за преговори е въпросът за курса. Всички други държави, които влязоха в еврозоната, влязоха при курс, който не беше променен предварително, напомни той пред Нова телевизия. И увери, че няма опасност, защото няма мандат при разговорите за чакалнята на еврозоната да се съгласим някой друг да променя валутния курс.\r\nПанчев обаче възрази, че с поправката \"Стоянова\" може да бъде променен точно курсът. \"Знаете какво следва – обезценяване на лева, никой не искам да плаша\", каза икономистът. Но Ганев беше категоричен – ако някой иска да ни промени курса, просто не влизаме в чакалнята на еврозоната, това предполага мандатът за водене на разговори. А Панчев поиска описание на мандата в Закона за БНБ, за да няма законово отслабване.   На 23 януари 2020 г. председателят на Бюджетната комисия г-жа Менда Стоянова е внесла за разглеждане проект за допълнение на чл. 29 от ЗБНБ. Българската народна банка и Министерството на финансите подкрепят внесения проект. Законопроектът се подкрепя и от ЕЦБ.   Целта на законопроекта е да се осигури съответствие на вътрешната нормативна рамка с европейската нормативна рамка, регулираща административния процес и оперативните процедури за одобряване на валутните курсове в условията на валутно-обменния механизъм (ERM II). Това съответствие е задължително условие за присъединяване към валутно-обменния механизъм.    Законопроектът не поставя под въпрос действащия режим на фиксиран валутен курс. Както многократно е подчертавано от правителството и БНБ, този режим ще бъде запазен до присъединяване на страната към еврозоната и приемането на еврото.\r\nКакво обясни Стоянова - вижте в ! ", "date": "2020.01.27", "title": "Има ли опасност за стойността на лева заради законова поправка на Менда Стоянова?"}
{"url": "https://www.actualno.com/society/desette-zlodejanija-na-tnar-prehod-i-poukite-za-bydeshteto-na-bylgarija-news_1427684.html", "text": "          Във визията за българското бъдеще не трябва да се ограничаваме единствено до антагонизма на съвременните идеологии, партии или настоящия геополитически разлом Изток-Запад.\r\nПо-скоро фокусът трябва да бъде върху българския национален интерес и битката за оцеляването на върху политическата карта през следващите 30 години!\r\nОпасността българският народ да се превърне в заложник на чужди интереси или да бъде въвлечена в локални хибридни войни е напълно реална. може да последва съдбата на други \"злощастни\" държави, чиито политически \"елит\" ги превърна във фронтови линии; ресурсите им бяха изсмукани, битовото оцеляване на населението им вече е почти невъзможно, а демографският колапс довърши останалото...\r\nМоже обаче и да се поучим от наратива на т.нар \"преход\" от последните 30 г., за да не допускаме едни и същи грешки в настоящата и бъдеща история на България! Не че положението от преди 1989 г. е било \"райско\", но поне държавата ни е заемала централно и достойно място в един блок, за който историците и участниците в него все още са на диаметрално противоположно мнение. За разлика от тогава, по-голяма част от българския народ оценява положението като национална катастрофа!  Това означава само едно: загуба на суверенитет и то доброволно! Това за което са умирали по бойните полета нашите деди.\r\nКриворазбраната блокова солидарност и прибързаните действия в дипломацията пък ни гарантираха пренебрежение както на Запад, така и на Изток! Справка: лобиране и липса на каквито и да е преговори (или отстояване на национални каузи) при влизането на в ЕС, както и \"подарените\" безплатно военни бази на съюзниците ни от НАТО. Днес същите грешки може да се повторят с влизането в Еврозоната, т.е. риска за валутния курс, при който българите биха приели еврото.\r\nДругият риск е за българския бюджет в случай на дългова криза на страна от ЕС. Тогава трябва да подкрепи \"закъсалата\" държава в кратък срок с милиарди от БВП. А това ще доведе до невъзможност за изплащане на пенсии/заплати/социални помощи!  Липсата на национална и самостоятелна външна политика не е единствения отговор тук. бе заобиколена от повечето големи световни проекти, а самата държава не успя да се впише в новите геоикономически реалии; т.е. четвъртата и пета индустриални революции. И докато преди 89 г. бяхме \"силициевата долина\" на соц. блока, преработваме и горим боклука на Европа. Заобиколиха ни както китайски, руски, така и германски инвестиции. От тях естествено се облагодетелстваха нашите съседи. За сметка на това държавата ни се обезкръви след като бяхме \"засмукани\" от големия европейски пазар, а трудоспособните и млади българи заминаха да търсят работа във водещите световни центрове. Учените наричат този процес .    В това да се делим обаче ни бива. Последните 30 години се разделихме по всички възможни критерии както по вертикала, така и по хоризонтала. Разбира се, за това спомогнаха и чуждите интереси и фондации. Но практическото деление в крайна сметка беше само едно – на значителен брой бедни българи и много малко богати българи.  Това е злодеяние, на което всички ние бяхме свидетели последните десетилетия. Загубихме водещи места в металургията, производството на торове, машиностроене, металообработващи машини, електроника и компютри...и още много, много други отрасли. За сметка на това развихме собствена българска олигархия, която \"митологизирахме\" успешно в жълтите вестници и криминални романи. Да, до голяма степен този процес бе извършен от бившия \"соцелит\"  и т.нар. приватизация. Урокът е, че е необходимо държавата да се намеси и да стимулира водещи отрасли целево, поне доколкото може да ги съживи от комата на прехода. Друга важна стъпка е да се потърси отговорност на извършителите на тази приватизация за престъпленията им!  Българите, не само че живеем в тихо отчаяние, но сме подложени буквално и на \"геноцид\" от собствените ни правителства. Резултатът е демографски колапс, продиктуван до голяма степен от разбиването на системата на здравеопазването. Намаленото население пропорционално води до все по-малко млади хора, а това влия пряко върху образователната система. Проблемите са много и е нужно да се реже със скалпел, но най-вече това трябва да се извършва от квалифицирани специалисти, под строгия надзор на държавните органи. И да се ограничи лобирането, чуждото влияние, политическите и бизнес интереси...  Няма спор, че концесиите и заробващите договори с чужди компании са бич за България. Не може да си на едно от първите места по златодобив в света или по брой минерални извори и да живееш в битова мизерия! Достатъчен е примерът, че след задължителното изкупуване на скъп ток, от енергоизносители станахме енерговносители. Вече купуваме ток, а скоро и газ от съседна Турция, на която допреди 30 г. ги продавахме ние! Същото може да се каже и за други природни ресурси на България! Лошата новина тук е не само за българския народ, но и за българския бизнес, който също ще бъде потърпевш в близко бъдеще! Затова единственото решение е постепенно прекратяване на зловредните договори (доколкото е възможно) и защита на националния интерес срещу чуждото икономическо робство! Тук отново бе на едно от първите места както по брой глави добитък, така и по износ на плодове и зеленчуци, консерви и маслодайна продукция. В този отрасъл бяха заети голям брой работници, специалисти и учени. Днес сме ползватели на европейски дотации и помощи за зърнени култури. Заетите в бранша са малко, а селата и стопанствата тънат в разруха, напълно обезлюдени! Най-важния урок е, че загубихме пазарите си, а от рекламата \"българско\" се възползваха съседни държави! В търговските ниши безспорно няма \"вакуум\"! Изводът е, да потърсим (доколкото можем) по европолитическа линия компенсации на ниво ЕС – чрез фондове и субсидии.    Темата е много обширна и емоционална, но след забраната за осъществяване на големи икономически проекти, които щяха да осигурят приходи, такси и геополитическа тежест на бъдещето е мрачно! Няма икономика, няма доходи, няма потребление – омагьосан кръг за държавата. Тъжният извод е, че за една \"паница леща\" продадохме националните си интереси. В бъдеще обаче не бива на никаква цена да допускаме подобни грешки, а да проявим политически морал и воля, както и дипломатическа гъвкавост! Нужно е да ни води единствено националния икономически интерес, без да се забъркване в политически скалъпени скандали с изживяващия  икономически ренесанс Изток. Урокът в бъдеще е да затвърди своята роля като търговски, инфраструктурен и културен мост между ЕС (като част от него) и все по-богатия Изток (и евразийски икономически съюз). И най-вече да бъдем зона на мир и икономически просперитет! е най-тежкият резултат от т.нар \"преход\". Раждаемостта е ниска, смъртността висока и все повече българи напускат страната. Освен стимулиране на младите семейства и повишаване на доходите (което ще върне много българи заминали на гурбет), от особена важност е адекватната политика към  българите в чужбина. Младите и културно идентични хора с \"българско самосъзнание\" от Молдова, Украйна и други държави трябва да бъдат привлечени с приоритет, за сметка на бежанци с чужд цивилизационен код! А селата и градовете на запустяват, така че места за заселване има предостатъчно...  е десетото злодеяние, което ни разрушава като нация и народ. Време е миналото и историята по-скоро да се преосмислят отколкото да се пренаписват постоянно; да спрем да рушим паметниците на културата подобно на талибани. Необходимо е да се съсредоточим върху световната роля на българската култура, личностите на цар Симеон, епископ Константин Преславски, патриарх Евтимий, Григорий Цамблак, Киприан...Много от тях са непознати в по-широк план, а на някои дори се отрича българския произход. Върху водещата ни роля в Кирилометодиевистиката, българския цивилизационен принос в Европа и т.н. - натам трябва да насочим усилията, вместо например да осъвременяваме и пренаписваме \"Под игото“ или да развенчаваме образа на Левски. : най-важният урок обаче е да защитаваме националния интерес и българското! Да дадем път на новото и необременено от прехода и изминалите 30 г. поколение. И да не се страхуваме да показваме \"червен картон\" на всяко управление, което не защитава българския национален интерес – поне докато не се наложат български, родни държавници, необвързани със злодеянията и зависимостите на т.нар \"преход\" в България!  ", "date": "2020.01.27", "title": " Десетте злодеяния на т.нар. \"преход\" и поуките за бъдещето на България"}
{"url": "https://www.actualno.com/celebrate/prenasjane-moshtite-na-sv-joan-zlatoust-news_718032.html", "text": "      Паметта на най-великия проповедник измежду най-великите отци и учители на християнската Църква св. Йоан Златоуст се празнува на 13 ноември – деня на неговата заточеническа кончина в град Комана Понтийска.      На днешния ден се възпоменава тържественото връщане на светите му мощи на 27 януари 438 г. от Комана в Цариград и полагането им в църквата \"Св. Апостоли\", където била погребана и причинителката на неговите страдания, императрица Евдоксия, съпруга на източния император Аркадий. Босфорът почернял от лодките на посрещачите, както било и при връщането на светителя от първото заточение. Синът и дъщерята на Аркадий и Евдоксия – Теодосий ІІ и сестра му Пулхерия се молели пред гробницата на св. Йоан Златоуст за опрощаването на техните родители. През време на Латинската империя светите му мощи били отнесени в Рим и сега почиват в катедралата \"Св. Петър\".     ", "date": "2020.01.27", "title": "Пренасяне мощите на св. Йоан Златоуст"}
{"url": "https://www.actualno.com/cite/radostta-da-si-si-vkyshti-e-za-po-malka-chast-news_1427691.html", "text": "      Това заяви водещият на сутрешния блок на Нова телевизия Виктор Николаев във връзка с обявената грипна ваканция специално в София.      Припомняме, че от , 27 януари, има грипна ваканция в София-град, а ще има и сливане с междусрочната ваканция, т.е. до 6 февруари. ", "date": "2020.01.27", "title": "Радостта да си си вкъщи е за по-малка част"}
{"url": "https://www.actualno.com/asia/hamas-veche-e-protiv-plana-na-trymp-za-blizkija-iztok-predi-oshte-da-byde-objaven-news_1427620.html", "text": "      Ръководителят на движението \"Хамас\" заяви, че новият мирен план на Тръмп за Близкия изток \"няма да мине\", предаде БГНЕС      Лидерът на \"Хамас\" Исмаил Хания каза, че се мирният план за Близкия изток, който се очаква да бъде представен публично от президента на тази седмица може да доведе до подновяване на насилието спрямо палестинското население.   \"Ние твърдо заявяваме, че \"Сделката на века\" няма да мине. Новият заговор, насочен срещу Палестина, е длъжен да се провали и може да доведе палестинците до нова фаза в тяхната борба срещу Израел\", каза Хания в официално изявление. ", "date": "2020.01.27", "title": "Хамас вече е против плана на Тръмп за Близкия изток преди още да бъде обявен"}
{"url": "https://www.actualno.com/asia/stotici-novi-sluchai-na-zarazeni-s-novija-kitajski-virus-news_1427652.html", "text": "      Общият брой на потвърдените инфекции със смъртоносния нов респираторен вирус в Китай е нараснал до 2744 случая, като за последното денонощия са установени 769 нови случая. Това стана ясно от официална статистика на китайското правителство, предаде БГНЕС.      Оптимистичната новина е, че не са потвърдени нови смъртни случаи извън провинция Хубей, която по-рано съобщи за 24 нови смъртни случая, а общия брой на починалите до момента в Китай е 80 души.   Междувременно Американската здравна агенция съобщи за 5 потвърдени случая на заразени с коронавируса от Китай, като информацията гласи, че се очаква броят им да расте.\r\nНанси Месоние, ръководител на отдела за респираторни заболявания на Центровете за контрол и превенция на заболяванията в , заяви, че около 100 души в се изследват в момента за вируса, който произхожда от китайския град Ухан и се разпространява изключително бързо, преди появата на симптомите за заразяване. Какво е положението в Китай - припомнете си в !   ", "date": "2020.01.27", "title": "Стотици нови случаи на заразени с новия китайски вирус"}
{"url": "https://www.actualno.com/goodnews/spasiha-mlad-myj-s-masiven-insult-s-mehanichno-izvajdane-na-tromba-news_1427717.html", "text": "      Млад пациент с масивен инсулт бе спасен с механично изваждане на тромба в Аджибадем Сити Клиник Болница Токуда, съобщават от лечебницата. В мометна пациентът се възстановява без парализа или друг неврологичен дефицит.      Мъжът е на възраст под 40 години. Рано в събота сутрин получава внезапна слабост и обездвижване  на левите крайници. Екипът на Спешна помощ оценява вероятността за  запушване на голям кръвоносен съд в мозъка и го транспортира по  най-бързият начин в спешното звено на Болница  Токуда. От проведената компютър томографска ангиография се потвърждава  запушване на средна мозъчна артерия (която кръвоснабдява 2/3 от  мозъчната хемисфера).\r\nСвиква се интервенционален екип и в рамките на 83  минути от пристигането на пациента в болницата започва процедурата по  премахване на тромба. За сравнение европейската препоръка за това време -   т.нар. „door to groin” (“от вратата до слабинната гънка”, откъдето се  влиза с катетър към мозъчните съдове) е 90 мин.\r\nВ екипа са участвали лекари от Клиниките по Неврология,  Образна диагностика, Анестезиология, неврохирург от МБАЛ “Света Анна”,  специалисти от Клиниката по Кардиология и Спешно отделение.  Били извадени два кръвни  съсирека, запушили магистрална мозъчна артерия и се постигна пълно  възстановяване на мозъчното кръвообращение. В следващите часове настъпило  бързо подобрение в състоянието на пациента. Само няколко дни след  процедурата, той е изписан в добро общо състояние, с пълно  възстановяване, функционално независим без неврологичен дефицит, като  парализа и пареза.\r\nУспехът се крие в уновативната процедура - механична тромб екстракция (тромбектомия). Методът се прилага в изключително малко болници в страната и представлява минимално инвазивно механично премахване на съсирека, който е запушил мозъчния съд. Това в голям процент от случаите означава не само спасяване на живота на пациента, но и предотвратяване на тежките усложнения на инсулта - парализа на крайниците и лицевите мускули, и невъзможност за самостоятелно обслужване.        ", "date": "2020.01.27", "title": "Спасиха млад мъж с масивен инсулт с механично изваждане на тромба"}
{"url": "https://www.actualno.com/asia/poslanikyt-ni-v-kitaj-s-posledni-danni-za-koronavirusa-news_1427673.html", "text": "      \"Няма засегнати българи, няма дори засегнати граждани на ЕС. Ситуацията се развива изключително бързо. По данни към 24 часа тази нощ 2744 души са заболели, а 80 са починали в следствие на , който върлува в Китай. Това каза Владислав Спасов посланик на в Китай.      Той допълни, че за момента е блокиран само град Ухан и два града до него. Пекин се намира на 1100 км от Ухан.   \"Става въпрос за сериозно количество хора - Ухан е 14 млн. души, а другите два града със 7 и 1 млн. души. Българите там са добре. Няма градски транспорт, няма движение в града, но движението извън Ухан не е ограничени, а оргазирано\", допълни още посланикът пред bTV.\r\nПо думите му все още няма как е възникнала заразата, но за разлика от 2003 година китайските власти са реагирали изключително адекватно.  Проба от вируса е изпратен на Световната здравна организация още на 30 декември, а вече е разработен и тест, който да установява вируса. \r\nПо думите на Спасов има много ясна информация какво да се прави, за да не се разпространи заразата, която се предава по капков път. Затова хората задължително носят маски.   Вижте какви точно са предприетите мерки в      ", "date": "2020.01.27", "title": "Посланикът ни в Китай с последни данни за коронавируса"}
{"url": "https://www.actualno.com/asia/edin-ranen-sled-nova-raketna-ataka-sreshtu-amerikanskoto-posolstvo-v-irak-news_1427648.html", "text": "      Най-малко един човек е бил ранен, след като снощи, заяви анонимен високопоставен иракски служител пред АФП, предаде БГНЕС.      Една от ракетите е улучила кафене в посолството по време на вечеря, уточнява АФП, други две са паднали в близост.   Посолството на не е коментирало атаката до момента, така че досега няма яснота дали пострадалият е американски гражданин или иракчанин, член на персонала в мисията. ", "date": "2020.01.27", "title": "Един ранен след нова ракетна атака срещу американското посолство в Ирак "}
{"url": "https://www.actualno.com/europe/27-januari-mejdunaroden-vyzpomenatelen-den-na-holokosta-news_1427615.html", "text": "      Международният възпоменателен ден на Холокоста е ежегоден международен ден за възпоменание на жертвите на Холокоста. На 1 ноември 2005 Общото събрание на ООН обявява официално в резолюция 27 януари за Международен възпоменателен ден на Холокоста.      Резолюцията призовава всеки член на организацията да почита паметта на жертвите на Холокоста и окуражава развитието на образователни програми за историята, за да се предотвратят бъдещи прояви на геноцид.   Международният възпоменателен ден на Холокоста е национален паметен ден в Германия и се нарича Ден в памет на жертвите на националсоциализма (Der Tag des Gedenkens an die Opfer des Nationalsozialismus).\r\nВъведен е на 3 януари 1996 чрез прокламация на германския президент Роман Херцог и е установен на 27 януари – датата, на която през 1945 войниците на Червената армия освобождават оживелите от концлагера Аушвиц (или Освиенцим). В своята прокламация Роман Херцог заявява:  Споменът не трябва да умира. Той трябва да напомня дори и на бъдещите поколения. Затова е важно да се намери такъв подход, който да бъде ефективен и в бъдеще. Той трябва да изразява скръбта от страданието и загубата, да бъде посветен на паметта на жертвите и да предотврати всяка опасност от повторна поява.\r\nОсвен в Германия и други държави, денят се отбелязва официално в Италия, Израел и Великобритания.    ", "date": "2020.01.27", "title": " 27 януари - Международен възпоменателен ден на Холокоста"}
{"url": "https://www.actualno.com/society/novini-ili-novini-kartinata-na-pechata-za-27-januari-news_1427636.html", "text": "              Поне 10 души са издигнати от червените структури срещу Корнелия Нинова за предстоящия вътрешнопартиен вот за лидер на 26 април. Очаквано, самата тя води по брой номинации в цялата страна.\r\nСред конкурентните ѝ имена са тези на кмета на Станислав Владимиров, на зам.-шефа на БСП Кирил Добрев и на зам.-шефа на червената група Георги Свиленски, на шефа на БСП в София Калоян Паргов и на Костадин Паскалев. Сред номинираните са и явните опозиционери на соцлидерката Атанас Мерджанов, Борислав Гуцанов, Георги Гергов, Красимир Янков и Валери Жаблянов. Всички те обаче са номинации на основните партийни организации и предстои отсяването им от районните или общинските конференции. До 31 януари е срокът за основните структури, а от 15 февруари започват следващите заседания.   Няма риск за нарушаване на валутния борд. Това заяви председателят на бюджетната комисия в Народното събрание Менда Стоянова пред “Труд”, която е един от вносителите на промените в Закона за БНБ през преходните и заключителните разпоредби на Валутния закон.\r\nТези промени се правят, за да въведем европейските директиви и са едно от условията нашата правна рамка да отговори на изискванията за членството ни в еврозоната, обясни Стоянова. По думите ѝ, няма опасност за борда, а всичко останало е спекулация. Правителството и Българската народна банка подписаха споразумение за условията, при които ще се водят преговори за включването на във валутно-курсовия механизъм ERM II, т. нар. чакалня на еврозоната. Първите два ангажимента в това споразумение казват точно това – курсът на лева спрямо еврото да остане какъвто е в момента, посочи председателят на бюджетната комисия.     Данъчното приключване на фирмите ще бъде олекотено вероятно още от следващата година. Бизнесът и данъчните са се договорили компаниите да се отчитат само пред националната приходна агенция в срок до края на юни, а статистическият институт и Търговският регистър ще получават от данъчните по електронен път попълнените вече годишни отчети за дейността си.\r\nВ момента бизнесът подава годишни финансови отчети два пъти веднъж до 31 март се подават годишните финансови отчети до Националния статистически институт (НСИ), а от там служебно се изпращат към НАП. Другият срок за фирмите е 30 юни, при който се публикуват в Търговския регистър финансовите отчети заедно с решението за тяхното приемане.\r\nПредложението е направено от големите работодателски организации във връзка с изработването на единна входна точка за подаване на годишни финансови отчети, коментира пред „Монитор“ изпълнителният директор на Асоциацията на индустриалния капитал в Добрин Иванов. ", "date": "2020.01.27", "title": "Новини или Novini - картината на печата за 27 януари"}
{"url": "https://www.actualno.com/europe/holokostyt-naj-goljamoto-zlodejanie-v-svetovnata-istorija-news_1427722.html", "text": "      Холокостът е най-голямото злодеяние в Световната история, тъй като е индустриално убийство на хора. Това са лагерите на смъртта, създадени от нацистите в Третия Райх. Няма дадени толкова невинни жертви в историята – 5 850 000. Има и други масово загинали, но евреите стават един мъченически народ, който е унищожаван заради своя произход. Това каза историкът акад. Георги Марков в интервю за агенция „Фокус“ по повод Международния възпоменателен ден на Холокоста.      „Това престъпление на нацизма не бива да се забравя, като се напомня, че антисемитизма има корени не само в Нацистка Германия, но е имало много преди Хитлер. Имало е и в Испания, Англия, Русия и др., но Хитлер престъпва към масово унищожение или т.нар. „окончателно решение на еврейския въпрос“, съгласно конференцията във Ванзее на 20 януари 1942 г. Трябва да се помни и да се предупреждава, защото антисемитизмът не е изчезнал“, подчерта историкът.\r\nПо думите му идеята за геноцида над евреите се заражда още, когато самият Хитлер като младеж чете антисемитски книги и е под влияние на антисемитите от 19-ти век, когато обвиняват евреите, че са виновни за Световната стопанска криза.               ", "date": "2020.01.27", "title": "Холокостът - най-голямото злодеяние в световната история"}
{"url": "https://www.actualno.com/america/bivshijat-syvetnik-po-sigurnostta-na-trymp-moje-da-mu-syzdade-problemi-s-impijchmynta-news_1427654.html", "text": "      Президентът на Доналд Тръмп миналия август е информирал бившия съветник по сигурността Джон Болтън за желанието си да продължи да \"замразява\" военната помощ на Украйна, докато местните власти не му помогнат при разследването на неговия съперник Джо Байдън и други демократи, пише The New York Times, позовавайки се на неиздадената книга на Болтън.      Тръмп стана третият американски президент в историята, който бе подложен на процедура на импийчмънт. Демократите твърдят, че Тръмп е забавил гласуваната от Конгреса финансова подкрепа за Украйна, опитвайки да накара Киев да разследва бившия вицепрезидент Джо Байдън и сина му Хънтър. По този начин Тръмп е надвишил правомощията си, а след това е попречил на Конгреса да разследва, гласи резолюцията за импийчмънт. Тръмп твърди, че е поискал от украинските власти да се борят с корупцията. А какво по същество представлява украинската афера - припомнете си в !   The New York Times отбелязва, че наскоро Болтън е разпространил чернова на ръкописа си сред свои близки съратници. Той също изпрати е изпратил екземпляр в Белия дом. Книгата дава представа за това, което Болтън би могъл да докладва, ако бъде извикан като свидетел в съдебното заседание за импийчмънт в Сената. Белият дом може да забави издаването на книгата или да зачеркне ключови фрагменти.\r\nСлед излизането на материала на The New York Times, лидерът на демократите в Сената Чък Шумер написа в Twitter: \"Болтън има доказателства\". Той призова Сената да го извика като свидетел.   ", "date": "2020.01.27", "title": "Бившият съветник по сигурността на Тръмп може да му създаде проблеми с импийчмънта "}
{"url": "https://www.actualno.com/lovech/skandal-v-selo-karlukovo-zaradi-pesticidi-news_1427685.html", "text": "      Тонове пестициди станаха причина за спонтанен протест в ловешкото село Карлуково. Кметът на селото обаче счита, че протестите само предизвикват паника.      Хора от селото твърдят пред Нова телевизия, че всъщност става въпрос за 140 тона пестициди. Мъж от селото казва, че само половината пестициди се препакетират, а останалите – не. „Какъв смут беше в Луковит за 4 тона – тук има 140 тона, без осветление, без охрана”, настоя той. Живуща в селото жена попита какво ще стане, ако някой дойде да ги запали.   Кметът Васил Тодоров разказа, че през миналата година дошла група да работи, сега пак идва. Намерени били бидони за пестициди.\r\nКметът на Луковит Иван Грънчаров пък изрази позиция, че се надява до края на месеца складът да бъде закрит. И отрече, че на място се карат допълнително пестициди.  Представител на ПУДООС пък каза, че складът е част от българо-швейцарска инициатива за третиране на пестициди. Пестицидите се преопаковат и се извозват зад граница, където биват унищожени. Бидоните могат да стоят навън, заяви експертът, който посочи, че от средата на седмицата идва транспорт, а договорът с фирмата бил до средата на юни. Повече от 60 тона са преопаковани, увери той, но хората не му повярваха. ", "date": "2020.01.27", "title": "Скандал в село Карлуково - заради пестициди"}
{"url": "https://www.actualno.com/asenovgrad/gripyt-oprazni-uchilishtata-v-asenovgradsko-news_1427649.html", "text": "       Училищата в Асеновградско ще останат празни през цялата стартираща седмица. Причината е обявената в рамките на 5 работни дни . Със заповед на кмета на Асеновград доктор Христо Грудев са преустановени занятията във всички учебни заведения на територията на общината.      Противоепидемичните мерки се предприемат във връзка със създалата се епидемична обстановка, повишения брой заболели от остри респираторни заболявания и получено задължително предписание от директора на Регионална здравна инспекция (РЗИ) - Пловдив, съобщават от градската управа. Учениците няма да имат занимания в периода от 27.01.20 г. до 02.02.20 г., включително. Друга мярка, която се въвежда, е стриктно провеждане на филтър в детските заведения за недопускане на болни деца и персонал в тях.    Детските градини няма да спират работа , но според разпореждане от кмета на Асеновград следва да бъде въведено ограничение на достъпа на външни лица. При съмнение, заболели деца също няма да бъдат допускани да посещават занятия. Броят на отсъстващите от училище ученици към 24.01.20 г. в по-голямата част от учебните заведения в Асеновградско надвишава 30%. ", "date": "2020.01.27", "title": "Грипът опразни училищата в Асеновградско"}
