{"url": "https://www.actualno.com/society/novinite-naj-vajnoto-za-denja-18-uli-news_685637.html", "text": "        Всичко, което искахме, всички наши искания бяха удовлетворени. Получихме оставките, които искахме. Това съобщи Симеон Караколев, председател на Националната овцевъдна и козевъдна асоциация, на протеста пред Министерски съвет.     Правителството одобри промени и в Наредбата за медицинската експертиза, с което се цели осъвременяване и обективизиране на експертизата. Предлага се и опростяване на модела на оценяване като се премахва математическата формула на изчисление при множество увреждания. Според решението на правителството се очаква с промените в Наредбата да се елиминира субективизмът при определяне на крайния процент трайно. Всичко, което се прави със животните в Странджа, е правилно. Няма друга европейска и световна практика. Това каза премиерът Бойко Борисов в началото на правителственото заседание в Министерския съвет, предаде БГНЕС. Упрекът ми към БАБХ е, че трябва да проявите максимална човечност, да обяснявате!, категоричен бе министър-председателят.     Американският президент Доналд Тръмп смята, че в Америка има хора, които по-скоро биха започнали война, отколкото да се съгласят с добрите отношения с Русия. Това написа самият той в Туитър. Лодка с мигранти е потънала край бреговете на Северен Кипър, съобщава телевизия CNN Turk, цитирана от БГНЕС.    Искаме да спре унищожаването на българското земеделие, да не се унищожава Сранджа. Искаме и тези, които вече пострадаха, да получат справедливи обезщетения. Това, което виждаме на протеста, е гневът на народа срещу държавата”. Това каза председателят на НС на БСП Корнелия Нинова по време на протеста на животновъди пред Министерски съвет. ЕС наложи глоба в размер 4.3 милиарда евро на технологичния гигант Google. Това е рекордно наказание, а причината е злоупотреба с доминантна позиция на пазара, заради операционната система на компанията - Android, предаде БГНЕС. Председателят на Европейската комисия Жан Клод Юнкер най-накрая коментира случката от миналата седмицата по време на вечерята на лидерите на НАТО, когато медиите коментираха захапливо странните му залитания.", "date": "2018.07.18", "title": "Новините: Най-важното за деня, 18 юли"}
{"url": "https://www.actualno.com/analysis/na-vnimanieto-na-trymp-syzdadoha-naj-goljamata-ikonomicheska-zona-v-sveta-news_685601.html", "text": "       Когато през 2013 г. ЕС и Япония започнаха разговори за търговско споразумение, Доналд Тръмп все още се занимаваше със съвсем други неща. Същата година той беше приет в „Залата на славата\" на Световната федерация по кеч, а по Twitter правеше реклама на шоуто „Мис САЩ\", организирано от него самия. По търговски въпроси той все още не се изказваше.   Тоест, подписаното сега споразумение няма нищо общо с Тръмп. И все пак, тъкмо сегашният президент на САЩ неволно помогна за видимото ускоряване на преговорите между ЕС и Япония. . ЕС - заради Трансатлантическото споразумение за свободна търговия (ТТИП), което на практика изпадна в клинична смърт, след като Тръмп дойде на власт. Япония пък, защото - веднага след встъпването си в длъжност - президентът оповести, че САЩ напускат и споразумението за Транстихоокеанско партньорство (ТТП).\r\nЕто защо сегашното споразумение между ЕС и Япония е натоварено със символична многозначителност. Във времена, когато Тръмп налага наказателни мита на търговските си партньори, когато обявява съюзниците си за врагове и все повече изолира САЩ, европейско-японското споразумение подава сигнал за сближаване, за сътрудничество и премахване на пречките пред търговията. .    В Европейския съюз и Япония живеят почти общо 10% от световното население, там се произвеждат 30% от световния БВП, а участието им в световната търговия достига дори до 40%. Японският премиер Шиндзо Абе дори определи ЕС и Япония като „най-голямата икономическа зона в света\", в която в бъдеще почти няма да има мита, а вместо тях ще бъдат въведени единни стандарти и норми. Всяка от двете страни по споразумението ще отвори за другата и нови пазари в областта на услугите, телекомуникациите и транспорта. А това ще стимулира търговията и ще доведе до разкриването на нови работни места, надяват се Токио и Брюксел.\r\nРазбира се, всичко това няма да се случи за един ден. Споразумението трябва да влезе в сила най-късно през 2019 година, след което започват да текат преходни периоди, достигащи до 10 години. Икономическата полза в момента може да бъде оценена единствено в общи линии. Според различните оценки, износът на ЕС за Япония може да се увеличи с 15-30%, а това означава и повишаване на БВП с 0,1-0,8 процента.        Естествено, чуват се и критики. Организациите на потребителите и природозащитниците се опасяват, че съответните предпазни стандарти ще бъдат наистина въведени, но после няма повече да се подобряват. Обаче, в сравнение с критиката срещу ТТИП, днешните възражения са относително хилави.\r\nПричината е главно една: въпросът за защитата на инвестициите, тоест за това кой ще арбитрира в споровете между отделни фирми и правителства, е изваден от Споразумението и ще бъде обсъждан допълнително. Дори ако съгласие не бъде постигнато бързо, Споразумението пак ще влезе в сила. Като се замисли човек: може би днес вече щяхме да имаме Споразумение за свободна търговия между ЕС и САЩ (ТТИП), ако тогавашните преговори бяха водени със същия прагматизъм.    Но дори ако проблемът с арбитража тогава беше решен някакси, гаранция за хармония в търговските отношения между ЕС и САЩ пак нямаше да има. Защото Доналд Тръмп не се чувства обвързан с вече подписани договори и не гледа сериозно на Световната търговска организация СТО. Той смята да подложи на преразглеждане дори Северноамериканското споразумение за свободна търговия НАФТА, което е в сила почти четвърт век, а и днес вече налага мита срещу Канада и Мексико, независимо от споразумението.\r\nВ този смисъл новото споразумение между ЕС и Япония е натоварено дори с допълнителна символична тежест: .   ", "date": "2018.07.18", "title": "На вниманието на Тръмп: създадоха най-голямата икономическа зона в света"}
{"url": "https://www.actualno.com/balkani/moskva-dogovoryt-za-imeto-vodi-do-razdelenie-mejdu-makedonija-i-gyrcija-news_685650.html", "text": "       В профила си в Туитър Захарова обяви, че вместо да доведе до обединение, договорът подписан в Преспа води до разделение в двете страни.   „Решението за името трябва да се основава на широк обществен консенсус и безупречна конституционна основа. Случаят с преспанския договор обаче не е такъв. Той само предизвика допълнително разделение между Гърция и Република Македония”, заяви говорителката на външно министерство.\r\nМиналата неделя Захарова подчерта, че амбицията за просто механично разширяване на НАТО в Европа не може да увеличи сигурността, а форсираното приемане на Македония във военния блок само потвърждава, че „политиката на отворени врати” се е превърнала в самоцел.    След това на брифинг в Москва Захарова заяви, че бързото присъединяване на Македония е просто начин НАТО да завладее геополитическо пространство.   „Целта е една – да се постигне военно предимство”, заяви Захарова на 12-ти юли, когато Македония официално получи покана за членство в НАТО.", "date": "2018.07.18", "title": "Москва: Договорът за името води до разделение между Македония и Гърция"}
{"url": "https://www.actualno.com/society/socialnata-komisija-podkrepi-promenite-v-kodeksa-za-socialno-osigurjavane-news_685652.html", "text": "       Вчера промените трябваше да бъдат обсъдени от Националния съвет за тристранно сътрудничество, но заради липса на представител, който да защити законопроекта, председателят Валери Симеонов отложи обсъждането.\r\nДнес, заложените промени получиха подкрепа от почти всички присъстващи в социалната комисия на парламента.\r\nНа заседанието присъства омбудсманът Мая Манолова, която през януари тази година предложи да се върне отменената точка и месеци наред търсеше подкрепа от депутатите и едва миналият месец от ГЕРБ го внесе в парламента.    „С промени в края на миналата година, които депутатите не са обсъждали се отне на миньорите да се пенсионират рано. Право, което имат заради тежкия и рисков за здравето на тях и семейството им труд, който те полагат в рамките между 10 и 30 г. След като направиха тази промяна миньорите от закрития през миналата година рудник „Бабино“ по Коледа излязоха на протест. Аз се отзовах на молбата им за помощ и тогава се постигна споразумение. Тогава предупредих, че миньорите от последния подземен въгледобивен рудник „Бобов дол“ ще имат този проблем с пенсионирането, така и стана.\r\nТези правила ще важат и за миньорите от „Оброчище“. Това се отнася за абсолютно всички миньори, които работят под земята“, уточни Манолова.\r\nТя добави, че това са последните 80 миньори от подземния въгледобив и остават около 2000 души да работят в останалите мини.    Вносителят на законопроекта, който беше подкрепен и от групата на БСП настоя промените в Кодекса за социалното осигуряване да минат двете четения още този петък.\r\n„Доволна съм, че в последния момент КНСБ от страна на миньорите си промени становището и подкрепи промените. Удовлетворена съм, че всички подкрепиха промяната. Тази промяна в Кодекса за социално осигуряване касае само тези миньори, които са с прекратени трудови договори поради ликвидация на предприятието или закриване на щата. Не става въпрос за ранното пенсиониране на всички миньори. В случая през тази година става дума само за рудник „Бобов дол“, където по данни на НОИ и самото предприятие става дума само за 80 миньори. Ако ние приемем този текст те ще могат да подадат молба за ранно пенсиониране. Не е казано, че всички те ще искат да се пенсионират. Ако всички подадат става въпрос за 16000 лева на месец. През първите три месеца ще взимат минималната пенсия от 206 лв., след този период ще получават пълния размер, който е около 800 лв. Това по никакъв начин няма да натовари бюджета“, увери вносителят на промените в кодекса.\r\nТова изказване провокира депутатът от БСП да обвини Светлана Ангелова в популизъм.\r\n„За мен е необяснимо защо предизвикахме тази сага. Прекрасно се знаеше какво ще се случи когато се направи промяната. Вие също гласувахте този текст да отпадне. Сега ГЕРБ нямат право да говорят за инициативност и да демонстрират социална ангажираност. Заявявам твърдо, че подкрепям промяната, както и групата на БСП. Ние обещахме на миньорите това да се случи преди ваканцията на парламента“, заяви Гьоков.\r\nАнгелова контрира думите му, казвайки, че те не са внасяли промени нито в Кодекса за социално осигуряване, нито в друг Закон касаещ проблема.   Срещу поправката се обяви от КНСБ, която каза, че не подкрепя връщането на този текст, защото е престъпно на 45 г. да се пенсионират и би трябвало да продължат да работят, дори и не в мините. Тя заяви, че масово работодатели злоупотребяват с тази възможност дадена им от Кодекса за социално осигуряване.\r\nНа това миньорът реагира остро като каза, че е огорчен от думите й и изрази възмущението си от факта, че синдикат си позволява да разделя и настройва хората от различни работни групи един срещу друг. Минев обясни, че работата под земята е тежка, защото работят във влажни условия, от които го боли кръста. Думите чу подействаха отрезвително на Гонева, която след това седна на масата да разговаря с тях и обясни, че не е била правилно разбрана в зала от тях.\r\nЗаконопроектът е подкрепен и от МТСП, и КТ „Подкрепа”.", "date": "2018.07.18", "title": "Социалната комисия подкрепи промените в Кодекса за социално осигуряване"}
{"url": "https://www.actualno.com/pleven/krizisnijat-centyr-za-zashtita-ot-nasilie-v-pleven-prilicha-na-sgrada-ot-sirija-zashto-news_685579.html", "text": "       Поради изтичане срока на договора за предоставяне на социалната услуга, на 19 март т. г. Община Плевен обявява нов конкурс за възлагането ѝ. Той е за управление на услугата \"Център за социална рехабилитация и интеграция за жени и деца, преживели насилие\". Дотогава изпълнител на договора е Сдружение \"Център Отворена врата\" –  Плевен, чийто председател на управителния съвет е Златка Мачева. Оферта за участие в конкурса подава само един кандидат – фондация \"Център Отворена врата\". Тя е вписана в Търговския регистър пет дни след обявяване на конкурса – на 4 април.    Макар и единствен кандидат, фондацията губи конкурса. А основната причина за това е, че не изпълнява най-важното условие – да е доставчик на социални услуги, вписани в регистъра на Агенцията за социално подпомагане. Създадена съвсем наскоро, кандидатстващата организация няма никаква биография. Тя е подписала партньорско споразумение с досегашния изпълнител на  услугата Сдружение \"Център Отворена врата\", но водеща в партньорството е  фондацията. Изискването в такъв случай е водещата организация да  отговаря на условията за участие и да подаде целият набор документи, а  за партньора са само определени. Новосъздадената фондация естествено не е могла да представи лиценз за предоставяне на услуга от Държавната агенция за закрила на детето, доказателства за опит и търговска репутация в областта на социалните услуги, копия на годишни счетоводни баланси и отчети за последните две години. За партньора пък не е бил подаден документ за наличие или липса на задължения към държавата и общината.     След като не преподписва договор за услугата, Златка Мачева е екипът ѝ трябвало да напуснат сградата на Кризисния център.\r\nПо думите на кмета тя първоначално отказвала да се изнесе от сградата с мотив, че срокът е 10 години и те не са изтекли. Според Спартански обаче този срок важи за предоставянето на услугата, а не за сдружението.\r\n\"В крайна сметка тя освободи помещенията, но ги остави в окаяно състояние. Липсва голяма част от оборудването, изкъртени са дори подови настилки, което ще определя като вандализъм и цинизъм\", коментира Георг Спартански.   За случая ще бъде сигнализирана прокуратурата, уведомена е и Агенцията за социално подпомагане, откъдето ще разпоредят проверка от инспектората. А за преодоляване на ситуацията община Плевен ще трябва да отдели средства за спешен ремонт на сградата.\r\nЗа повече подробности по конфликтната тема се свърза с двете спорещи страни – с кмета на Плевен Георг Спартански и с шефа на фондацията Златка Мачева.  Този въпрос трябва да бъде зададен на тези, които го управляваха доскоро, защото за мен беше безкрайно изумление и изненада. Аз просто не допускам, че нормални хора в третото хилядолетие, в XXI-ви век, независимо по какъв начин са приключили отношенията си с другия субект, ще си позволят такава вандалщина. Това просто не ми го побира не кметският разум, а здравият човешки разум. Нямам обяснение. Буквално няколко дни преди да направя интервю с Вас. В понеделник (16 юли) ми бяха донесени снимките и моментално ги направих достояние на медиите и на ръководния състав на общината. Те много отдавна знаят, че не печелят, защото не са подали изрядни документи. Решението им е съобщено преди повече от един месец и половина. Те отказваха да напуснат тази сграда, която им е предоставена във връзка с управлението на тази услуга. Казаха, че ще се борели със зъби и нокти и други подобни заплашителни изявления. В един момент са решили да реагират по вандалски начин. Аз затова казах, че ще сезирам прокуратурата, защото това е увреждане на чужд имот. Мисля, че това е адресът, но не съм сигурен в номера. Не е въпросът в улицата и в номера, а че в днешно време организация, която говори, че е срещу насилието и помага срещу насилието, ще постъпи по този начин. Това е последното нещо, което бих очаквал от хора, които претендират, че са в нормално психическо здраве. Това не показва реакция на нормален човек. Според мен тук има медицински проблем. Каквито и да са отношенията между два правни субекта, тактиката на \"изгорената земя\" просто е безумие. Не мога да кажа, защото те не ме питат къде какво да си регистрират. Това е въпрос на проверка. Пътувайки, не мога да бъда екзактен, ако ползвам тази модерна дума. Дал съм материалите, снимките, указанията. Пътувам в момента на служебна среща при министър Кралев по спортни въпроси. Като се върна, предполагам, че ще бъде готово за подпис. Да, материалите, които съм дал на началника на правния отдел г-жа Десислава Йорданова да изготви писмото до прокуратурата, с което ще ги сезирам за извършеното посегателство върху общинския имот, което е и престъпление по смисъла на Наказателния кодекс за унищожаване и повреждане на чужд имот. Разбира се, след като се направи количествено-стойностна сметка, което също съм разпоредил. Защото ние сега спешно трябва да извадим пари от небогатия общински джоб, с които аварийно да ремонтираме. И после тази сметка под формата на гражданско дело и съответен иск ще бъде предявен на тази фондация. Друг е въпросът какви пари и кога ще получим от нея, защото аз съм юрист по професия и знам, че съдебното решение дава право да вземеш, но не ти гарантира, че ще получиш парите, които претендираш.  Началото на всичко това е преди да започне процеса по прекратяването на договора за ползване на сградата, която организацията от 16 години поддържа, обяви Мачева пред .\r\nОбщината обяви един конкурс, който беше невъзможен за никой. Никой не можеше да кандидатства по него, тъй като имаха от доставчика невъзможни изисквания, като да има сграда, за която да притежава договор, тя да е оборудвана специално за услугата и т.н. Ние повече от 13 години предоставяме услуги за жертви на насилие, предимно жени и деца, добави Мачева.\r\nПред мен е договорът, който прекратиха чрез натиск с организацията. Публикувани са едни грозни снимки, които се тълкуват по начин, все едно че имуществото е унищожено. А те са съвсем целенасочени, от такъв ъгъл са представени, заяви Мачева.\r\nКметът казва, че договорът, който е сключен със сдружението, е за предоставяне на тези услуги. Аз искам да ви прочета предмета на договора за учредяване на безвъзмездно право на ползване на сграда от името на сдружение \"Център Отворена врата\". Предметът на договора е за предоставяне на социални услуги, социално предприятие и Център за социална рехабилитация и интеграция за жени и деца, преживели насилие върху недвижим имот, частна общинска собственост, който се намира на адрес: ул. \"Неофит Рилски\" №55, гр. Плевен, каза Мачева.\r\nСрокът на договора е 10 години, считан от датата на подписването му - 17.11.2010 г. В правата и задълженията на собственика пише - да осигури на ползвателя спокойно да ползва имота в срока, продължи Мачева. , твърди Мачева.\r\nСградата е на два етажа, които ние трябва да ползваме. Другата снимка, която е разпространена, е от подпокривното пространство. Ние цялата сграда сме поддържали през годините само с проектни средства, без да ползваме държавни и общински средства. От нея сме изнесли единствено и само собствеността на сдружението, с която ние ще продължим дейността си. Държа да подчертая, че сградата е приета с протокол от 4-членна комисия, преди това общината направи инвентаризация на вещите, закупени по време на управлението на услугата от нас. И всичко е издадено с протокол на комисията, добави Мачева.\r\nТова, което се детайлизира в момента, се прави единствено да се прикрие факта, че два месеца след като ние сме спрели управлението на двете делегирани услуги - Кризисен център и Център за социална рехабилитация и интеграция, тези две услуги не се предоставят в Плевен, убедена е Мачева.", "date": "2018.07.18", "title": "Кризисният център за защита от насилие в Плевен прилича на сграда от Сирия - защо?"}
{"url": "https://www.actualno.com/healthy/parlamentarnata-komisija-odobri-decho-dechev-za-shef-na-nzok-news_685656.html", "text": "        Д-р Дечев предлага и обединяване на Комисията за лечение в чужбина и Фонда за лечение на деца с Касата заради непрескъснатите проблеми за пациените, свързани с лечението в чужбина:   \"В момента, колкото и да е парадоксално, близо 80 процента от разходите не отиват при екипа, извършил лечението. Тези суми се изразходват главно за логистика, придружители, печалба за болниците, в които се извършва лечението, и различни посредници лобисти. Тогава, когато има недостиг на капацитет за решаване на даден казус, същият да се реши на територията на България, като бъдат поканени съответни професионалисти от чужбина\".    До три месеца д-р Дечев се ангажира да предложи мерки по тези точки.\r\nПо време на изслушването той подчерта, че най-важните промени, които ще предприеме, са реформа в лекарствената политика и обединяване на Комисията за лечение в чужбина и Фонда за лечение на деца със Здравната каса.", "date": "2018.07.18", "title": "Парламентарната комисия одобри Дечо Дечев за шеф на НЗОК"}
{"url": "https://www.actualno.com/burgas/kupihte-li-si-bilet-za-burgas-i-moreto-news_685642.html", "text": "       Тази година водещи на конкурса ще бъдат Ненчо Илчев и Мая Бежанска.   В рецитала, посветен на Тончо Русев, участие ще вземат Йорданка Христова, Силвия Кацарова, Мими Иванова, Развигор Попов, \"Тоника Домини\", Росица Борджиева, Роси Кирилова, Петя Буюклиева, Росица Борджиева, Мустафа Чаушеф, Панайот Панайотов, Ваня Костова, \"Тоника СВ\" и други.\r\nНационалният конкурс за песен \"Бургас и морето\" ще се проведе на 28 юли от 20:00 ч.    ", "date": "2018.07.18", "title": "Купихте ли си билет за \"Бургас и морето\"?"}
{"url": "https://www.actualno.com/bgfootball/delio-rosi-veche-ne-e-trenior-na-levski-news_685648.html", "text": "        Вчера \"сините\" претърпяха един от най-срамните моменти в историята си, след като бяха отстранени от тима на Вадуц (Лихтенщайн) в първия кръг на Лига Европа.   Още в края на мача от трибуните на стадион \"Георги Аспарухов\" се чуха мощни призиви за оставка, а днес се е провела среща между собственика на клуба Спас Русев и Роси, след която се е стигнало до решението 58-годишният специалист да си тръгне от \"Герена\". Раздялата по взаимно съгласие означава, че Роси няма да получи неустойка, каквато бе записана в договора му.\r\nВсе още няма яснота кой ще е новият треньор на Левски.    ", "date": "2018.07.18", "title": "Делио Роси вече не е треньор на Левски"}
{"url": "https://www.actualno.com/politics/karakachanov-s-principen-kompromis-upravljavashtata-koalicija-shte-se-zapazi-news_685662.html", "text": "       Той беше помолен да коментира заявената от Валери Симеонов (вицепремиер и лидер на НФСБ) позиция, че ако промените в закона за приватизация в полза на бизнесмените Кирил и Георги Домусчиеви бъдат приети, което се случи днес, НФСБ ще напусне управлението.   \"За мен голямата цел е да успокоим ситуацията и да търсим нещата, които трябва да свършим за държавата. Иначе нещата, по които можем да се разделяме, са хиляди - като почнете от джендърските конвенции и стигнете до току що гласуваните промени в закона за приватизацията\", коментира Каракачанов.\r\n\"Животът е компромис, всеки от нас го знае. Всеки ден правим компромиси, въпросът е, че все пак, когато водим някакъв диалог, трябва да го водим на базата на принципи\", коментира Каракачанов, който смята, че нещата ще се успокоят.    \"Както виждате по този закон имаше, както между другото по всеки един закон в парламента, винаги има две тези, някой път и повече. Не мисля, че това е основание за някакви сериозни сътресения\", коментира Каракачанов, който добави, че е апелирал към колегите си на политическия съвет на \"Обединени патриоти\" за малко повече спокойствие, разум и диалог. \"Аз съм човек, който се опитва да търси диалога, да намираме общите пътища\", коментира Каракачанов пред медиите при откриването на изложба във Военноисторическия музей.   ", "date": "2018.07.18", "title": "Каракачанов: С принципен компромис управляващата коалиция ще се запази"}
{"url": "https://www.actualno.com/business/promeni-v-zakona-za-privatizacija-protivopostaviha-gerb-i-patriotite-news_685663.html", "text": "       Разпоредби в закона предизвикаха недоволството на патриотите.   Специфични задължения, пряко свързани с осъществявания от приватизираното дружество предмет на дейност, няма да могат да бъдат вменявани на купувача за повече от пет години. Това ще се прилага и за сключени приватизационни договори, по които към датата на влизане в сила на поправките в закона няма непогасени плащания за неустойки през първите пет години.\r\nТочно тези текстове противопоставиха ГЕРБ и патриотите.     от „Обединени патриоти“ поиска въпросните разпоредби да се отложат и да се преосмислят, защото сега биха били в полза само на три големи предприятия – „Булгартабак“, киноцентърът „Бояна“ и БМФ.   Съпартиецът му също настоя затова като предупреди, че ще тръгнат много дела срещу страната. „Спокойно можем да ги наречем промени за братя Домусчиеви. Палецът, който ще сложите върху бутона, подаряваме на олигархията в България десетки и стотици милиони левове. Не можем да се съгласим, че трябва да обслужваме икономически интереси по толкова ярък, явен и грозен начин“, каза той.\r\nПредседателят на правната комисия от ГЕРБ подчерта, че с нормите се регулират отношенията във връзка със забавените правоотношения.    ", "date": "2018.07.18", "title": "Промени в закона за приватизация противопоставиха ГЕРБ и патриотите"}
{"url": "https://www.actualno.com/society/tyrsjat-otkradnatija-bust-na-stambolov-i-po-punktovete-za-vtorichni-surovini-news_685666.html", "text": "       „Нямам думи за този акт. Той е ужасен. На централно място, на велика личност. По принцип ние поддържаме това място, защото нямаме информация за живи наследници“, коментира Божичкова.   Тя обясни, че на всички входове и изходи, както и в района на паметника има видеонаблюдение и записите днес са иззети от разследващите. Директорът уточни, че и те водят свое собствено разследване по случая и заподозря, че бюстът дори може да не е изнесен от парка, но претърсването на гробищния парк е трудно, защото той е се разпростира на площ от 824 дка.\r\n„Бюстът ще бъде възстановен от Александър Хайтов, който е автор на откраднатия бюст. Охранителната фирма, която има отговорността да не допуска такива инциденти ще плати щетата. Тя вече е установила контакт със скулптура и се очаква съвсем скоро ликът на Стамболов да се завърне в семейната гробница, изградена през 1895 г.“, разясни директорът на централните софийски гробища.    ", "date": "2018.07.18", "title": "Търсят откраднатия бюст на Стамболов и по пунктовете за вторични суровини"}
{"url": "https://www.actualno.com/america/trymp-njama-prezident-kojto-da-e-po-tvyrd-s-rusija-news_685668.html", "text": "       „Справяме се много добре, може би по-добре от всеки друг, който се е занимавал с Русия”, заяви Тръмп по време на среща в Белия дом.\r\n„Вижте какво направихме. Вижте санкциите”, каза той.   „И аз мисля, че Путин знае най-добре от всички. Със сигурност по-добре от медиите”, допълни ръководителя на САЩ.    „Той го разбира и не е щастлив от това”, каза Тръмп.\r\n„И той няма как да е щастлив, защото няма президент, който да е бил по-твърд с Русия от мен”, допълни той.", "date": "2018.07.18", "title": "Тръмп: Няма президент, който да е по-твърд с Русия"}
{"url": "https://www.actualno.com/politics/pavlova-sled-kraja-na-predsedatelstvoto-shte-mojem-po-aktivno-da-otstojavame-poziciite-si-news_685649.html", "text": "       \"Това, което е важно да кажем за България през следващите шест месеца, е, че ние вече влизаме в по-активна фаза. И вече като не сме председател, ще имаме възможност по много по-активен начин да отстояваме българските позиции на предстоящите заседания\", коментира Павлова.   Тя посочи, че основните приоритети на България са няколко. \"Първият е темата сигурност и миграция – също като на австрийското председателство. Това, което предстои, е много важно за нас. Срещата на върха на 20 октомври, която се планира по време на австрийското председателство, ще бъде с тема сигурност, Дъблинско споразумение и реформи. Идеята е да довършим започнатото от нас – затягане на граничния контрол, въвеждане на такъв информационен обмен и регистрация на данните, че да бъдат регистрирани тези, които са икономически или други мигранти, а не търсещи убежище, и инвестиции в страни извън ЕС. И това трябва да бъде прието\", коментира министърът.\r\nПавлова обясни, че втората тема, която е основен приоритет за правителството, е пакетът \"Мобилност\". \"Защото ние успяхме с командированите работници и извадихме от там пакета \"Мобилност\" - това е първият голям успех. От септември планираме много активно участие на България във всички формати – и на експертно, и на политическо ниво, и на ниво Европейски парламент да отстояваме интересите на българските превозвачи, да търсим съмишленици в останалите по-отдалечени държави и да предлагаме такива текстове, които да ни удовлетворяват нас, така че да защитим интереса на превозвачите – за отпадането на текста за задължителното връщане на три седмици и въобще текстовете, които ще ни гарантират, че интересите на българските превозвачи няма да бъдат засегнати\", каза още Павлова.    По думите й има две приоритетни линии, по които България ще работи във връзка с пакета \"Мобилност\". 'Едната е текстовете, които се гледат в Европейския парламент, а другата е Европейският съвет, за да може те да стигнат до единна позиция. Искаме да постигнем и на двете места консенсус, за да може да бъде прието това предложение\", обясни Павлова.   Като трета тема, която България вдигна високо в дневния ред, Павлова посочи темата за двойния стандарт при храните. \"Трябва да се разгледат законодателните текстове, с които да се въведат единни правила и много строги санкции за тези производители, които предлагат на пазара храни с двойно качество. Така че това е другата тема, по която ще можем да участваме много активно в заседанията с вече натрупан опит\", каза още тя.\r\nДругата тема е тази за единния цифров пазар, цифровизацията и законодателството, което ние приехме – девет от 13 законодателни пакета за въвеждането на единния цифров пазар. Четири остават за австрийското председателство и ние ще участваме дейно, тъй като за нас е много важно той да заработи до края на годината – какъвто ангажимент сме поели\", коментира Павлова.    Тя посочи, че приоритет за страната продължава да бъде и темата за Западните Балкани. \"Така че активно ще участваме във всички формати, за да подкрепяме тези държави да вървят по пътя си\", обясни Павлова.", "date": "2018.07.18", "title": "Павлова: След края на председателството ще можем по-активно да отстояваме позициите си"}
{"url": "https://www.actualno.com/blagoevgrad/obshtinskite-vlasti-v-blagoevgrad-otrichat-che-samo-njakoi-uchilishta-priemat-romi-news_685634.html", "text": "                             Тъй като не мога да следя пряко в момента какво се коментира, доколкото знам има подкрепа за директорката на училището, ако правилно съм разбрал и за общината. Приемът на децата е абсолютно регламентиран. Това, което се твърди, че не се приемат ромчета в други училища, не е вярно. Това е най-лесно да се провери. Може да питате останалите директори. Така че това, което общината е направила, е направено съгласно закона. Колкото до позицията на директорката, аз мисля, че повече проблемът е в нейния личен пост. И смятам, че никой не може да защити такава позиция. По никакъв начин не приемам да се прехвърлят проблемите от училището на общината. Пак казвам, наредбата е съобразена с всички изисквания. Приемът в момента върви. Даже ще кажа нещо повече - имаше жалби от родители, които не бяха съгласни с приема, но всички деца са приети и жалбите са оттеглени. Абсолютно категоричен съм. Вижте, проблемът е с личния пост на директорката. Не мога да приема подобна лична позиция. Сега вече се търси как може да се прехвърли от болната на здравата глава и да се търсят едва ли не оправдания. Може би директорката малко е била по-експресивна, може би е написала това под влияние на емоциите, но да се търсят проблеми в общината, в училищата, в приемите и т.н., няма смисъл. Общо взето наблюдавам и един друг процес, не да кажем на политизация, но едни хора, каквото и да се случи, се стремят да яхнат вълната и на всяка цена да се видят по телевизията. Пак казвам, няма проблем в Благоевград с приема на първокласници. Проблемът е в поста и в изкривяванията, които се получиха впоследствие. В конкретика в момента не мога да вляза, но в общината имаме становище с хронология относно въпросното училище. И нещо повече – . Не искам да влизам обаче в детайли. Община Благоевград трябва да направи така, че да няма сегрегация и десегрегация в училище. Ние полагаме усилия да интегрираме децата от ромски произход. Това в момента правим и не е вярно, че ромчета не се приемат в други училища. Навсякъде има приети деца от ромски произход. Абсолютно съм категоричен, че няма отказ от директорите на други училища да записват ромски деца. Не са четири от десет училища, които да приемат ромски деца. Всички училища приемат. В това съм абсолютно категоричен. Аз Ви казвам каква е ситуацията в момента. Деца от ромски произход се приемат във всички училища. Имаше лек проблем с една директорка за опит да направи отказ, но и това се коригира. Вижте, има си хора, които станаха професионални протестъри. Очаквам в най-скоро време някой да протестира, че изгрява слънцето. Едни и същи хора са, яхват вълната и се стараят да търсят изяви, в това число и медийни. Погледнете в хронология през последната да речем половин година - едни и същи лица са. \"Приемът в първи клас е процес с регламентирани срокове, упоменати в утвърден График на дейностите по осъществяване на прием в първи клас за учебната 2018/2019 година. Към този момент е приключил срокът за записване след второ класиране.\r\nДо 14 септември, включително, предстои да се анализира цялостно кампанията по прием за първи клас, да се обобщи информацията от общинските училища на територията на общината за свободни места и да се пренасочат незаписани деца.\r\nВ голяма част от общинските училища кампанията по приема е приключила. Над  80% от децата от ромски етнос, подлежащи на задължително записване в 1-ви клас, вече са записани от техните родители.\r\nОбщина Благоевград ще продължава да следва приетия механизъм за подсигуряване на благоприятна мулти-културна среда  за децата от ромски етнос.\r\nЗа да бъдем коректни към обществеността, е необходимо да се изчака  началото на месец септември, за да могат да се посочат окончателните данни.\r\nОбщина Благоевград категорично заявява, че няма проблем с деца от ромски етнос при записването в първи клас. Те са разпределени във всяко едно от десетте общински училища, извършващи прием за учебната 2018/2019 година. Същата информация може да бъде потвърдена от директорите на училищата на територията на община Благоевград.\r\nСписъците с приетите деца могат да бъдат намерени на видно място в сградите на десетте учебни заведения\". ", "date": "2018.07.18", "title": "Общинските власти в Благоевград отричат, че само някои училища приемат роми"}
{"url": "https://www.actualno.com/europe/protivopojarna-alarma-prichini-haos-na-letishte-hijtrou-news_685670.html", "text": "       Заради включена противопожарна аларма няколко полета не успяха да кацнат или да излетят от летището. Други полети бяха принудително пренасочени към летищата Гетуик и Станстед, а трети трябваше да се върнат в на летищата от, където бяха излетели.   От Хийтроу заявиха, че се случаят се разследва, а операциите на летището са започнали да се възстановяват.\r\nГоворител на Националната служба за контрол на въздушния трафик заяви, че контролната кула е била евакуирана след задействана противопожарна аларма.    От летището се извиниха в Twitter за причиненото неудобство.", "date": "2018.07.18", "title": "Противопожарна аларма причини хаос на летище Хийтроу"}
{"url": "https://www.actualno.com/balkani/lodka-s-nad-150-migranti-potyna-kraj-severen-kipyr-16-se-udaviha-news_685616.html", "text": "       В лодката е имало най-малко 150 души. Спасителите са открили телата на 16 души, други 26 се водят за безследно изчезнали. Спасени са 105 души, някои от тях са в тежко състояние.     ", "date": "2018.07.18", "title": "Лодка с над 150 мигранти потъна край Северен Кипър, 16 се удавиха"}
{"url": "https://www.actualno.com/curious/dneven-horoskop-za-19-uli-news_685639.html", "text": "       Съветът на ваш познат може да бъде от решаващо значение за вас. Нямате особено добро мнение за човека, но този път има защо да обърнете внимание на мнението му. Днес ще получите изкушаващо служебно предложение. То обаче може да ви коства отказ от почивка и прекалено много стрес. Помислете добре преди да приемете.     Днес не се хвърляйте веднага в предложение за сътрудничество. Идеята може да ви се струва добра, но целта никак не е ясна за сега.     Днес бъдете по-критични към себе си. Напълно способни сте да приемете всички служебни оферти, които ви се предлагат. Мнозина ви завиждат. Денят е подходящ за всякакъв вид спекулации. Лесно ще може да убедите околните в невинността си, както и за това да ви се гласува доверие. Бъдете честни със себе си и поемете по пътя, който на вас ви харесва. Достатъчно угаждахте на другите, сега е вашето време.   Днес не се преуморявайте. Грижата за здравето е най-важното нещо и не го пренебрегвайте заради служебни задължения. Днес не се оставяйте на завистта. Това, което имат другите често ни се вижда повече, но истината е, че не дооценяваме притежаваното от нас.    През този ден бъдете внимателни при боравене с остри предмети и ножове. Освен това се въздържайте се от процедури, свързани с донорство и кръвопреливане. Това е ден, в който ще усетите неистова жажда за промяна. Докато не сте се отказали направете първите стъпки решително.    Днес може да си позволите повече неща при пазаруване. За да сте сигурни, че сте уцелили правилната покупка, заложете на зеления цвят в по-светлите му оттенъци. Днес е добър ден за раздяла с вредните навици. Оправдания има много, сега ще имате сили да откриете истинската причина за промяната.", "date": "2018.07.18", "title": "Дневен хороскоп за 19 юли"}
{"url": "https://www.actualno.com/europe/ungarija-se-ottegli-ot-pakta-za-migracija-na-oon-news_685641.html", "text": "       „Световното споразумение за миграция”, чиито финален текст беше представен миналата седмица, след 18 месечни преговори, обещава да засили сътрудничеството за справянето с нарастващите миграционни потоци в света.   Действията на Унгария следват тези на САЩ, които още пред декември заявиха, че напускат преговорите за споразумението, заради „несъвместимости с имигрантските и бежанските политики на ООН”, предаде БГНЕС.\r\nВъншният министър Петер Сиярто заяви, че след среща на кабинета в Будапеща документът е обявен zа „опасен за света и за Унгария”, защото ще окуражи „милиони да тръгнат по пътищата”.    „Унгария трябва да се оттегли от процесa на одобрение, като по-този начин иска ясно да заяви, че не счита пакта или който и да е аспект от него за част от пътя ѝ напред”, допълни Сиярто.   Глобалният пакт е създаден, за да бъде първият международен документ, който да управлява миграцията.\r\nДоговорът определя 23 цели, чрез които да се създадат легални начини за миграция, както и да се подобри управлението на потоците на хора, които се увеличават в целия свят и достигат до 250 милиона или 3% от световната популация.    Документът ще бъде официално приет по време конференцията в Мароко на 10 и 11 декември.   ", "date": "2018.07.18", "title": "Унгария се оттегли от пакта за миграция на ООН"}
{"url": "https://www.actualno.com/society/radev-prizova-za-aktiven-dialog-na-pravitelstvoto-s-protestirashtite-jivotnovydi-news_685646.html", "text": "       Президентът посети града, за да се срещне със засегнатите стопани в района на Странджа и проведе среща с кмета на Община Болярово Христо Христов, в която участваха и кметовете и кметските наместници на Воден, Странджа, Шарково и Крайново, представители на полицията и на ветеринарните служби, съобщиха от прессекретариата на държавния глава.\r\nРадев подчерта, че в региона има сериозен проблем, който не се изчерпва само със сектор „Животновъдство“. „Това е проблем за поминъка на хората и тяхната съдба в този беден граничен регион, както и за националната сигурност, държавността и функционирането на нашите институции. Тази празнина, която се получи между хората тук и властта, не може да се запълни само с финансови компенсации. Трябва дълготрайна, устойчива политика на държавата за възстановяване на поминъка на тези хора“, добави Румен Радев.   Президентът призова правителството да обърне внимание на проблемите на хората, така че те да почувстват държавата на своя страна. „Очаквам най-сетне да има един продуктивен диалог, не може само с механичен подход, механично изтребване на животните и механично даване на пари до следващата криза“, каза още президентът. Румен Радев беше категоричен, че абдикирането на държавата от много важни функции като наблюдение, профилактика, карантина и пристъпването към крайната и най-лесна мярка – просто унищожаване на животните, не е решение.    Попитан дали ситуацията налага да бъде свикан Консултативен съвет за национална сигурност, президентът заяви, че всички последствия от това заболяване трябва да бъдат ограничени по възможно най-бързия и ефективен начин и е нужно първо да се оцени как ще бъдат извършени тези дейности и какви дългосрочни стъпки ще бъдат предприети за възстановяване и стабилизиране на поминъка на местните хора.\r\nПредставителите на местните власти призоваха за възможно най-бързо възстановяване на традиционния поминък, какъвто е животновъдството в засегнатите места, за да не се допусне обезлюдяване на района и поискаха юридическа помощ за запазване на субсидиите за използваните пасища. Отправен беше и апел за осъществяване на програмата „Странджа-Сакар“, в която са включени проекти за 70 млн. лева за развитието на пограничните райони.", "date": "2018.07.18", "title": "Радев призова за активен диалог на правителството с протестиращите животновъди"}
{"url": "https://www.actualno.com/society/komisija-na-ns-odobri-tol-sistemata-news_685654.html", "text": "       ТОЛ системата ще важи за превозните средства над 3,5 тона, обясни вносителят на промените - депутатът от ГЕРБ Станислав Иванов.   „ТОЛ таксите - като цена и обхват, все още не се знае къде ще бъдат, защото чакаме доклад от Световна банка. Когато докладът на Световна банка приключи, тогава ще са ясни параметрите по отношение на цена и обхват на ТОЛ системата, но към момента ние даваме една рамка, която ще даде възможност за стартиране на процедурата и същевременно теста в МС в наредба ще може да определи съдбата и цената на ТОЛ системата и винетките“, каза Станислав Иванов.", "date": "2018.07.18", "title": "Комисия на НС одобри ТОЛ системата"}
{"url": "https://www.actualno.com/society/mvr-nito-krachka-otstyplenie-pylen-kontrol-v-rajonite-s-chuma-po-jivotnite-news_685659.html", "text": "       Целта на оперативната среща бе да се набележат бързи оперативни действия. Вчера и днес сутринта бяхме на заседание на председателския съвет към НС, изпълнихме всичко, което поискаха, за да продължим по плана на БАБХ и да ограничим зоните със заразените животни, каза Радев.   Обяснихме и предприетите мерки за информиране на хората. Целта е тази информация да достигне до всеки един от тях. Изработените флайери, както и информация за определените обезщетения са предадени на областните управители, които имат задължението да ги доставят на кметовете. Трябва да направим бързи стъпки, загубихме повече от 24 часа заради забележките, които имаше, доказахме с документи, че действията са законни, показахме и заповедите, издадени от 19 юни, съгласно закона, допълни вътрешният министър.\r\nКонтролът ще обхване входовете и изходите на трите села с установена зараза, както и на стопаните, които независимо от забраната се опитват да извеждат на паша стадата си. Продължава засилената проверка както на моторни превозни средства, прекарващи животни и месни продукти, така и по границата.    Радев съобщи, че освен засиления контрол по българо-турската граница, такъв ще се осъществява и по останалите гранични зони, включително и фериботите и пристанищата:   \"Поставяме фокус включително и на железопътния контрол. Всичко това правим с грижа за хората и с една единствена цел – да спрем заразата и да опазим здравето на всички нас. Нямаме право да правим крачка назад, затова от утре започваме да действаме по плана на БАБХ. Мерките ще бъдат изключително строги. Затваряме зоните и умоляваме хората да се оттеглят от маркираните зони, както и да не предприемат пътувания към тях.\"\r\nПо думите на зам.-министър Атанас Добрев в най-скоро време се очаква събирането на националния съвет. Целта е да се вземат превантивни действия във връзка с установени в Румъния случаи на зараза от африканска чума по дивите прасета. Усилията са насочени към държавната граница Силистра – Дуранкулак. Там районът е почистен, опъва се мрежа, за да не се допуска дивечът да пресича през румънската граница. Последното огнище е констатирано около Констанца.    МВР очаква и помощ от ловците, за да се намали популацията на дивите прасета.", "date": "2018.07.18", "title": "МВР: Нито крачка отстъпление - пълен контрол в районите с чума по животните"}
{"url": "https://www.actualno.com/society/nankov-inspektira-stroitelstvoto-na-novija-uchastyk-na-am-hemus-news_685669.html", "text": "       Вече са изпълнени приблизително 30% от предвидените по проекта дейности.   За по-малко от 4 месеца са направени над 1.2 млн.куб.м изкопи и над 1 млн.куб.м насипи. Работи се по големи съоръжения, включително водостоци и селскостопански подлези. Работи се и по надлез, по който ще минава пътят за пещерата „Съева дупка“, констатира при обиколката на трасето министърът.\r\nНа 27 март тази година стартира изграждането на нови 9.3 километра от автомагистрала „Хемус“ между Ябланица и п.в. „Боаза“. Участъкът ще бъде с по две ленти за движение в посока по 4 м, две ленти за спиране по 3 м, средна разделителна ивица - 2 м, водещи ивици и банкети. Ще бъдат построени 5 селскостопански подлеза и 2 селскостопански надлеза. Етапна връзка в близост до с. Брестница ще осигурява свързаност с път I-4 Коритна – Белокопитово.    Изпълнител на обекта е Консорциум „ХВП Ябланица“ ДЗЗД. Договорът за проектиране и строителство е на стойност 54 990 000 лв. без ДДС. Строителният надзор осъществява ДЗЗД „Консултанти Хемус 1 – 2016“ с договор на стойност 595 899,10 лв. без ДДС.   В рамките на следващите три години ще бъдат изградени или ще се изграждат 170 км от АМ „Хемус“.\r\nАМ „Хемус“ е от изключителна важност за пътната безопасност и икономическото развитие на Северна България.    ", "date": "2018.07.18", "title": "Нанков инспектира строителството на новия участък на АМ „Хемус“"}
{"url": "https://www.actualno.com/society/lek-avtomobil-se-zapali-na-bul-hristo-botev-v-sofija-news_685621.html", "text": "       Колата се е запалила близо до трамвайните релси.   Движението на трамвайните мотриси 1,6 и 7 по булеварда е временно преустановено.\r\nЕкип на столичната пожарна е на място.    ", "date": "2018.07.18", "title": "Лек автомобил се запали на бул. „Христо Ботев” в София"}
{"url": "https://www.actualno.com/society/jivotnovydite-udovletvoreni-ot-ostavkite-spirat-s-protestite-news_685620.html", "text": "       Нашето искане беше 20 лева де минимис, това, което получаваме, е 15 лева. Всички компенсации за наредба 3 ще бъдат изплатени в бюджета за 2019 г. Средствата, предвидени за 2018, ще бъдат изплатени в срок. Нашите приключват в момента, в който са ни удовлетворени исканията, каза още Караколев. Той подчерта, че са удовлетворени исканията им за оставки.         По време на протеста гневни фермери направиха опит да нахлуят в сградата на Министерски съвет, след като премиерът Бойко Борисов не се яви пред тях, за да отговори на техните въпроси. .    ", "date": "2018.07.18", "title": "Животновъдите удовлетворени от оставките, спират с протестите"}
{"url": "https://www.actualno.com/europe/unker-es-i-negovijat-edinen-pazar-sa-nedelimi-news_685627.html", "text": "       Юнкер, който е на чело на една от най-значимите структури на ЕС ще посети Белия дом на 25-ти юли, за да се опита да убеди американския президент Доналд Тръмп, да се откаже от наказателните си митата върху вноса на алуминий и стомана, както и предстоящите наказателни мита за внос на автомобили.   По време на пресконференция ръководителят на ЕК заяви, че „бих искал да накарам американския президент да разбере” ключовата точка на търговията с нас.\r\n„ЕС и неговият единен пазар са неделими”, заяви Юнкер в отговор на въпрос свързан с предложението на Тръмп за двустранни сделки с отделните страни.    „Всички опити да се разделят европейците са напразни”, допълни Юнкер.   Юнкер и Тръмп ще се фокусират над подобряването на трансатлантическата търговия и установяването на по-добри икономически партньорства.\r\nРъководителят на ЕК заяви: „Отивам там спокоен”.    Но от Вашингтон не показват каквито и да е сигнали, че ще направят компромис с политиката на правителството „Америка първо”, при каквито и да е условия, дори ако това доведе до отчуждаване с търговските им съюзници.", "date": "2018.07.18", "title": "Юнкер: ЕС и неговият единен пазар са неделими"}
