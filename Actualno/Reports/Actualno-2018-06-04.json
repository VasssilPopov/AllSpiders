{"url": "https://www.actualno.com/society/novinite-naj-vajnoto-za-denja-4-uni-news_677963.html", "text": "  Редакционният екип на ви представя най-важните новини за изминалия ден, 4 юни.   Обрат в Брюксел – отпаднаха част от текстовете, срещу които българските превозвачи протестираха. Т. нар. пакет „Макрон” беше гласуван от комисията по транспорт в Европарламента.    За момента на ниво транспортна комисия има абсолютно пълен успех на предложенията, които сме предали, предстои гласуването в ЕП. Около тази теза се обединиха премиерът Борисов и транспортният министър Московски.     Сградата, в която се помещава администрацията на БДЖ, на ул. „Иван Вазов” в центъра на София, е обявена за продан с начална цена от над 7 млн. лева. Това става ясно от обявление, качено в сайта на Камарата на частните съдебни изпълнители.     В момента икономиката на България е по-нестабилна, започваме пак да натрупваме дисбаланси. Голям риск има в имотния пазар, който трябва да се следи внимателно. Прегрее ли той, не можем да спасим икономиката. Рисков фактор са и публичните разходи и тяхната ефективност. Трябва да гледаме, разбира се, и какво се случва в еврозоната, защото когато еврозоната кихне, ние хващаме пневмония. Сметката за разпределение между кредиторите на \"Корпоративна търговска банка\" е в основата на подаденият от НПО \"Ние, Гражданите\" сигнал за фалшифициране на документи, който не можа да трогне цели 5 месеца нито една институция. Това пише сайтът \"войната КТБ\". Аз съм български политик, българският интерес е над всичко. България има интерес от развиване на отношенията с Русия. В областта на енергетиката трябва да съживим тези отношения – и що се отнася до АЕЦ \"Белене\". Да не бъркаме икономиката със сигурността. Това заяви военният министър Красимир Каракачанов минути след като каза, че можело да си помисли дали да пусне фирми от държави, които подкрепят пакет \"Мобилност\" във вид, вредящ на българските превозвачи.    \"Една трета от децата в българските семейства израстват в обстановка на насилие\". Това обясни психологът Иван Игов за агенция \"Фокус\" във връзка с Международния ден за защита на децата, жертви на агресия. 2,6 до 3,6 млрд. лева – това е печалбата от незаконната търговия с цигари за последните 11 години в България. Сумата е сравнима с приходите от облагането на законната търговия само за 1 година – например през 2017 година в българската хазна са влезли 2,9 млрд. лева. Това сочи съвместен анализ на Института за пазарна икономика (ИПИ) и социологическата агенция \"Алфа Рисърч\" Превозвачите у нас ще инициират национален референдум за излизането на България от ЕС, ако предвидените мерки в законодателния пакет за мобилност в ЕС бъдат приети, съобщи БНР. По-рано днес представители на българските превозвачи проведоха извънредна среща с министъра на транспорта Ивайло Московски, на която бяха обсъдени предложения за промени в мобилния пакет, който стана известен като пакета \"Мобилност\" или пакета \"Макрон\". Пазарджик и Сливен - това са двата български града, в които отпадат най-много деца от училище (от I до VIII клас), като не броим най-големите градове. Най-малко деца отпадат от прогимназията в Смолян и Габрово. Това сочи последният доклад на Националния статистически институт за образованието през учебната 2017/18 година.", "date": "2018.06.04", "title": "Новините: Най-важното за деня, 4 юни "}
{"url": "https://www.actualno.com/society/sydbata-na-kravata-penka-se-reshava-do-dni-hiljadi-se-podpisaha-v-peticija-za-spasjavaneto-j-news_677975.html", "text": "   До казуса с кравата беглец се стигна, след като стана ясно, че       Историята на бременната българска крава доби популярност в целия свят, след като стана ясно, че тя трябва да бъде умъртвена. Собственикът ѝ Иван Харалампиев твърди, че кравата не е спряна от граничните служители, но пък я заснели как минава. \"Заснели я и ми я показват. Викат \"Ще ни убоде\". Е, добре, ако беше престъпник, как щеше да мине тази крава\", попита Харлампиев. Той твърди, че властите искат да я умъртвят и да не му дадат обезщетение.   През май Пенка влязла в Сърбия и прекарала две седмици в западната ни съседка. След това тя е върната на собственика си от сръбски фермер. , предаде Дарик.\r\nДнес от Агенцията за безопасност на храните са взели проби за различни болести от животното, което Резултатите от тях трябва да излязат до края на седмицата, след което ще се реши и съдбата на животното.    ", "date": "2018.06.04", "title": "Съдбата на кравата Пенка се решава до дни, хиляди се подписаха в петиция за спасяването й"}
{"url": "https://www.actualno.com/business/obrat-v-bruksel-ep-glasuva-paketa-za-mobilnost-v-interes-na-bylgarskite-prevozvachi-news_677979.html", "text": "  Обрат в Брюксел – отпаднаха част от текстовете, срещу които българските  превозвачи протестираха. Т. нар. пакет „Макрон” беше гласуван от  комисията по транспорт в Европарламента. Като капитулация на пакета “Макрон”   определи евродепутатът Андрей Новаков одобрените от комисията по  транспорт на Европейския парламент промени в пакета за мобилност. Новаков е единственият  български евродепутат, който имаше право да гласува днес и е един от  авторите на одобрените поправки и той определи резултатите от  гласуването като пълна победа за българската позиция . Гласуването  означава, че българските фирми за  международен транспорт няма да бъдат  ощетени от новата директива и българската позиция има пълна победа. „Това, което, според мен   най-пълно обрисува случилото се в комисията по транспорт днес, е  абсолютна и безусловна капитулация на пакета “Макрон” и пълна победа за  българската позиция тук“, каза той. \"Трябва да кажа, че започнахме  дебатите не от нула, а от -10 от наша гледна точка. Инвестирах  повече  от една година, за да стигнем до този успех днес\", добави той в интервю  за пресслужбата на ЕНП, разпространено от ГЕРБ.  Вотът беше изключително оспорван. Това, което депутатите досега приеха, е . Въвеждат се изисквания за това на какви условия трябва да отговорят местата, на които могат да пребивават камионите и където могат да нощуват шофьорите. Така те ще имат право да нощуват в камионите, ако са на паркинг с  минимални задължителни условия, но не е задължително да са в хотел.   Другата важна точка за България, свързана с прибирането у дома, също е гласувана за сега положително, поне по информация на евродепутатите, които са вътре в Комисията и гласуват. Това означава, че . Т.е отпада дефиницията на това какво е \"у дома\". Ако те изберат да почиват някъде другаде в друга европейска държава, това може да стане, предаде БНТ.   Третото важно нещо, което касае българския сектор, е свързано с изключването на транспорт на пакет мобилност от Директивата за командированите работници. С промените След като бъде гласувана социалната част на пакета, тя отива за разглеждане в Съвета, където могат да настъпят също промени и едва тогава ще бъде гласувана окончателно в пленарна зала.       ", "date": "2018.06.04", "title": "Обрат в Брюксел: ЕП гласува пакета за мобилност в интерес на българските превозвачи"}
{"url": "https://www.actualno.com/business/ovcharov-kitajskijat-investitor-za-aec-belene-e-po-seriozen-news_677976.html", "text": "     Той е категоричен, че е за построяването на „Белене”, но трябва да бъде гарантирано, че стойността на проекта няма как да бъде раздута корупционно.   „Чуждестранният инвеститор може да постави нещата на много ясна основа и трябва да има обществен контрол върху развитието на този проект”, коментира още Овчаров.   По думите му премиерът . „Този въпрос, гледам, в момента вече е тръгнал да се решава. Аз виждам едни и същи говорители на едни и същи измислици и страхове отново да ни разказват за разни сеизмични зони”, коментира още Овчаров. , предаде бтв.       „Ние отново се плашим и си разказваме едни страхове, нямало кой да купува електроенергията. Има една елементарна истина – себестойността на електроенергията на АЕЦ „Белене” ще бъде по-ниска от тази на АЕЦ „Козлодуй”, смята Овчаров.\r\nПо думите му нашата централа „ще се изкупи” за по-малко от 20 години, а след това – всичко останало ще е плюс за държавата.", "date": "2018.06.04", "title": "Овчаров: Китайският инвеститор за АЕЦ \"Белене\" е по-сериозен"}
{"url": "https://www.actualno.com/europe/trymp-i-makron-proveli-ujasen-telefonen-razgovor-za-tyrgovijata-i-migracijata-news_677985.html", "text": "   , пише Politico, като се позовава на информация от CNN, появила се в понеделник.  Двамата са говорили миналия четвъртък в същия ден, в който САЩ обявиха решението си да вдигнат вносните мита за стомана и алуминий, включително и от Европейския съюз, Мексико и Канада.   „Много зле. Беше ужасно“, е заявил неназован източник пред американския телевизионен канал. „Макрон си мислеше, че може да говори откровено заради добрите им отношения. Но Тръмп не може да понася да го критикуват така“.   Въпреки усложненията напоследък, коментира Politico, двамата изградиха близко приятелство. По-рано в интервю пред BBC Макрон заяви, че има „много директни“ отношения с Тръмп, а хора от неговия екип са споделили, че се чувства като „човека на Тръмп в Европа“.\r\nВ изявление от Елисейския дворец преди разговора Макрон посочи, че „съжалява“ за решението на САЩ за митата, което „не само, че е незаконно, но е грешка и по много други въпроси. Грешка е, защото отговаря на създалия се световен дисбаланс по най-лошия възможен начин – с фрагментаризация и икономически национализъм“.       В съобщение от Белия Дом за разговора се отбелязва единствено, че държавните глави са обсъдили търговията и миграцията, предаде Фокус.\r\n„Двамата лидери обсъдиха миграционните проблеми в Либия и график за решаването му. Президентът Тръмп подчерта нуждата да се ребалансира търговията с Европа“, гласи текстът на изявлението.", "date": "2018.06.04", "title": "Тръмп и Макрон провели \"ужасен\" телефонен разговор за търговията и миграцията"}
{"url": "https://www.actualno.com/curious/dneven-horoskop-za-5-uni-news_677988.html", "text": "     Този вторник намерете повече време, за да се вглъбите в себе си. Интуицията ви ще е на ниво и ще може ясно да предвидите развитието на важните аспекти от живота ви, с които имате намерение да се заемете в следващите седмици.    През този ден заложете на общуването. Много е важно да се опитате да възстановите онези, контакти, които са били по-скоро, свързани с работата ви.     Сега е време, в което искате или не, ще си направите някои изводи. Няма смисъл да съжалявате за загубени възможности, още повече, че няма как да знаете дали наистина сте имали големи шансове да се случи това, което сте си представяли. През този ден ще може да направите чудеса. Може да се каже, че едва сте изчакали да свършат празниците, за да се втурнете отново през глава в работата ви.     През този ден ви очаква развитие на ваши лични отношения с човек, с когото ви свързва топло приятелство. Изненадата ще дойде от това, че може да откриете и други чувства у себе си към него. Денят ще премине под знака на изкуството. В личния живот се пуснете по течението. Сега не сте изпълнени с кой знае колко идеи, а и самите вие не сте избистрили желанията си в главата.    Това е подходящ ден за закупуването на техниката. Не се хвърляйте по най-новото и най-скъпото. Заложете на функциите на уреда, които действително са ви необходими.   Още днес ще може да похвалите със завидна работоспособност. За съжаление няма да може да реализирате замисленото, тъй като не всички са на вашата вълна в момента.    Денят е добре да премине под знака на благотворителността. В друг аспект ваш приятел може да има нужда от помощ, съвет или и двете. Очаква ви приятна новина, свързана с ваш близък. Вие също сте допринесли за доброто развитие на нещата, така че има защо да се гордеете, но без да го натрапвате.    През този ден е добре да запазите доброто си настроение. Силите ви още не са достатъчно организирани, за да се справяте с по-сериозни неща и рискът от грешки е голям. Този вторник може да се превърнете в звездата на обкръжението ви. Не че досега не сте били, но сега ще заблестите още по-силно. Съществува опасност част от личния ви живот да излезе наяве.", "date": "2018.06.04", "title": "Дневен хороскоп за 5 юни"}
{"url": "https://www.actualno.com/sofia/fandykova-sofija-se-nalaga-kato-edna-ot-naj-dinamichnite-start-up-sredi-v-centralna-i-iztochna-evropa-news_677986.html", "text": "   Това каза кметът на София Йорданка Фандъкова по време на конференция на Глобалния форум на жените-лидери 2018 под мотото „Да вдъхновим дигиталните лидери на бъдещето\".  „За мен лидерството е мисия и посвещение на задачите, които са пред нас и проектите, с които развиваме различни обществени сфери и променяме качеството на живот на хората. Включването на дигиталните технологии в работата и бизнеса за всички нас трябва да направи изпълнението на тези задачи по-добро, по-бързо и по-полезно за повече хора. Все по-уверено София се налага като една от най-динамичните start up среди в Централна и Източна Европа“, коментира Фандъкова.   „Столична община инвестира сериозно в иновации и залага на развитието на информационните технологии. За София информационните технологии са сред най-бързо развиващите се индустрии. Те формират 5,7% от икономиката на града. В София броят на заетите лица, изобщо в бизнеса, над 700 хил., а коефициентът на икономически активните лица е 62,1% и е най-висок за цялата страна. Това, което е радващо е, че отношението между мъжете и жените е почти равно – 5- на 50. Това показват данните от проучване на Столичната общинска агенция за инвестиции. Според последните анализи на агенцията процентът на жените, които заемат ръководни позиции във водещи за икономика сектори става все по-голям. Там, където жените са повече често фирмите са по-успешни“, добави тя.   „По данни от 2017 г. на МТСП и НСИ 30% от работодателите в България са жени, а при самостоятелно заетите делът на дамите е още по-голям 36%. 62% от жените предприемачи са стартирали бизнеса си със собствени средства. Наблюденията на Евростат показват, че у нас коефициентът на жените в трудоспособна възраст е почти 70%. По този показател страната ни изпреварва Кипър, Полша, Гърция, Италия, Испания, Румъния“, поясни Фандъкова, цитирана от Фокус.\r\n„Като кмет за мен е изключително важно да насърчаваме иновациите, свързани с обучението на кадри и развитието на нови възможности и условия пред бизнеса в наши град“, каза още Йорданка Фандъкова       По думите й образованието е най-важният фактор за развитието на бизнеса в София.\r\n„Добре образованите иновативни личности с в основата на успеха на редица ITкомпании. Успешното развитие на София през последните години в привличането на инвестиции дължим на добре образованите хора, които в нашия град са над 50% от работоспособното население“, допълни тя.", "date": "2018.06.04", "title": "Фандъкова: София се налага като една от най-динамичните start up среди в Централна и Източна Европа"}
{"url": "https://www.actualno.com/vidin/vidin-e-domakin-po-proekt-za-transgranichno-sytrudnichestvo-na-programa-interreg-bylgarija-i-syrbija-news_677987.html", "text": "  Обмяна на опит между служители и специалисти от Община Видин и Община Зайчар се проведе днес в конферентната зала на хотел „Бонония”. Събитието е във връзка с изпълнението на проект CB007.1.31.304”Превенция и смекчаване на последствията от трансгранични бедствия, причинени от човек в региона Видин-Зайчар”. Той е финансиран по Програма Интеррег за трансгранично сътрудничество България и Сърбия 2014-2020 на Европейския съюз, със средства по Инструмента за предприсъединителна помощ.  Водещ партньор е Община Видин, а проектен партньор - Община Зайчар. Срещата бе открита от Цветан Асенов, заместник – кмет на Община Видин, който поздрави всички присъстващи от името на Огнян Ценков, кмет на Общината: „ Позволете ми да приветствам с организирането на днешното събитие. Искам да изразя своето удовлетворение, че двете Общини Видин и Зайчар работят в партньорство. Изпълнението на този проект ще донесе ползи и за двата региона. Нашата Община вече получи така необходимото оборудване за събиране на отпадъци и почистване на сметища – 2 сметосъбиращи машини, което ще подпомогне и повиши ефективността в работата на Общинско звено ”Чистота”. Пожелавам успешна работа и на добър час”- каза Асенов.   Проектът ще бъде завършен в края на 2018 година.   Събитието ще продължи в рамките на два дни – 4 и 5 юни.", "date": "2018.06.04", "title": "Видин е домакин по проект за трансгранично сътрудничество на програма Интеррег България и Сърбия "}
{"url": "https://www.actualno.com/education/izleze-pyrvoto-klasirane-za-priem-v-1-klas-news_677990.html", "text": "   Дали едно дете е прието може да се провери на интернет страницата на съответното училище, а списъци с приетите ще има и във всяко от тях.  Проверката се извършва по входящия номер, издаден за съответното дете. Срокът за записване на учениците е от утре до 17 часа на 7 юни, а в 18 часа на същия ден ще бъдат обявени свободните места за второто класиране.   Водещ критерий за прием е близостта до училището, като новото тази година е въвеждането на принципа на уседналост - най-много точки по този критерий ще получат децата, които живеят в района на училището в продължение на три и повече години, предаде Дарик.   Очаква се близо 200 столични училища тази есен да приемат около 12 300 първокласници.", "date": "2018.06.04", "title": "Излезе първото класиране за прием в 1 клас"}
{"url": "https://www.actualno.com/interview/kmetyt-na-panagurishte-za-7-godini-stotinka-kredit-ne-sym-vzel-news_677992.html", "text": "      Колкото и нескромно да звучи - с желязна финансова дисциплина, с пълни разчети на наличността в общинския бюджет спрямо поемане на разходи и най-вече с коректно отношение към всички партньори. Вече 7-ма година община Панагюрище няма неразплатени задължения към нито един от доставчиците или изпълнител на услуги. С една дума всичко това е постигнато с работа, със строги правила за всичко, което минава през механизмите за плащане и за поемане на задължения към общинския бюджет. С която и да е обществена поръчка, като започнем с обявяването, възлагането, контрола по изпълнението, междинните плащания - всичко това е елемент от успеха. Самият финансов отдел - с пълни и точни разчети за средствата, с които разполагаме, собствените приходи, местни данъци и такси. Това е наистина само с работа.    Няма да се впускам в много коментари. Ще кажа, че тогава заварих около 600 000 лева в бюджета на общината, което е 1/24-та част от него, а отсреща чакаха заплати, осигуровки и задължения към доставчици за над 1,5 млн. лева.     Започнахме с много строги мерки за поемането на задължения и чак тогава пристъпваме към разплащане. Странното е, че имаше поети устни финансови задължения, поети от предишното ръководство. Минахме през съд и пак ги платихме, но това са времена, които не ми се иска да си спомням.     С явяване на предишното ръководство като свидетел пред съда, че задължението е поето. Говоря примерно за една ограда на тенис корт. Ние имахме претенции, че не е извършена. Те обаче казаха: \"Да, извършена е\". И 7000 лева изчезнаха след година и половина дела. След това с едни ремонти на училища. Там имаше устно възложени допълнителни дейности на стойност 100 000 лева. Първите дела, заведени към общината за дължими суми, ги спечелихме. Доказахме, че не ги дължим. Но фирмите след това заведоха дела за \"обогатяване\" на община Панагюрище - че тя е придобила активи на съответните стойности. Тогава бе отсъдено в полза на фирмата изпълнител. Ние спечелихме само това, че процент от печалбата падна. Така че първите две години се занимавахме с такива неща. След това започнахме да реализираме големите проекти по \"Околна среда\" и \"Региони в растеж\". Тук е мястото да похваля служителите на общината за строгата дисциплина. Всеки превод беше осчетоводяван много бързо. Собствените пари се превъртаха редовно. Реализираха се проекти за над 80 милиона лева. И забележете, покрили сме си съфинансирането и не сме теглили кредит. Да. В предишния мандат имах решение на Общинския съвет от фонд \"ФЛАГ\" да изтегля 2,5 млн. лв. за довършване на регионалното депо и 7,5 млн. лв. за водния цикъл. За 7 години не изтеглих нито една стотинка кредит. Защото смятам, че е не нормално в края на мандата си да оставя община с дългове. Въпреки санкцията, която имахме от едно правителство, което стоя много малко време.       За водния цикъл. Претенциите на управляващия орган беше за субективна методика, приложена при избора на изпълнител. Но трябва да подчертая, че благодарение на тази „субективна“ методика общината е икономисала на Управляващия орган около 8 млн. лв. Те ни известиха в началото с едно писъмце, че ще ни наложат 25% от стойността на проекта с обща стойност 56 млн. лв. Ние възразихме с писмо до Управляващия орган и санкцията от 25% падна на 5%. Тук, ако разсъждаваме чисто логически, можем да съдим за аргументите на обвинението. Това продължи година и нещо. След това при второто правителство на ГЕРБ бе създаден междуведомствен съвет, председателстван от г-н Томислав Дончев. Ние трябваше там да внесем нашите възражения и някой да отмени тези санкции. Санкциите не се отмениха. И може би сме единствените, които започнаха да си покриват санкциите. Следващата година се даде  възможност на общините да подписват тристранни споразумения с Управляващия орган и Министерство на финансите за опрощаване на 80% от дълга. Ние успяхме да подпишем такова споразумение и платихме останалите 20% от дълга. На практика свалихме дълга от 14  млн. лв. на 3 млн. лв., от които в крайна сметка платихме общо не повече от 1,8 млн. лв. Но и за тях смятам, че са некоректно наложени.    От бюджета, от собствените приходи. И да, получавам около 1,8 млн. лв. концесия от \"Асарел Медет\", но не е това разковничето. Иска се просто човек да си направи ред на парите както вкъщи, така да управлява и парите на общината, на данъкоплатците, защото те не са негови. Може да прозвучи популистки, но всеки е длъжен, щом е на работа в общината - от чистачката, от портиера до кмета да си вършат работата на 100% съвестно. Не, не разбирам от финанси. Финансистът ни е много добър. Пак казвам, въпрос е на въведен стил и метод на работа. На мен щеше да ми е много лесно да изтегля един кредит и да правя чудеса. Повярвайте ми, има къде да вложа 10 млн. лева и буквално за една година ще ги изхарча. Но не можем да харчим повече, отколкото изкарваме.    С \"Региони в растеж\" най-вече. Община Панагюрище беше една от39-те, които изготвиха интегрирани планове за градско възстановяване и развитие. Кандидатствахме и спечелихме 15 млн.лв. Първият етап започнахме миналата година. Реновирахме две детски градини изцяло. Като казвам изцяло, имам предвид, че им оставихме само стените, всичко друго беше подновено. Сега продължаваме с още две градини и филиала към едната - детската ясла. Въпрос на време е да стартираме рехабилитацията на 12 улици в града. Те са възложени на инженеринг, в процес на одобряване на проектите сме. Вървят съгласувателните процедури. Предстои да направим саниране на три блока по националната програма за енергийна ефективност. Единият е приключил, до края на месец юни може би ще приключат и другите два. Да. Тази седмица ще се събира комисията да направи класацията на подадените заявления. Община Панагюрище за предишния програмен период 2007-2013 г. е на първо място по усвояване на евросредства в област Пазарджик и на 9-то място в страната.  Осигурените от ЕС средства надхвърлят 100 милиона лева. ", "date": "2018.06.04", "title": "Кметът на Панагюрище: За 7 години стотинка кредит не съм взел"}
{"url": "https://www.actualno.com/healthy/nzok-i-bls-shte-kontrolirat-zaedno-parite-v-zdraveopazvaneto-news_677995.html", "text": "   , стига да имат специалност. Това ще става посредством втори договор за оказване на медицинска помощ. Мярката е заложена в новия рамков договор, съобщиха от здравната каса.  От там припомниха, че според новата здравна карта , освен в извънредни ситуации като бедствия и епидемични обстановки. Новият договор предвижда още    Д-р Гева Стоилова от дирекция \"Болнична медицинска помощ\" в Националната здравноосигурителна каса обясни: \"Лечебните заведения за болнична помощ сключват договор с Районните здравноосигурителни каси (РЗОК), като в договорите им се вписват броят легла по видове и имайки предвид здравната карта, би трябвало да се спазват, а НЗОК да следи използваемостта на леглата да не надхвърля 100%, с изключение на епидемичен взрив и други спешни състояния, при които това ще бъде регулирано по друг ред\".   По отношение на контрола - , които тази година за първи път се въвеждат в електронната система при започване на определено лечение, както и при промяна на лечението. Въвеждайки се в електронната система, тези протоколи дават възможност НЗОК да има поглед върху това при какви диагнози какво лечение се назначава и да се контролира дали това се случва реално. Това е конкретизирано в НРД за 2018 г. и Идеята е и да се привличат, ако е необходимо, допълнителни консултанти и медицински специалисти, за да се повиши качеството на контрола\".", "date": "2018.06.04", "title": "НЗОК и БЛС ще контролират заедно парите в здравеопазването"}
{"url": "https://www.actualno.com/society/stolarski-za-paketa-mobilnost-spechelihme-bitkata-tepyrva-zapochva-vojnata-news_677994.html", "text": "   коментира Миролюб Столарски, който е заместник-председател на Българската асоциация на сдруженията в автомобилния транспорт.  По думите му обаче , защото \"не сме спечелили войната\". , обясни Столарски.      Българските превозвачи нас най-много ни удряше, защото сме най-отдалечени от центъра на Европа, допълни той, цитиран от БНТ.\r\nНа въпрос чии интереси обслужват предлаганите промени в пакета \"Мобилност\", той заяви, че това са интересите на френските фирми.    Твърдо мога да кажа - на френските фирми, които в момента са най-големите в Европа, коментира той.", "date": "2018.06.04", "title": "Столарски за пакета \"Мобилност\": Спечелихме битката, тепърва започва войната "}
{"url": "https://www.actualno.com/america/meksiko-podava-jalba-v-sto-za-amerikanskite-mita-news_677998.html", "text": "  Мексико съобщи, че ще подаде жалба до Световната търговска организация относно американските тарифи за стомана и алуминий. Министерството на икономиката  заяви, че ще \"инициира процес на уреждане на спора под егидата на СТО\" и  че то, в своите действия \"ще се упове на международното търговско право  и ще действа пропорционално на щетите, които държавата, за съжаление, е  получила\", предаде БГНЕС.  По-рано и Канада внесе жалба в Световната търговска организация срещу САЩ заради решението им да въведат мита върху вноса на канадска стомана и алуминий. Тези едностранни митнически тарифи, наложени под фалшив претекст за опазване на националната сигурност на САЩ са несъстоятелни съгласно международните търговски задължения на САЩ и правилата на Световната търговска организация, коментира канадският министър на външните работи Кристия Фрийланд. Като ключов съюзник на САЩ и купувач номер едно на американска стомана, Канада разглежда търговските рестрикции, наложени върху стоманата и алуминия, като абсолютно неприемлими, добави Фрийланд.   Отава вече обяви, че ще наложи от 1 юли, наказателни мита на стойност 12.8 милиарда щатски долара върху вноса на редица стоки от Съединените щати – и хранителни, и потребителски, както и за някои промишлени материали. Става дума за 16.6 млрд. канадски долара – най-сериозната мярка, която Канада е предприемала срещу отделна държава в следвоенната епоха.   На този фон американският президент Доналд Тръмп заяви, че може да предпочете да прекрати Северноамериканското споразумение за свободна търговия (НАФТА), по което Съединените щати водят преговори с Канада и Мексико, и вместо него да бъдат сключени две двустранни споразумения със съседните страни.", "date": "2018.06.04", "title": "Мексико подава жалба в СТО за американските мита"}
{"url": "https://www.actualno.com/business/borisov-i-moskovski-imame-pylen-uspeh-na-predlojenijata-po-paketa-mobilnost-news_677999.html", "text": "   По-скоро с разбирането на  всички колко е важно, всички бяха наясно какво трябва да се сучи.  Начинът, по който се гарантира успех – това е диалогът, работата. Това заяви премиерът Бойко  Борисов на летище София на съвместна пресконференция с министъра на  транспорта Ивайло Московски по повод решението на Транспортната комисия  на ЕП, с което бяха удовлетворени исканията на българските превозвачи.    Това каза от своя страна транспортният  министър Ивайло Московски, предаде БГНЕС.      Представител на превозвачите благодари от тяхно име на българското правителство в лицето на премиера Борисов.   ", "date": "2018.06.04", "title": "Борисов и Московски: Имаме пълен успех на предложенията по пакета \"Мобилност\""}
{"url": "https://www.actualno.com/analysis/der-standard-bylgarija-e-portata-na-rusija-kym-es-news_677953.html", "text": "     Авторът Маркус Бернат, цитиран от БГНЕС, пише, че макар от 2004 г. България да членува в НАТО, а от 2007 да е част и от ЕС, Големият брат от другия бряг на Черно море никога не е изпускал страната от сферата си на влияние.\"Всяка информация, която се обсъжда в София, няма как до три часа да не бъде на бюрото на Владимир Путин\". Така е цитиран да казва бившият правосъден министър и лидер на партия \"Да, България\" Христо Иванов. По неговите думи, политическата сцена в България се дели не на ляво и дясно, а на проевропейски и проруски лагери.   Енергийният сектор е най-важното стратегическо и икономическо поле за действие на руснаците в България. \"Газпром\" покрива нуждите на страната от природен газ, а \"Лукойл\" доставя нефт през пристанището в Бургас. \"Росатом\" пък планира изграждането на следващата атомна електроцентрала в България. Този проект ту напредва (когато социалистите от БСП дойдат на власт), ту буксува (когато управлява дясноцентристката партия на Бойко Борисов), пише авторът на статията.   Самият Борисов маневрира доста предпазливо между Брюксел и Москва. Твърди се, че повечето български политици имат бизнес интереси с Русия, но симпатиите за Путин сред широки слоеве от българското население са политически капитал, който се опитват да осребрят както социалистите, така и националистите, коментира австрийският журналист и продължава: \"Докато несгодите обикновено се приписват на Запада и на прехода към дивия капитализъм, в колективното съзнание на българите Русия си остава Големият брат, помогнал им да се освободят от турско владичество и да положат основите на бъдещата си независимост. После, в годините на социализма, България живееше в икономическа симбиоза със Съветския съюз, а днес българите виждат в Путин лидера, който не се церемони с Брюксел.       В България Москва може да разчита на социалистите от БСП, на партията на бизнесмените ДПС и на нейния олигарх Делян Пеевски, на дясноекстремистката партия \"Атака\" и на популистката формация на бизнесмена Веселин Марешки, който иска да организира референдум за излизането на България от НАТО.\r\nА фактът, че премиерът Бойко Борисов не подкрепи новите западни санкции срещу Русия заради отравянето на Сергей Скрипал, със сигурност истински е зарадвал Кремъл. С други думи: двустранните отношения отново набират скорост, а разногласията от 2014 около замразяването на проекта \"Южен поток\" очевидно са забравени\", отбелязва в заключение австрийският журналист Маркус Бернат.", "date": "2018.06.04", "title": "Der Standard: България е портата на Русия към ЕС"}
{"url": "https://www.actualno.com/healthy/nzok-vtorichen-profilaktichen-pregled-za-horata-s-risk-ot-socialno-znachimi-zaboljavanija-ot-1-april-news_677973.html", "text": "   . Това каза д-р Галя Йорданова, директор на дирекция „Извънболнична медицинска помощ“ в Националната здравноосигурителна каса (НЗОК), по време на семинар, свързан с новите моменти в Националния рамков договор (НРД) за 2018г., предаде Фокус.  Д-р Галя Йорданова обясни, че при децата и бременните обхватът на профилактичния годишен преглед се запазва такъв, какъвто е бил и през 2017 година, но от 1 април 2018 г. има промяна при профилактичния преглед за лицата над 18 години.   „Първичният профилактичен преглед се запазва във вида и обхвата до момента. Всеки един профилактичен преглед завършва с карта за оценка на рискови фактори за развитие на определени социално значими заболявания“, отбеляза д-р Йорданова, като припомни, че .   „Когато след годишния профилактичен преглед и след попълване на резултатите и данните от анамнезата и прегледа в картата за оценка и за формиране на групи лица с риск от посочените заболявания, “, разясни д-р Йорданова.\r\nТя припомни, че до момента вторият профилактичен преглед се е извършвал само по преценка на общопрактикуващия лекар. „Новото и различното тази година е, че когато лицата, попадащи в тези рискови групи, са с висок риск от развитие на посочените заболявания, консултацията със специалистите, съответно кардиолог, ендокринолог, акушер-генеколог, уролог и хирург, “, посочи д-р Йорданова.       Тя подчерта, че , с изключение на случаите, в които са освободени от такава. По думите й вторият преглед до сега не се е заплащал и не е имало задължителна консултация със специалист по профила на риска.\r\n„Идеята е да се види дали има рискова група и нещата да не приключат с вторичния преглед, да се отиде при специалист. И ако се вземат съответните мерки нещата спират до тук, но ако се установи, че пациентът страда от дадено заболяване, тогава той върви по пътя на диспансерното наблюдение. Тоест пътят на пациента е трасиран и, ако до сега един път в годината отивахме на профилактичен преглед, сега ще можем при съответния риск да имаме регламентирано посещение с определен обхват на дейности и посещение при специалиста“, допълни още д-р Йорданова.\r\nТя припомни, че        „До колко обаче се осъществява този контрол и правили се това нещо, не е в прерогативите на НЗОК. Така или иначе профилактиката е право, но и задължение на всеки, ако не иска да бъде болен“, каза още д-р Йорданова.", "date": "2018.06.04", "title": "НЗОК: Вторичен профилактичен преглед за хората с риск от социално значими заболявания от 1 април"}
{"url": "https://www.actualno.com/society/poroj-navodni-varna-news_677980.html", "text": "   55 л на кв. м е количеството на падналия следобед дъжд във Варна,  при месечна норма около 40 литра. Това съобщи пред БНР директорът на варненския клон на Националния институт по метеорология и хидрология Иван Иванов.   Поради влошени метеорологични условия в района на Варна пък , съобщиха от НКЖИ. Бърз влак 8632 от Варна за Пловдив през Карнобат, със 110 пътника, престоя в участъка Варнаразделенпост - Варнатоваренпарк 75 минути поради наводнен железен път. Влакът е потеглил към гара „Тополите“ в 17.53 часа с разрешена скорост до 5 км/ч в засегнатия участък.   Към момента е разрешено движението на влаковете в междугарието Варнатоваренпарк – „Тополите“ с 25 км в час. Екипи на НКЖИ извършват проверка на железния път за щети от наводнението в участъка от Варнатоваренпарк към гара Варна.   В момента пътническият влак от Добрич за Варна чака в гара Тополите от 17.30 часа. От 17.52 часа бързият влак от София за Варна чака в гара „Езерово“. Пътническият влак от Варна за Шумен не е тръгнал от гара „Варна“ и закъснението му към момента е 80 минути. Варненци сигнализират за  наводнени участъци в района на \"Траката\", \"Почивка\", бул. \"Владислав  Варненчик\" в посока летището, бул. \"Сливница\", ул. \"Ана Феликсова\" в  квартал \"Възраждане\". Кални наноси са натрупани на пътното платно в  района на стадион \"Варна\".       ", "date": "2018.06.04", "title": "Порой наводни Варна"}
{"url": "https://www.actualno.com/society/oshte-2-dni-spirat-dvijenieto-po-magistrala-lulin-news_677971.html", "text": "     За пътуващите за София е по път I-1 през Владая, а в посока Перник е по път I-1 през Владая и път III-1801 през Мало Бучино. Това съобщиха от пресцентъра на Агенция „Пътна инфраструктура“.   Камионите над 12 тона, преминаващи по АМ „Люлин“, ще бъдат спирани на интервали от два часа и ще изчакват на място. Първото спиране е от 10.00 ч. до 12.00 ч. Движението на тежкотоварния трафик ще бъде пуснато за един час от 12.00 ч. до 13.00 ч. След това преминаването на МПС над 12 т отново ще бъде спряно за два часа.   Агенция „Пътна инфраструктура“ благодари на шофьорите за търпението от причинените неудобства, които обаче са наложителни, за да се пътува удобно и безопасно.", "date": "2018.06.04", "title": "Още 2 дни спират движението по магистрала \"Люлин\""}
{"url": "https://www.actualno.com/society/vmz-sopot-skluchi-novi-dogovori-ochakvat-se-i-oshte-do-kraja-na-uni-news_677982.html", "text": "  Най-голямото държавно предприятие в  системата на ВПК у нас - \"ВМЗ\" Сопот, сключи нови договори след  приключване на тазгодишното изложение на отбранителната индустрия у нас. \"След \"Хемус 2018\" категорично  заявявам, че времето, в което имаше намаляване на поръчките за  специална продукция, вече е отминало. Имаме сключени договори, очакваме и  още до края на настоящия месец юни. Изпълнението им трябва да започне  през втората половина на юли - след получаване на финансирането\", каза  изпълнителният директор на сопотската оръжейница д-р инж. Иван Гецов,  съобщиха от пресцентъра на ВМЗ. Той допълни, че бъдещото възлагане на  договори ще бъде ритмично и ще гарантира безпроблемна работа във \"ВМЗ\". В зависимост от обема на  поръчките, може да бъде открита процедура по приемане на допълнителни  работници с цел срочно и качествено изпълнение на договорите, поясни  инж. Гецов.  ", "date": "2018.06.04", "title": "\"ВМЗ\" Сопот сключи нови договори, очакват се и още до края на юни "}
{"url": "https://www.actualno.com/europe/putin-podpisa-zakon-za-kontrasankciite-news_677970.html", "text": "  Президентът на Русия Владимир Путин подписа Закона „За мерките на въздействие на недружествените действия на САЩ и други държави“, предаде РИА Новости, цитирана от агенция \"Фокус\". Законът влиза в сила от деня на официалното му публикуване.  Документът позволява въвеждане на контрасанкции в отговор на . Мерките могат да се използват по отношение на държави, организации намиращи се под тяхна юрисдикция, както и длъжностни лица.   Автори на законопроекта са председателят на Държавната дума Вячеслав Володин и председателите на партиите в Народното събрание. В хода на обсъждането на закона в долната палата на парламента съдържанието му е било променено значително, уточняват още руските агенции.   В първоначалната му редакция на правителството се предоставяше право на 16 ответни мерки. На второ четене останаха само шест. Законопроектът разрешава да се въвеждат и други ограничения – „в съответствие с решението на президента, за да има възможност да се реагира оперативно на променящата се обстановка“.\r\nВъв втората редакция от документа са изключени споменаванията на конкретни отрасли, стоки и услуги. Контрасанкциите няма да се разпространяват над жизнено необходимите стоки, включително лекарствата. Също така от проекта отпадна нормата, заради която под ограничителните мерки можеха да попаднат практически всички руски компании и банки с чуждестранно участие.       ", "date": "2018.06.04", "title": "Путин подписа Закон за контрасанкциите"}
{"url": "https://www.actualno.com/society/dvama-postradaha-pri-katastrofa-blizo-do-svoge-news_677928.html", "text": "  Двама души са пострадали при катастрофа на пътя Реброво-Луково, съобщават от МВР. Сигнал за пътния инцидент е подаден малко след 14.30 часа.  По първоначални данни са се ударили камион, превозващ дърва, и лек автомобил. Към момента има данни за двама пострадали.   Временно е затворен пътят Реброво- Луково. Пътни полицаи регулират движението на място. Обходните маршрути са: Своге - Искрец, Бучин проход, Костинброд – София, предаде \"Дарик\".   ", "date": "2018.06.04", "title": "Двама пострадаха при катастрофа близо до Своге "}
{"url": "https://www.actualno.com/society/kzld-shte-predloji-da-njama-minimalni-globi-za-narushavane-na-gdpr-news_677930.html", "text": "  До края на юли да има нов Закон за защита на личните данни – това поиска и си пожела председателят на Комисията за защита на личните данни (КЗЛД) Веселин Караджов пред БНР. Новият закон е необходим, за да бъде вкаран в българското законодателство Регламента за защита на личните данни на ЕС (GDPR).  Караджов изрично обеща, че комисията ще предложи да отпаднат минималните глоби за нарушаване на GDPR и ще си прати предложенията преди края на тази седмица – до 7 юни. В предложените сега текстове за поправка в Закона минималните глоби са от 10 000 в неизвестна валута. На ниво ЕС GDPR предвижда максимална санкция – до 20 млн. евро или от до 4% от общия оборот на нарушилата регламента компания.   Караджов беше категоричен, че санкциите никога не са отивали в бюджета на Комисията за защита на личните данни. Санкциите отиват в централния бюджет и Комисията за защита на личните данни не може да ги използва и това няма да се промени, подчерта той.   Председателят на КЗЛД се оплака и, че консултантите всяват паника заради промените. Според него по-голямата част от изискванията ги е имало и досега, а бизнесът изпаднал в паника, защото през последните 15 години не е чел закона.", "date": "2018.06.04", "title": "КЗЛД ще предложи да няма минимални глоби за нарушаване на GDPR"}
{"url": "https://www.actualno.com/business/prevozvachite-s-referendum-za-izlizane-ot-es-ako-planyt-mobilnost-byde-priet-news_677916.html", "text": "     По-рано днес представители на българските превозвачи проведоха извънредна среща с министъра на транспорта Ивайло Московски, на която бяха обсъдени предложения за промени в мобилния пакет, който стана известен като пакета \"Мобилност\" или пакета \"Макрон\".   След срещата Йордан Арабаджиев от Съюза на превозвачите съобщи пред общественото радио, че на срещата днес с ресорния министър целият транспортен бранш е информирал, че ако мерките, предложени от ЕК, се приемат в този вид, то българските превозвачи няма да имат друг избор, освен да инициират референдум за излизането на страната ни от ЕС.   \"Ние ще бъдем принудени да работим против правилата, с които предварително ще бъдем обречени на фалит\", категоричен е Арабаджиев.\r\nПо думите на превозвача браншът и транспортният министър отдавна са обсъдили всички предложения от българска страна. Стана ясно и че компромисните текстове, които бяха поискани от еврокомисаря по транспорта, вече са внесени от българското правителство в работните групи.    Следва тези текстове да бъдат обсъдени.   \"Но оттам насетне тези текстове не бяха възприети от Франция, Германия, Белгия и Холандия и ние сме притеснени, че въпреки всички компромиси, които правим, се отива в посока тези рестриктивни мерки да бъдат приети без оглед на мнението на голяма част от държавите в ЕС\", обясни още Арабаджиев.\r\nСпоред него не е нормално и не трябва да се допуска подход, с който един бизнес ще бъде изхвърлен чрез административни мерки. Превозвачът заяви и че евродепутатът е инициирал протест в Брюксел.    Днес в в транспортната комисия към Европейския парламент ще се гласуват мерките по пакета \"Мобилност\".\r\nВ тази връзка темата коментира и евродепутатът . По думите му е направено всичко възможно, така че мерките по мобилния пакет на ЕК да не бъдат приемани.    Той е и категоричен, че ако мерките се приемат в сегашния им вид, . \"Ако минем на вариант Б, това означава, че трябва да блокираме досието в Съвета, така че неговото прилагане да отнеме толкова време, че да изтече мандатът на ЕК\", обясни евродепутатът.\r\nНа срещата в транспортното министерство превозвачи заявиха, че очакват официалната позиция на министър Московски и българското правителство да бъде чута от Европа.", "date": "2018.06.04", "title": "Превозвачите с референдум за излизане от ЕС, ако планът \"Мобилност\" бъде приет"}
{"url": "https://www.actualno.com/art/izlojba-v-galerija-lik-na-anton-antonov-news_677933.html", "text": "  Художникът Антон Антон ще представи нова изложба в галерия \"Лик\" в София (ул. \"Лайош Кошут\" 37\") Експозицията ще е там от 6 до 26 юни, а откриването е в сряда от 18.30.  \"Тази изложба, озаглавена „Пролетта и ателието”, е първо мое представяне в галерия „Лик”. Тя включва около петдесет работи, само маслена живопис, нови, както и правени преди години, обединени не от тема, а от усещане, от желанието да се аранжира в пространството на галерията среда – като онази в ателието, носеща моята, на Антон Антонов, пролет.\r\nСлучвало се е на всеки да почувства, без видим повод, една особена възбуда.  Ти си в своето място, това е твоята стая, познатите неща са край теб, слънцето и то уж е все така закачливо, но един невидим воал е покрил всичко и всички и прави познатото ново и обещаващо. Един ден се будиш и пролетта е влязла при теб и те променя. Желанието ми е да се опитам да пренеса в галерията тези следи от неуловимо присъствие, присъствие, което те хваща за ръка и като стар приятел те повежда на някъде, а ти му се доверяваш – без страх и въпроси\", казва по повод изложбата художникът.   \"През годините Антон Антонов се оформи като автор със свое лице. Той следва един естествен, лиричен път на развитие. Различните тенденции в развитието на съвременното изкуство – българското от началото на ХХ век, европейското, в лицето на парижката школа – несъмнено са били жалони по този път. Но това, което му помага да събира тези посоки в единна собствена лирична образност, са здравите устои на усвояваните уроци на природата. Неговите творби не могат да бъдат загубени сред творбите на другите художници. Те се разпознават. Рисунъкът следва свободната фигурация,  цветните петна живеят самостоятелно или независимо, извън изграждания предмет. Жанровата характеристика не е самоцел.  Усилието е насочено към естеството на Картината. От платната звучи топъл лиризъм, общочовешка достъпност на образа, интелектуално, своеобразно мислене. Това съчетание между интелектуалното начало, което не е рационално, стоплено с неговата чувствителност, го прави уникално самобитен\", казва за изложбата проф. Чавдар Попов. \r\nТворби на Антон Антонов, който рисува в Дряново, са притежание на колекцията на Кметството в град Шизуока, Япония, на колекцията на Токийския Университет, Япония, на колекцията на Кметството в град Чешка Будьовице, на колекциите на музеи и галерии в страната, както и на редица частни колекции в Германия, Италия, Гърция, Франция, Белгия, Португалия, Испания, Холандия, Швейцария, Англия, Китай, Република Турция, Република Южна Африка, Япония, Съединени Американски Щати.    ", "date": "2018.06.04", "title": "Изложба в галерия „Лик” на Антон Антонов   "}
{"url": "https://www.actualno.com/music/years-years-pristigat-v-bylgarija-news_677942.html", "text": "  YEARS & YEARS пристигат в България! Те ще бъдат сред международните участници в уникалния музикален фестивал във Варна на 12-ти август MTV Presents Varna Beach. Това ще бъде първото участие на YEARS & YEARS в България и феновете ще станат свидетели на фантастично ново шоу на впечатляващата сцена на варненския плаж.  YEARS & YEARS постигнаха голям успех в българските класации с хитове като \"King\", \"Desire\" и \"Take Shelter\". Техният нов албум, озаглавен \"Palo Santo\", се очаква да бъде лансиран на 6 юли и включва новото парче \"Sanctify\", което вече се радва на голяма популярност в ефира на музикалните и радио канали.   YEARS & YEARS посетиха България през 2015 г. по време на заснемането на видео клипа към техния сингъл \"Eyes shut\". Впечатляващият клип бе заснет в покрайнините на София.   YEARS & YEARS ще се присъедният към RITA ORA, REDFOO, REWIRE & VARSKI в списъка с участниците на MTV Presents Varna Beach, като скоро ще бъдат обявени още международни изпълнители. Сред българските участници са Dara, Криско, Pavell & Venci Venc‘, Тита и 4Magic.        ", "date": "2018.06.04", "title": "Years & Years пристигат в България"}
{"url": "https://www.actualno.com/curious/kak-da-piete-voda-s-limon-po-pravilnija-nachin-news_677936.html", "text": "  Много от вас знаят, че когато животът ви дава лимони, трябва да ги добавите към водата си. Заедно с успокояване на възпалено гърло, подпомагане на храносмилането и елиминиране на токсините, пиенето на лимонена вода дава редица ползи за здравето… нали? За да разберете дали добавянето на няколко резена всъщност прави добро на тялото ви, се консултирахме със сертифициран клиничен специалист по хранене и личен треньор. Ето какво казва той за водата с лимон:      Според него все още можете да се възползвате от предимствата на лимоновата вода, стига да включите целия лимон, включително кората. Едно проучване, публикувано в Journal of Clinical Biochemistry and Nutrition, показва, че някои полифеноли, открити в лимонова кора, подпомагат  загубата на тегло при плъхове с високо съдържание на мазнини. Освен че потенциално ви помага да свалите килограми, плодът е пълен с витамин С. Един лимон съдържа голямо количество витамин С, който е необходим за производството на колаген в тялото ви, повишава имунната ви система и регенерира глутатиона (мощният  антиоксидант използван в ежедневната детоксикация).    Топла вода. Тази температура помага за извличането на витамин С и полифеноли както от лимона, така и от неговата кора. Въпреки че витамин С не е устойчив на топлина - което означава, че може да се разгради, след като достигне определена температура - дори температурата на кипене не е достатъчно гореща, за да отхвърли ползите от плодовете. Топлата вода обаче е идеална, тъй като е по-лесно да се пие в големи количества.        Нашето тяло е изключително дехидратирано, когато се събудим, така че  нека топла вода с лимон е първото нещо, което приемате сутрин. Докато спим, губим много вода чрез дишане. Хидратирането с топла чаша лимонена вода е най-добре, когато се събудите, за да помогнете за попълването на загубеното за една нощ.\r\nВ допълнение към добавянето на вкус към вашата вода (и помага за вашия прием в резултат), лимонът може да стимулира имунната система и да образуват колаген в тялото ви (което насърчава здравето на кожата и ставите), благодарение на високите нива на витамин С. Но бъдете предупредени: може да рискувате да изтъните емайла на зъбите си, като пиете лимонена вода цял ден, всеки ден. Освен това хората с високи нива на желязо в кръвта трябва да ограничат приема си, тъй като лимонът може да увеличи способността на тялото ви да абсорбира желязо.    ", "date": "2018.06.04", "title": "Как да пиете вода с лимон по правилния начин"}
{"url": "https://www.actualno.com/politics/borisov-razgovarja-s-premiera-na-kosovo-news_677935.html", "text": "  Министър-председателят Бойко Борисов проведе среща с премиера на Косово Рамуш Харадинай в Тирана. Двамата правителствени ръководители разговаряха в рамките на срещата по Процеса Акаба по въпросите на Балканите в албанската столица по искане на Харадинай.  Рамуш Харадинай изтъкна лидерската позиция на българския премиер за фокусиране на вниманието на Европа върху страните от Западните Балкани и благодари за усилията на българското председателство за постигане на напредък в интеграцията на държавите от този регион. Харадинай изрази готовността на страната му да помага за продължаване на партньорството за реализацията на балканските проекти.   Бойко Борисов и Рамуш Харадинай обсъдиха транспортните проекти за свързаност на страните на Балканите. Акцент в разговора беше изграждането на Коридор №8, който ще свърже Адриатическо с Черно море. „Необходима е много работа, ако искаме да развием държавите си и да свържем региона с Европа“, каза още българският премиер. По думите му значението и ползите от реализирането на проектите за свързаността на страните от региона ще допринесат както за подобряване на живота на народите, така и за задълбочаване на добросъседските отношения в тази част на континента. „Това е задължително условия за постигането на добра икономика, стабилност, сигурност и просперитет на Балканите“, посочи още българският министър-председател.   ", "date": "2018.06.04", "title": "Борисов разговаря с премиера на Косово"}
{"url": "https://www.actualno.com/politics/zaharieva-shte-podkrepjame-makedonija-i-sled-predsedatelstvoto-news_677947.html", "text": "   Това каза вицепремиерът и  министър на външните работи Екатерина Захариева, която прие делегация на  Конституционния съд на Република Македония, водена от неговия  председател Никола Ивановски.      „Като българин съм много горд  от това, което правителството ни върши през последните месеци“, заяви  председателят на българския Конституционен съд Борис Велчев, като изрази  надежда започнатото от страната ни като председател на ЕС да бъде  продължено и Република Македония да постигне членство в ЕС.   ", "date": "2018.06.04", "title": "Захариева: Ще подкрепяме Македония и след Председателството"}
{"url": "https://www.actualno.com/business/ekspert-ot-ban-kogato-evrozonata-kihne-bylgarija-hvashta-pnevmonija-news_677876.html", "text": "   Това заяви доц. д-р Даниела Бобева от Института за икономически изследвания към БАН при представяне на доклад за 10-годишнината от световната икономическа криза и последиците ѝ за България.  По думите на Бобева „Няма по-хубаво от това. Или избираш да си в ядрото, или в периферията. Ние трябва да сме в ядрото. А твърденията, че ще станем по-бедни там, са пълни глупости. Данните за другите държави сочат, че е имало вдигане на цените в трите месеца преди влизането, което обаче после се нормализира“, уточни тя.   Според нея „За да влезеш в еврозоната, трябва да тренираш. И тренираш през тези две години, докато си във валутния механизъм. допълни Бобева. Тя смята още, че въпреки че четири конвергентни доклада сочат, че страната ни в изпълнила номиналните критерии за влизане.    През 2008 г. сочи докладът на икономистите от БАН. Това са показвали редица дебалансиращи фактори. Въпреки това каквито имаха много други страни. Неблагоприятните ефекти са били ограничени от наличието на паричен съвет и мерките на БНБ.       Според експертите фискалната политика по време на рецесията е била колеблива и не е подкрепила в достатъчна степен растежа. Средствата от ЕС са изиграли роля на буфер, но този инструмент няма устойчив характер и предвид сигналите за промяна на механизма на отпускане на европейски средства Преди кризата българската икономика растеше бързо и небалансирано, а следкризисното възстановяване протича бавно и противоречиво, смятат още от БАН. И макар след началото на рецесията дистанцията между страната ни и еврозоната да е намаляла от 63% на 59%, това не трябва да ни радва, тъй като се дължи повече на дивергирането на държави като Гърция и Португалия, които пострадаха по-тежко.\r\nИкономистите посочват, че за възстановяването най-важни са структурните политики. „Ако няма политически консенсус, няма как да се предприемат важните мерки за икономиката. Една партия не може да направи преструктуриране. зад която да застанат всички и тя да се провежда целенасочено“, заяви директорът на института проф.д-р Александър Тасев.       Доц. Бобева допълни, че реформа е необходима и в държавните предприятия. \"Те остават едни от най-неефективните, тук има нужда от здрава регулация. Нужни са професионалисти, а не политици начело\", каза още тя.", "date": "2018.06.04", "title": "Експерт от БАН: Когато еврозоната кихне, България хваща пневмония"}
{"url": "https://www.actualno.com/curious/5-stypki-kym-pylnoto-shtastie-news_677887.html", "text": "     Нагласяването на емоциите ви позволява да вземате по-добри решения. Прекарайте една или две минути, мълчаливо. Просто натиснете пауза в деня си и просто бъдете. Затворете очи, ако можете. Бъдете, които сте сега, като станете свидетели на вашите мисли и чувства без осъждение, без да се чувствате зле или да се нуждаете от нещо.   Признаването на трудните ви емоции - стрес, безпокойство, дори самота - ви помага да ги изпитате за по-кратък период от време и с по-малка интензивност. Приемането на вашите емоции, както те са, ви помага да вземате най-добрите решения за това как да се движите напред, вместо просто да реагирате импулсивно.    Оценяването на малките неща ви прави по-щастливи. Напишете три неща, за които сте благодарни. Бъдете възможно най-конкретни. \"Благодарен съм, че има по-малко трафик по пътя ми да работя тази сутрин\" е по-добре от \"Благодарен съм, че имам работа\".    Практикуването на благодарност редовно помага да се развие възприятието на благодарност, което ви показва, че сте по-щастливи, регулирате настроението си, стимулирате центровете за награди и удоволствия на мозъка и увеличавате способността си да се справяте с ежедневните стресови ситуации и травматичните събития от живота.    Правенето на нещо хубаво ви кара да се чувствате по-добре и да ви помага да се свързвате с другите. Направете нещо добро. То може да бъде толкова просто, колкото и писането на приятел.  Също така можете да комбинирате благодарност с умишлена доброта, като изпратите имейл или текст на някой, когото оценявате, и му кажете защо се чувствате по този начин. Ако не можете да направите нещо добро сега, направете план и задайте намерение да го направите по-късно през деня. Бъдете конкретни за това, което ще направите.    Всеки вид действие кара мозъка ви да създава окситоцин, което ви прави по-щастливи. Тези малки положителни взаимодействия ви помагат да се чувствате по-изолирани и по-подкрепяни, което е особено полезно, ако преживявате трудно време.    Значението увеличава мотивацията. Помислете за няколко неща, които трябва да направите днес и как те биха могли да служат на по-голяма цел. Например, нещо в списъка ви за задачи помага на друго лице или група или организация, от която сте част?\r\nИзвличаме чувство за смисъл, когато свързваме нещо, с което сме добри, за да служим на някой друг или нещо по-голямо от себе си. Чувството за смисъл увеличава мотивацията ви да правите неща, увеличава вашата устойчивост и ви помага да се справите с предизвикателства с по-малко стрес. Третирането с любов увеличава доверието и енергията. Прекарайте няколко секунди да разговаряте със себе си в благоприятна и щастлива посока. Ако сте изправени пред предизвикателство, напомнете си, че сте по-склонни да го преодолеете, ако се отнасяте към себе си с повече състрадание, отколкото с грубост.      Говоренето със себе си по подкрепящ начин има същите предимства като получаване на подкрепа от приятел или член на семейството. Ние често сме наши най-сурови критици, и това е възможност да повишим доверието си с кратки разговори. Когато свършите, кажете благодаря на себе си, че сте се придържали към ангажимента си и че сте отделили известно време, за да култивирате уменията си за щастие. Вие заслужавате своята собствена благодарност.", "date": "2018.06.04", "title": "5 стъпки към пълното щастие"}
{"url": "https://www.actualno.com/society/barekov-se-zavryshta-v-efir-s-publicistichno-predavane-news_677951.html", "text": "      Тогава той ще стартира авторското му политико-обзорно предаване. Заедно с него на екран ще се появи и ексдепутатът Димитър Байрактаров. Двамата ще разискват всяка седмица медийно неексплотирани теми с обществено значение.   Предаването ще се казва \"Бареков и Байрактаров без цензура\". То ще се излъчва всяка събота на живо и ще бъде с продължителност  90 минути.   От Евроком съобщават, че новият проект ще представя интересни събеседници и журналистически разследвания, свързани с корупцията по високите етажи и по общините. Ще има и открита линия със зрителите, които е ефир ще могат да задават своите въпроси към Николай Бареков и бившия депутат Димитър Байрактаров. \r\nВ предаването ще има специална рубрика, която ще бъде посветена на  най-важното от дейността на Европейския парламент.       \"Моята цел е новото ни предаване да покаже лицето на истинската и качествена журналистика и публицистика в България, което в последните години беше забравено. Бях фен на предаването \"Хайд парк\", което се излъчваше по една фалирала вече телевизия. Смятам да върна този облик, но показвайки многото и различни гледни точки, като избягвам едностранните и целенасочени послания, които отправяха в студиото на вече несъщестуващото предаване. Наши гости ще бъдат политици и общественици от всички парламентарно и непарламентарно представени партии. Ние ще отчитаме обществените нагласи обективно, но не очаквайте да бъдем \"манифестация на говорещите глави\", заяви Бареков в коментар на новия телевизионен проект.\r\nПървото предаване ще бъде излъчено на 16 юни, събота, от 09.00 часа.", "date": "2018.06.04", "title": "Бареков се завръща в ефир с публицистично предаване"}
{"url": "https://www.actualno.com/society/dyrjavata-otpuska-20-mln-lv-na-bdj-news_677948.html", "text": "  Държавата отпуска 20 млн. лв., за да може холдинг БДЖ да плати на облигационерите част от задължението, за да падне възбраната върху сградата им на ул. „Иван Вазов“ 3 в София.  Това каза финансовият директор на холдинг БДЖ Филип Алексиев, предеда БГНЕС.   Това обаче е половината от изискуемата сума, за да бъде възстановен диалогът с облигационерите. Това свое искане са изложили облигационерите в свое писмо до дружеството.   По-рано през деня стана ясно, че БДЖ емблематичната си сграда, където е разположената централата - на улица \"Иван Вазов\" 3 и ъгъла с ул. \"Г.С. Раковски\".", "date": "2018.06.04", "title": "Държавата отпуска 20 млн. лв на БДЖ"}
{"url": "https://www.actualno.com/balkani/opozicijata-v-turcija-nastojava-za-vryshtane-kym-parlamentarnata-sistema-news_677891.html", "text": "  За нас предсрочните избори означават път към връщането на парламентарната система на управление на Турция. Това заяви днес лидерът на главната опозиционна Републиканска народна партия Кемал Кълъчдароглу, предаде БГНЕС.  Той каза това на съвместна пресконференция след преговорите с председателката на Добрата партия Мерал Акшенер, която подчерта, че двамата са единодушни за тази особено важна цел. „Кампанията се развива в спокойна атмосфера. Въпреки всички възможни пречки и провокации и неимоверния натиск от страна на правителството, ние вървим по пътя си за установяване на демократичната парламентарна система и за по-силен парламент. Това е пътят ни“, посочи Кълъчдароглу. Според него обществото очаква Алианса на нацията, съставен от опозиционни партии, да спечели мнозинството в новия парламент, както и президентския пост, и това е огромната отговорност пред тях.   По време на срещата двамата са обсъдили механизмите за укрепването на парламентарната система и елиминирането на пречките пред Турция, както и начините за разграничаването на съдебната система от правителствения преврат, извършен в нея.   Кандидатът на републиканците Мухаррем Индже предвижда 2 години преходен период за връщането на парламентарната система. Преди дни, когато Акшенер обяви платформата си, призова партиите от Алианса на нацията заедно да изготвят пътната карта за въпросната цел. По същия въпрос тя ще се срещне с лидера на Партията на благоденствието Темел Карамоллаоглу.", "date": "2018.06.04", "title": "Опозицията в Турция настоява за връщане към парламентарната система"}
{"url": "https://www.actualno.com/varna/rekorden-broj-na-uhapani-ot-kyrleji-registriraha-vyv-varna-news_677902.html", "text": "  Рекорден брой жители и гости на Варна – 162-ма души, са потърсили помощ от лекар през изминалата седмица заради ухапвания от кърлежи.  Това съобщиха за Радио „Фокус“ – Варна от Регионалната здравна инспекция (РЗИ). За сравнение, през предходната седмица в града и областта са отчетени 113 случая. С тях броят на ухапаните от кърлежи от началото на май достигна до 463 души. По данни на РЗИ, през петия месец на 2017 година са отчетени едва 129 случая. По-голямата част от хората, станали жертва на кръвосмучещите акари през периода 25 – 31 май тази година са били във Варна – 132-ма души, при едва 28 човека потърсили помощ от лекар в областта. През изминалата седмица има регистрирани и 2 случая на заболели от Лаймска борелиоза и 4 случая на Марсилска треска   В Пловдив също има увеличение на броя на хората, ухапани от кърлеж.   Според д-р Троянчева това е било очаквано за сезона заради дъждовете и рязкото затопляне. По тази причина предупрежденията остават в сила.\r\n\"Общините трябва да проследят дали навсякъде е извършено пръскане срещу насекоми. Това се извършва като преди това се окосява тревата\", каза д-р Троянчева. Затова гражданите, които обичат да излизат сред природата трябва да следят дали тревните площи са окосени, което е признак за това, че там е било извършвана обработка с препарати.       \"Да се ползват репеленти и да се обличат с дълги ръкави и покрити крака, ако са сред природата\", добави д-р Троянчева.\r\n\"Ако намерят кърлеж по тялото си да се отправят към лекарски кабинет, за да бъде изваден, а след това да се проследи мястото на ухапване за профилактика и възможни инфекции\", каза още Троянчева.\r\nПо думите на специалиста не са намалели и случаите на варицела и скарлатина, които се бяха покачили през зимата. Има и чревни инфекции, но всичко е в рамките на нормалното, без да има нещо тревожно.       ", "date": "2018.06.04", "title": "Рекорден брой на ухапани от кърлежи регистрираха във Варна"}
{"url": "https://www.actualno.com/politics/valeri-simeonov-predstoi-premahvaneto-na-pet-zavedenija-na-ujnija-plaj-v-slynchev-brjag-news_677894.html", "text": "  Предстои премахването на пет заведения на Южния плаж в Слънчев бряг, които са абсолютно незаконни. Това каза пред журналисти днес вицепремиерът Валери Симеонов, цитиран от агенция \"Фокус\".  Според Симеонов в курортния комплекс има построени цели сгради, които не са категоризирани. Общо на територията на комплекса незаконните обекти са 11 - 12. „Моловете на пясъка в Слънчев бряг са без проекти. По закон, ако обектът е с над 200 човека, той трябва да е 1-ва, 2-ра или 3-та категория. Там има по 4000 билета за входни такси. Има бариери на общински път, има незаконни паркинги, незаконни навеси“, каза още Симеонов.   Той уточни, че още преди няколко дни е подал сигнал до министър Николай Нанков.   ", "date": "2018.06.04", "title": "Валери Симеонов: Предстои премахването на пет заведения на Южния плаж в Слънчев бряг"}
{"url": "https://www.actualno.com/europe/razsledvat-za-korupcija-shefa-na-kabineta-na-makron-news_677896.html", "text": "  Френските прокурори, работещи срещу корупцията, са започнали разследване срещу шефа на кабинета на президента Еманюел Макрон Алексис Коле за връзките му с италианската корабна компания MSC.  Разследването е насочено към времето, когато Коле е бил служител в министерство на икономиката в периода 2012-2016 г., като през последните две години от този период е бил директор на кабинета на Макрон, министър по онова време, предаде БГНЕС.   От кабинета на националния прокурор по финансите съобщиха, че ще проверят дали Коле е спазвал правилата за недопускане на конфликт на интереси за държавните служители „когато се е занимавал с въпроси от интерес“ за MSC.   Майката на Коле е братовчедка на Рафаела Апонте, чийто съпруг Джанлуиджи основава Средиземноморската компания за корабоплаване (MSC) през 1970 г.и я развива до световен лидер в превозите на контейнери и в организирането на круизни ваканции.\r\nФренският разследващ сайт Mediapart първи съобщи за връзките на семейството на Коле с компанията.       Разкритията станаха основа за правно запитване, подадено от групата за прозрачност Anticor.\r\nОт кабинета на Макрон в понеделник отхвърлиха обвиненията като \"напълно неоснователни\".\r\n\"Алексис Коле с готовност ще изпрати на прокурорите всички документи, които доказват уважението му към закона през неговия професионален живот\", се казва в изявление на президентството.       Коле напусна икономическото министерство през 2016 г., за да се присъедини към базираната в Швейцария MSC като финансов директор, но продължи да работи по кандидатурата на Макрон за президентството в свободното си време.\r\nСрамежливият пред медиите служител е известен със своите близки лични отношения с президента и веднъж беше описан като \"последният човек, с когото Макрон говори през нощта и първият сутрин\" от помощник, който познава и двамата мъже.", "date": "2018.06.04", "title": "Разследват за корупция шефа на кабинета на Макрон"}
{"url": "https://www.actualno.com/balkani/vartolomej-obsydi-s-gryckija-arhiepiskop-vyprosa-za-makedonskata-cyrkva-news_677898.html", "text": "  Вселенският патриарх Вартоломей е  обсъдил с главата на Гръцката православна църква архиепископ Йеронимос  въпроса за статута на Македонската православна църква /МПЦ/- Охридска  архиепископия по време на визитата си в Атина. Двамата са дискутирали  църковния въпрос, се казва в краткото съобщение. Разговорът между  патриарх Вартоломей и архиепископ Йеронимос идва само няколко дни  след  като Вселенската патриаршия пое отговорност за уреждане на каноничния  статут на МПЦ. Миналата седмица Светият Синод на ВП обсъди въпроса с  нерешения каноничен статут на Охридската архиепископия. ВП съобщи, че е  получено писмо в патриаршията от македонския премиер Зоран Заев, с което  той иска помощ и подкрепа за разрешаване на въпроса със статута на  църквата в Република Македония. В края на съобщението от  Светия Синод на Вселенската патриаршия се казваше: \"Реши да се заеме с  този въпрос, да предприеме необходимите стъпки, съгласно  неприкосновените исторически и канонически права, отговорности и  привилегии на първопрестолната Вселенска патриаршия.“ Миналата есен Македонската  православна църква /МПЦ/ - Охридска архиепископия поиска от Българската  православна църква /БПЦ/ съдействие за уреждане на нейния каноничен  статут и тя да бъде нейна Църква - майка. В края на ноември Св. Синод на  БПЦ създаде и специална комисия са уреждане на статута на МПЦ начело с  митрополит Киприан. В началото на месец януари в Св. Синод на БПЦ се  проведе среща с архиепископ Стефан - главата на МПЦ- ОА и няколко  митрополити. На Великден България даде и благодатния огън на Македония,  която за първи път го получи официално. Съвсем неочаквано и в  противоречие на всички нейни стъпки от ноември месец 2017г., на 14 май  Св. Синод на БПЦ реши да не изпраща свои представители за празненствата  по повод 1000-годишнината на Охридската архиепископия, която се проведе  на 28 май в Охрид, Р Македония, предаде БГНЕС. По повод спора за името преди  два дни архиепископ Йеронимос каза, че \"църквата има ясна позиция - не  дава името си, но това не е работа на църквата\". \"Църквата не организира  протести. Гражданите избраха парламент и този парламент носи  отговорност. Гърците носят отговорност чрез вота си, а парламентът  ръководи страната\", каза още архиепископ Йеронимос.  ", "date": "2018.06.04", "title": "Вартоломей обсъди с гръцкия архиепископ въпроса за Македонската църква"}
{"url": "https://www.actualno.com/cars/byrgarskija-rekord-na-ford-za-gines-ostava-nenadminat-news_677899.html", "text": "  На 4 юни 2016 г. България постави Гинес рекорд за най-дълъг парад от автомобили Ford. Две години след паметния ден родното постижение остава ненадминато и продължава да бъде най-доброто на планетата!  Успехът от преди 2 години стана възможен, благодарение на желанието, ентусиазма и позитивизма на хиляди хора, които демонстрираха силата на марката Ford в България. Те се събраха на Северната скоростна тангента в София и заедно изминаха разстоянието от 3.5 км, каквото беше изискването на Гинес. Колоната в движение надхвърли 20 км и измина трасето от старта до финала за близо 2 часа. Признатото постижение от 1527 автомобила е почти двойно повече спрямо предходния рекорд в САЩ от 829 коли през 2014-та.   В колоната присъстваха много впечатляващи модели на Ford, видимо поддържани с много грижа и внимание от собствениците си – Модели А от 30-те години на миналия век, екзотики като Taunus, Probe, Mercury, Granada, Maverick, Cougar, класически Mustang от 70-те, Thunderbird, Explorer, F-150, Shelby Cobra, дори Mustang Shelby GT350 – модел 2017 г., Focus RS и много други. Колоната водеше четирикратният рали шампион на България Крум Дончев с Ford Mustang.   Случайно или не, на датата на родния Гинес рекорд, точно 120 години по-рано, Хенри Форд е представил първия си автомобил – Квадрациклета. България отбеляза знаковата годишнина със световно постижение.       ", "date": "2018.06.04", "title": "Бъргарския рекорд на Ford за „Гинес” остава ненадминат"}
{"url": "https://www.actualno.com/business/sobstvenijat-kapital-i-pechalbata-na-bankite-namaljavat-news_677897.html", "text": "  Собственият капитал в баланса на българската банкова система е намалял с 1,6% към края на април тази година на месечна база. Това показва отчетът на БНБ за банковата ни система.  Намалението на капитала е от 194 млн. лева. Според БНБ това е факт основно заради \"влияние на динамиката при неразпределената печалба\".   Освен собствения капитал, намалява и печалбата на банките. Към края на април тя е 396.5 млн. лв, като за същия период на миналата година е била 413 млн. лева. На годишна база това е с 4% по-малко (или с 16.5 млн. лв.), но все пак спадът е по-малък, отколкото през март, когато беше 7,64% през март, но пък е повече, отколкото през февруари, когато е 2,5%.   Разходите  за  обезценка  на  финансови  активи,  които  не се  отчитат  по справедлива стойност в печалбата или загубата, за четирите месеца на годината  са 131 млн. лв. (при 162 млн. лв. към 30 април 2017 година).\r\nПрез април има увеличение от 0,2% на брутните кредити – т.е. 183 млн. лева повече на месечна база. Растежът е при вземания от кредитни институции – 2,9%, като брутният кредитен портфейл достига 57,5 млрд. лева. Най-голям растеж има при кредитите за нефинансови предприятия – 1,5% т.е. малко над половин милиард лева. Домакинствата са взели с 0,6% повече заеми (118 млн. лева), а държавните институции – с 3,7% (22 млн. лева).       Кредитите на годишна база показват растеж във всички сегменти. Жилищните растат с 12.6% до 9.996 млрд. лева, а потребителските - с 4.4% до 9.2 млрд. лева.\r\nДепозитите в банковата система продължават да растат – с 0,4% т.е. 320 млн. лева, като общо стигат 84 млрд. лева. Домакинствата са депозирали 397 млн. лева повече на месечна база, а държавата – 272 млн. лева, докато кредитните институции са вдигнали депозитите си с 260 млн. лева.", "date": "2018.06.04", "title": "Собственият капитал и печалбата на банките намаляват"}
{"url": "https://www.actualno.com/crime/specializiranata-prokuratura-se-samosezira-za-prestyplenie-sreshtu-republikata-news_677855.html", "text": "  Във връзка с разпространен клип от сайта „Гласът на Стара Загора“ и в социалните мрежи, на който се вижда как лице запалва българското знаме и уринира върху него, Специализираната прокуратура се самосезира още в деня на публикуването 2 юни 2018 г. с оглед извършено престъпление срещу Републиката.  Образувано е досъдебно производство за опетняване на националното знаме и за хулиганство с изключителен цинизъм и дързост, съобщиха от държавното обвинение.   Установено е, че деянието, последвано и от други непристойни действия, е било извършено на 29 май 2018 г. и публикувано в сайта „Гласът на Стара Загора“ на 2 юни 2018 г. Установено е също, че сайтът е собственост на лицето, разпространило клипа със собствените му престъпни действия. След незабавна реакция на ГДБОП, ГДНП, СДВР и Специализирана прокуратура, лицето е задържано в Стара Загора за срок от 24 часа.   Предстои да му бъдат повдигнати две обвинения от Специализираната прокуратура.", "date": "2018.06.04", "title": "Специализираната прокуратура се самосезира за престъпление срещу Републиката"}
{"url": "https://www.actualno.com/asenovgrad/podpiskata-sreshtu-zastrojavane-v-asenovgradski-kvartal-chaka-stanovishteto-na-administracijata-news_677856.html", "text": "  Близо 30-тина души присъстваха на протестен митинг-концерт, организиран в Асеновград в защита на зелена площ, върху която предстои да бъде издигнат блок. Тя е разположена на кръстопът между три улици: „Сливница“, „Бузлуджа“ и „Искра“. Чрез мероприятието жителите на квартала целяха насочване вниманието на общинските съветници и кметската управа на града към промяна на решението от октомври миналата година.  Искането е за запазване на тази малка, но необходима за децата на Асеновград зелена площ. „Защото те са бъдещите управляващи и никога няма да ни простят, ако сега им се отнеме единственото пространство, в което могат да играят и растат на воля.“, казаха организаторите на протестния концерт.   Пред председателят на Инициативния комитет Илия Петров заяви, че се надява на редовното заседание на Общински съвет-Асеновград още през този месец съветниците да предприемат необходимото, за да запазят зелената зона. И се обърна към местната власт с думите: „Господа, мислете за бъдещето! Днес е в нашия квартал, утре може да е във Вашия. Нека спасим малкото зеленинка, която остана в този град и го прави красив и привлекателен за живеене!“. Петров посочи, че ако скоро не бъде постигнат резултатът, на който се надяват гражданите, те ще продължат да се борят с всички средства.    В подписката до момента са се подписали над 300 човека и тя вече е внесена за преразглеждане в Общината. Събирането на подписи ще продължи още два месеца. „Случаят е отнесен към Администрацията в града и се очаква становище от служителите на кмета.”, каза председателят на Общински съвет-Асеновград - Драгомир Георгиев. Когато отговорът бъде получен, следва въпросът да бъде внесен за обсъждане на сесия от местния парламент. Каузата на гражданите бе подкрепена от гайдари, народни певци и други изпълнители, които се включиха безвъзмездно със свои изяви. Митингът протече без ексцесии и напрежение.       ", "date": "2018.06.04", "title": "Подписката срещу застрояване в асеновградски квартал чака становището на администрацията"}
{"url": "https://www.actualno.com/curious/8-bylgarski-dumi-koito-idvat-ot-arabski-news_677859.html", "text": "  Част от най-използваните думи в българския език всъщност имат арабски произход. Прочетете повече за някои от тях:      Понятието \"алкохол\" идва от арабското \"ал-кул\" - грим за очи в прахообразна форма, направен от стрити минерали. В Европа думата е използвана за първи път от швейцарския алхимик Парацелз. Той наричал дестилационния продукт на виното \"алко(х)ол вини\". През 17 век аптеките започнали да произвеждат и продават \"алкохол вини\".    Още преди векове йеменски монаси-суфисти приготовлявали напитка от кафени зърна, която наричали \"кава\". Ободряващото питие обиколило Мека, Кайро и Дамаск, а през 16 век стигнало и до Константинопол. Там променили името му на \"каве\". Малко по-късно напитката направила своя дебют във френската столица Париж, където бързо сe превърнала в хит.        \"Захар\" идва от арабското \"сукар\", което вероятно произлиза от санскритската дума \"саркара\". Смята се, че европейците започват да употребяват захарта като лекарство и подсладител по време на кръстоносните походи. На немски захар е \"цукер\", на италински \"цукеро\", на испански \"асукар\", а на френски \"сюкр\". Англичаните пък казват \"шугар\". В България мнозина познават и турската дума \"шекер\".     На арабски \"матра\" значи \"място, на което хвърляш нещо\" - например възглавница и одеяло. В Германия думата \"матрац\" се използва за първи път през 1200 година в епическата поема \"Песен за нибелунгите\". По онова време така наричали дюшеците, чаршафосани с луксозна, бродирана коприна. Днес германците казват \"матраце\", англичаните \"матрес\", италианците \"матерасо\", а българите \"матрак\".    На арабски \"макзан\" се нарича място, където се съхранява нещо. Думата стигнала до Европа по пътя на търговията. В Средновековието така наричали складовете, където търговците съхранявали своята стока. В българския произходът на думата \"магазин\" е същият. Любопитно е, че на немски и на още няколко езика \"магазин\" означава \"списание\" - там, където се съхраняват информации и снимки. Думата \"жираф\" вероятно произлиза от арабското \"зарафа\". По време на триумфалното си завръщане от Египет през 46 пр.н.е. Цезар довел в Рим и един жираф. В Европа дълго смятали екзотичното животно за някакъв хибрид и го наричали \"леопардова камила\".       \"Бакшиш\" идва от Персия и значи \"дар\". Думата била широко разпространена в Османската империя. Предполага се, че именно така е навлязла в българския език. А днес масово се използва и в други европейски езици със значението \"доплащане за услуга\" и дори \"подкуп\". Думата \"еликсир\" била използвана за пръв път около 7 век след Христа в средновековния латински. Смята се, че е директна производна на арабската дума за субстанция с магически свойства \"ал иксир\".   Източник: ", "date": "2018.06.04", "title": "8 български думи, които идват от арабски"}
{"url": "https://www.actualno.com/america/momiche-prizemi-avarijno-samolet-na-magistrala-v-kalifornija-video-news_677903.html", "text": "     Кацането е заснето от камера на кола. На кадрите се вижда как самолетът каца по средата на платното, без да закачи нито един автомобил.   Пилотът успява да избегне и електрическите жици. Зад щурвала се оказва девойка.   Властите не уточняват възрастта на начинаещия летец, а само пилотския и опит – едва 20 летателни часа.     ", "date": "2018.06.04", "title": "Момиче приземи аварийно самолет на магистрала в Калифорния (ВИДЕО)"}
{"url": "https://www.actualno.com/crime/koga-prokuraturata-byrza-i-koga-ne-puka-news_677863.html", "text": "  Сметката за разпределение между кредиторите на \"Корпоративна търговска банка\" е в основата на подаденият от НПО \"Ние, Гражданите\" сигнал за фалшифициране на документи, който не можа да трогне цели 5 месеца нито една институция. Това пише сайтът .  В публикацията се припомня, че за 6 юни в Софийски градски съд е насрочено за разглеждане поредно съдебно заседание по оспорването на някои решения на Фонда за гарантира на влоговете и на синдиците на КТБ, след което, както казва народът – \" \".  Сумата е над 12 млн. лева, а освен вложителите измамата удря директно и 20 държавни дружества.  Заседанието в СГС е в Гражданско отделение по гр.д.№5835/ 2017г., по описа на 2-ри въззивен граждански състав, със съдия –докладчик Албена Александрова.\r\nОт него става ясно как действа прокуратурата при официален сигнал, от легитимни и ясни податели, които упорито настояват за разследване и са представили неоспорими доказателства за извършено престъпление и как действа същата прокуратура при получаване на анонимен сигнал.    През февруари НПО \"Ние, Гражданите\"  подава сигнал до Прокуратурата за скандален опит за злоупотреба със сметката за разпределение, от която загубилите средствата си вложители очакват да получат парите си според привилегиите си.    Две фирми – \"Аполо Инженеринг\" и \"Ардастрой\", мистериозно се преместват от синдиците на КТБ от 4-ти на 1-ви ред, а основанието което синдиците на банкта приемат са договори за особен залог, за които пред нотариус, разследващ полицай, в президенството и прокуратурата е потвърдено, че са изфабрикувани. Факт е, че членовете на Управителния съвет на Фонда за гарантиране на влоговете в банките връща тези фирми като кредитори от четвърти ред, тоест необезпечени, заради липсата на вписване на въпросните договори в Централния регистър на особените залози, но въобще не коментира и поставя под съмнение съществуването и действителността на тези абсурдни договори.\r\nДо момента развитието по подаденият сигнал е, че един разследващ полицай от Главна дирекция \"Национална полиция\", а не от следствието или от Софийска градска прокуратура, Но пък самата Софийска градска прокуратура е потърсена настоятелно от бившите администратори на банката няколко пъти, като те са дали обяснения и допълнителни доказателства в подкрепа на твърдението, че е налице извършено престъпление. Обърнато е специално  внимание, че двата договора за особен залог са сключени в  съботни  и неработни дни!  Датите са  05 април  2014 г. и 07 юни 2014 г.\r\nВсички приложени документи към сигнала са публикувани в публичното пространство, изпратени са на посочените адресати, разпратени са по електронна поща до множество получатели – . Повтаряме, че ако се позволи да се осъществи схемата, : Агенция за приватизация и след приватизационен контрол; АЕЦ Козлодуй ЕАД; Булгаргаз ЕАД; Булгартрансгаз ЕАД; Летище София ЕАД; Български енергиен холдинг ЕАД; Гаранционен фонд; Електроенергиен системен оператор ЕАД; Мини Марица изток ЕАД; НЕК ЕАД; Национална компания железопътна инфраструктура; Терем ЕАД; Кинтекс ЕАД; Топлофикация София ЕАД; Южноцентрално държавно предприятие ДП; МБАЛ Св. Анна; МБАЛ Света Марина; Национален дарителски фонд 13 века България; Фонд за компенсиране на инвеститорите и редица други.    Единствените, които са поканили на среща по темата бивши администратори на КТБ, Проведена над едночасова среща, воден е аудио запис и подробен писмен протокол, а от президентството са поели  ангажимент да се препрати цялата документация към разследващите органи.\r\nДосега от Софийска градска прокуратура, определена от главния прокурор Сотир Цацаров, да се занимае и проучи случая, , не е поискано обяснение или какъвто и да е документ, аргументирал членовете на Управителния съвет на Фонда за гарантиране на влоговете да приемат съществуването на тези два договора … с две думи – разследване няма!\r\nМоже би обяснението е, че се пазят от нарушения, такива каквито са сътворили в първите месеци на разследването им за КТБ. Може би „тупат топката“ докато съдът легитимира измамата.\r\nСравнението с действията на същата тази Софийска градска прокуратура преди 4 години може да направите сами. В първия том от материалите по делото „КТБ“ става ясно, че , а скоростта с която се действа е наистина впечатляваща. Адвокат Константин Симеонов (бел. ред. - ) няколко пъти публично обръщаше внимание на факта, че сигналът на лицето Светломир Михайлов Стоянов, по който започва „разследването“ е всъщност анонимен, защото на посочения адрес няма живеещи, а този човек никога не е търсен и викан за да даде показания и доказателства за твърденият си.  Сигналът  от две страници е получен на 27 март, четвъртък, 2014 г. в Софийската градска прокуратура. Никой не знае кой е Светломир Стоянов.   Подробния преразказ на точно тези документи по делото КТБ беше публикуван съвсем скоро от журналиста Росен Босев в „Плодовете на отровеното дърво“.  За да сравните  с каква скорост се е задейства прокуратурата от този анонимен сигнал  ще цитираме част от статията: „В сигнала подателят му обяснява, че работи в една от българските банки и оттам има наблюдения за случващото се в сферата: „Обществено известен е проблемът с лошите банкови кредити, които засягат стабилността на българската банкова система. И точно в този аспект е безспорно, че контролът следва да бъде изключително стриктен“. Светломир Стоянов отбелязва, че „в действителност обаче това не се случва“, а „действителността в банковата сфера е твърде смущаваща“. В действителност човек с такива имена не съществува, а на посочения от него адрес в столичния кв. „Гоце Делчев“ се намира читалище.\r\nСпоред правилата на наказателния процес „ “, но това не спира в случая държавното обвинение. Още същия ден сигналът стига до и.д. градски прокурор на София Куман Куманов, който го праща в т.нар. специализиран отдел, където попада на прокурор Снежана Копчева. Тя е позната с това, че наблюдаваше част от енергийните дела, образувани в първите месеци на мандата на Сотир Цацаров, както и делото срещу бившия председател на комисията за конфликт на интереси Филип Златанов.   В рамките на същия ден (27.03.2014г.) прокурор Копчева се произнася по сигнала. Тя преценява, че той съдържа достатъчно данни и образува досъдебно производсвто срещу „неизвестен извършител“, който „в качеството си на длъжностно лице в гр. София умишлено не положил достатъчно грижи за ръководене, управление, стопанисване и запазване на повереното му имущество и от това е последвала значителна повреда, унищожаване или разпиляване на имуществото или други значителни щети на стопанството в особено големи размери и деянието представлява особено тежък случай“.\r\nОтново на 27 март и.д. градски прокурор Куманов решава, че разследването трябва да се води от следствения отдел на СГП, тъй като „ “, а освен това се „очертава усложнена престъпна дейност, което пък определя и правна сложност на делото“.\r\nПо обед делото вече е успяло да стигне от Съдебната палата (където се намира градската прокуратура) до Следствения отдел на СГП (който е в другия край на София – в кв. Овча купел, бул.”Монтевидео” 21). В 12 часа 00 минути и 59 секунди е отпечатан протокол за случайно разпределение, с което разследването е възложено на следовател Станислав Николов. Под протокола стои подпис на ръководителя на следствения отдел към онзи момент – Петьо Петров-Еврото, който е един от магистратите, имали привилегията да притежават кредитни карти от КТБ.\r\nИ ако в първия си ден разследването провокира сериозен документооборот, то следващият документ по него идва седмица по-късно, когато прокурор Евгени Стоянов (как делото попада при него не е ясно, но със сигурност няма протокол за избора му) издава постановление, с което казва, че разследването трябва да се води не от един, а от екип следователи. Така за втори следовател е избран Петьо Петров.   Съдбата на сигнала, подаден месец по-рано от активистите от \"Протестна мрежа\", не е много по-различна. Той е адресиран до главния прокурор Сотир Цацаров, който в деня на получаването му го разпределя на заместника си Борислав Сарафов, а той от своя страна го възлага на двама прокурори от специализирания отдел – Магдален Маринов и Аксиния Матосян. Въпреки че за разлика от анонимния сигнал, този на „Протесна мрежа“ е подкрепен с множество доказателства, прокуратурата в този случай приема, че няма достатъчно данни, за да образува дело, и възлага предварителна проверка на … „Банков надзор“. От приложените по делото постановления на прокурорите Маринов и Матосян може с голяма сигурност да се заключи, че те са работили само и единствено по линия на КТБ, но не и по другите данни в сигнала. […] На 13 юни прокуратурата и МВР влизат в офисите на Цветан Василев на бул. „Цар Борис III“, а три дни по-късно подуправителят на БНБ Цветан Гунев е привлечен като обвиняем.“ Зад НПО \"Ние, Гражданите\" стои Вера Ахундова. Ахундова е съпруга на прокуриста на „Рила Стил” Рауф Ахундов. То е  всъщност наследник на създаденото през 1971 година от държавата  предприятие „Рила Стил”. Преди четири години в The New York Times се  появява статия за това какъв депозит има предприятието в КТБ – 2 млн.  долара.\r\nПрез 2013 година Вера Ахундова е обявена за агент на Държавна  сигурност, като ръководител на предприятие с непогасени кредити към  фалиралата през 90-те години на миналия век и към . Става въпрос за „Плама Плевен”, където Ахундова е била член на Съвета на директорите.", "date": "2018.06.04", "title": "Кога прокуратурата бърза и кога не ѝ пука?"}
{"url": "https://www.actualno.com/society/kakvo-da-pravim-ako-popadnem-vyv-voden-kapan-news_677862.html", "text": "  Младежи от асеновградския клон на Български червен кръст информираха деца и родители за важните правила при ползване на различни водоеми на територията на общината. На площада в Асеновград те посрещнаха всички въпроси на граждани и посъветваха интересуващите се как да плажуват безопасно.  Първият съвет към асновградчани бе да се научат да плуват, ако все още не умеят, както и да научат децата си на това. Къпането и плуването да се осъществява само в охраняеми водоеми, като се спазват указанията на спасителите и флаговата сигнализация. Важно е да се знае, че не трябва да се влиза във водата по-рано от два часа след хранене и поне осем часа след употреба на алкохол, защото тогава стомахът е разширен. Храносмилателните органи се снабдяват по-обилно с кръв, за сметка на мозъка и крайниците. Недостатъчното кръвоснабдяване на мозъка, съчетано с интензивни движения, охлаждане на тялото и налягането на водата върху стомаха може да предизвикат прилошаване, повръщане и дори загуба на съзнание. А попадането на стомашно съдържимо в дихателните пътища, води до задушаване и удавяне.      Много водни инциденти се дължат и на употреба на алкохол и различни наркотични средства. Това се обяснява с рязката промяна на температурата на тялото. При попадане на човек в студена вода може да бъде предизвикан шок с рефлекторно спиране на дишането. В някои случаи се стига до загуба на съзнание. Това се получава и при рязко потапяне със силно загрято и изпотено тяло, дори във вода, която не е толкова студена. За да се избегнат посочените опасности, влизането във водоема трябва да се извършва постепенно. Предварително трябва да се намокрят лицето, крайниците и сърдечната област. Хора, които не са уверени в плувните си възможности, не трябва да се предоверяват на надуваеми предмети. Ценна препоръка към родителите в Асеновград бе да не оставят децата си без контрол и надзор. Дъвченето на дъвка при плуване и къпане също е изключително опасен навик. Не по-малко важно е да не подценявате обстановката и да се впускате в плуване навътре в морето сами.\r\nВ тази връзка, експертите съобщават три основни причини за случаи на удавени: при непознаване на опасностите; неумение да се излезе от опасни ситуации, възникнали във водата; незнание за оказване на самопомощ и помощ на човек, който се дави. Сред опасностите, „дебнещи“ от морското дъно, са дънни ями, прагове и водовъртежи. Пропадането в тях се случва внезапно и предизвиква уплаха, преминаваща в паника. Ако неумеeщ да плува човек пропадне в дънна яма или праг може да си помогне и сам. Необходимо е да запази самообладание и с отскоци от дъното да се придвижи към плиткото. При водовъртежи течението би могло да отнесе плувеца далече от брега. Попаднал в такава ситуация, човек трябва да плува косо срещу течението, докато излезе от него и след това - към брега. Друго, което би застрашило живота на плувците, е плуване и скокове в непознати води.        Понякога под водата има подводните скали или различни остри предмети, както и неизкоренени дървета при завиряването на някои язовири. Сблъсъкът с тях при скок може да причини сериозни травми, които да причинят загуба на съзнание и удавяне. Преди да се впуснете в такъв вид предизвикателство трябва да проверите дали е достатъчно дълбоко и има ли опасни предмети под водата. Надценяване на собствените плувни умения също може да завърши фатално. Инцидент настъпва след продължително плуване без почивка. Ако не последва своевременно излизане от водата, настъпва изтощение, възниква опасност от получаване на мускулни крампи и преохлаждане на организма. Опасността при схващането на мускула идва от внезапната и силна болка и невъзможността за плуване.\r\nВ такива случаи, при поемане на въздух човешкото тяло има положителна плаваемост, която позволява задържане на водната повърхност без плувни движения. При силно вълнение, ако бъдете завлечен от вълна, може да се измъкнете чрез гмуркате под нея. А излизането става, използвайки новообразувалата се вълна и придвижваща се към брега. Всяка година жертви на водата в напоителните канали стават много хора, посочват от Водноспасителната служба към Българския червен кръст. От там напонят, че къпането и плуването в тях е забранено, защото те са дълбоки и бързо течащи, а излизането е изключително трудно поради стръмните брегове, които в подводната си част са хлъзгави.       ", "date": "2018.06.04", "title": "Какво да правим, ако попаднем във \"воден капан\"?"}
{"url": "https://www.actualno.com/dobrich/v-kavarna-startira-zapisvane-za-pluvno-ljato-2018-news_677865.html", "text": "  От днес, 4 юни, до 22 юни в Каварна стартира записване за Плувно лято 2018 за ученици от I до IV клас. Това съобщиха от пресцентъра на Община Каварна. Разпределеното е в четири смени по 25 деца, които ще придобият и затвърдят своите първоначални умения по плуване. Смените са разпределени по следният начин:  I смяна - от 2 до 13 юли;   II смяна - от 16 до 27 юли;   III смяна - от 30 юли до 10 август;\r\nIV смяна - от 13 до 24 август.       Учебната дейност \"Плувно лято\" е под ръководството на инструктор, медицинско лице и ръководители на групи. Заниманията ще се провеждат от 9.30 до 11.30 часа на централен плаж - Каварна. Първоначалното обучение и подготовка по плуване на деца е с цел укрепване на здравословното състояние и изграждане на двигателни навици и умения на новообучените участници в групите. Чрез плуването децата ще придобият концентрация, дисциплина, хигиенни навици, радост, емоции от колективната дейност, също така ще спомогне за правилното развитие на костната и дихателната система.\r\nЗаписването за Плувно лято 2018 се извършва на място, в отдел “Спорт и младежки дейности“ на адрес ул. “Добротица“ №27. Повече информация може да бъде получена на телефон 0570 8 55 67.", "date": "2018.06.04", "title": "В Каварна стартира записване за Плувно лято 2018 "}
{"url": "https://www.actualno.com/healthy/i-bolnite-ot-gnoen-hidradenit-njamat-osigureno-lechenie-v-bylgarija-news_677873.html", "text": "  На 4 юни 2018 г., стартира Седмица за информираност за гноен хидраденит. По този повод напомняме, че пациентите с това заболяване от години чакат да им бъде осигурено лечение в България. Междувременно те са принудени да се лекуват в Германия.  Рядкото заболяване се характеризира с възпаления, циреи и абсцеси и е придружено от изключително силни болки. Възпаленията се образуват в области от тялото с много мастни и потни жлези като подмишниците и слабините, а при жените и под гърдите. Заболяването засяга изцяло млади хора (първите му прояви обикновено са на 20-годишна възраст) и води до трайна инвалидизация. , споделя Николай от София.   Когато не се лекува правилно, заболяването не позволява на младите хора да работят, както и да водят социален и сексуален живот. казва Пенка от София.    За да могат пациентите да водят достоен живот, е нужно НЗОК да поеме грижата за тях, като им осигури възможност за хирургични интервенции при дерматолог, както и нужните консумативи като антисептични разтвори, специални превръзки и антибиотици, които възлизат на стотици левове всеки месец. Според българските дерматолози за около 40 пациента е необходима и биологична терапия, съобщават от Национална пациентска организация.\r\nПоради факта, че НЗОК не заплаща за нито едно от гореизброените, българските пациенти са принудени да се лекуват в Германия. Пътуването, престоят и лечението на пациентите представляват огромна финансова тежест за тях и техните близки.\r\nОще през 2015 г. пациентите получиха обещанието на тогавашния директор на НЗОК д-р Глинка Комитов, че за тяхното заболяване ще се намерят средства. Това обещание остава неизпълнено. Успоредно Комисията за защита от дискриминация се произнесе, че нелекуването на тези пациенти в България представлява дискриминация спрямо тях. Това становище беше потвърдено и от Върховния административен съд в началото на 2018 г.    През април 2018 г. пациенти, пациентски организации и лекари проведоха експертна среща, на която отново дискутираха проблемите на пациентите и възможните решения. През май участниците входираха препоръки към НЗОК с молба институциите да се ангажират с лечението на тези пациенти. Към 4 юни 2018 г. все още няма официален отговор от институцията. Гноен хидраденит (познат още като Hidradenitis supporativa или Acne Inversa) е хронично имуномедиирано възпалително заболяване. Болестта се характеризира с възпаления (лезии, възли, циреи, абсцеси) в области от тялото с много мастни и потни жлези - около подмишниците и слабините, под гърдите, по седалището и вътрешната част на бедрата и гeниталиите. Води до трайна инвалидизация.\r\nБолката е водещ симптом при гнойния хидраденит. Болестта протича продължително, като фазите на активност се редуват с недълготрайни ремисии. Обикновено пациентите страдат през целия си живот, което силно затруднява социалната им активност и влошава качеството на живот, а депресията е най-честото съпътстващо състояние. Заболяванетозасяга главно хора в активна възраст, като първите прояви се наблюдават при хора на възраст 20 г., но има диагностицирани и 11-12-годишни деца. Причината за отключването на гнойния хидраденит все още не е известна. Има доказателства, че заболяването е имуномедиирано, което означава, че всеки човек би могъл да се разболее. Гнойният хидраденит не е заразен.      Предполага се, че около 1% от общото население на света е засегнато от гноен хидраденит. Липсват данни за броя на болните в България, но се предполага, че броят на болните у нас е около 100 души. За тези пациенти трябва да се грижат дерматолози. За да поставят точната диагноза, те правят комплекс от прегледи и изследвания. За жалост у нас пациентите най-често попадат при хирург, който прибягва към оперативна намеса. След неуспешно оперативно лечение, пациентът продължава да се лута при различни лекари и между различни диагнози. В много случаи гнойният хидраденит остава недиагностициран с години или е диагностициран погрешно като циреи, форункули, корбункули или просто инфекция на кожата.\r\nРанната и точната диагностика са от изключително значение за запазване качеството на живот на пациента и избягване на усложненията, водещи до инвалидизация.    У нас заболяването гноен хидраденит остава слабо познато не само сред общото население, но и сред институции, общопрактикуващилекари,хирурзи, гинеколози и неспециализирани дерматолози.\r\nНиската честота на разпространение, съчетана със слабото познаване на болестта, водят до грешни диагнози. Поради тази причина е трудно да се определи броят на болните у нас.\r\nПогрешните диагнози водят и до грешни терапевтични стратегии. Пациентите се третират с различни видове антибиотици, които често предизвикват странични реакции, и се оперират при общи хирурзи. Световната практика обаче показва, че грижата за тези пациенти, в т.ч. и нужните операции, трябва да се предоставя от дерматолози.   Многократните болезнени хирургичн иинтервенции задълбочават болката и депресията на пациентите. НЗОК заплаща операцията на пациентите при хирург. За жалост българските хирурзи нямат опит в третирането на това заболяване, поради което поставят грешни диагнози и съответно предприемат неправилен подход при извършване на интервенциите.\r\nНЗОК не заплаща операциите на тези пациенти при специалисти-дерматолози, които познават заболяването и знаят как да го третират.   НЗОК не заплаща и съпътстващите консумативи,като антисептични разтвори, специални превръзки и антибиотици,които възлизат на стотици левове и които пациентите заплащат сами всеки месец.\r\nЗа около 40 пациента, които са в тежко състояние, е необходима ибиологична терапия, за която НЗОК не заплаща. На първо място, последиците от нелекуването на заболяването или грешното му третиране са:   -\tИнвалидизация. Тъй като заболяването се среща при млади хора, това означава, че тези хора никога няма да създадат семейство, да имат деца. Те също няма да могат да работят и да допринасят за развитието на икономиката.\r\n-\tКосвени разходи.В допълнение, България страда от косвените разходи, свързани с отсъствие от работа на близки и роднини, които се грижат за трайно инвалидизираните и в постоянна депресияболни.\r\n-\tЗадължения към чужди фондове. Част от пациентите успяват да съберат нужните суми и отиват да се лекуват в Германия и други държави от ЕС.\r\nСъществува възможност здравноосигурени български граждани да поискат НЗОК да възстанови направените от тях разходи към чуждите Каси, но за съжаление няма ясен регламент за това колко време ще отнеме възстановяването на сумите.", "date": "2018.06.04", "title": "И болните от гноен хидраденит нямат осигурено лечение в България"}
{"url": "https://www.actualno.com/europe/london-s-nova-strategija-za-borba-s-terorizma-news_677860.html", "text": "  Великобритания ще огласи нова стратегия за борба с тероризма, която ще стимулира сътрудничеството между контраразузнаването МИ5, полицията и частния сектор, предаде БГНЕС.  Планът с името „Надпревара“ ще цели убеждаването на обществеността, че „няма безопасни места за терористи, няма безопасни места в международен мащаб, в Обединеното кралство или онлайн\".   \"Заплахите се развиват. И ние също трябва да се развием\", ще заяви вътрешният министър Саджид Джавид пред аудитория от експерти по борбата с тероризма, сочат извадки от речта му, публикувани от Министерството на вътрешните работи.   Новата стратегия \"включва извлечените поуки, направени от нападенията през 2017 г., и нашите отговори към тях\". Съгласно новия план службите за сигурност ще бъдат предупредени за подозрителни ситуации по-бързо.\r\nПравителството се стреми да убеди фирмите да подават възможно най-бързо информация, ако засекат доказателства за необичайни транзакции – като например, ако някой складира големи количества химикали или се държи подозрително, когато взима автомобил под наем.       Джавид също така ще определи като нарастваща заплаха „крайнодесния тероризъм“ и ще отбележи приликите между него и извършваното от „Ислямска държава“.", "date": "2018.06.04", "title": "Лондон с нова стратегия за борба с тероризма"}
{"url": "https://www.actualno.com/crime/prokuraturata-otricha-che-hazarten-bos-e-zastreljan-zaradi-biznesa-si-news_677803.html", "text": "  Необуздана ревност – това е единствената причина за убийството на хазартния бос Коста Николов. В това беше категоричен окръжният прокурор на Бургас Георги Чинев.  Според Чинев, тежко ранената млада жена е постъпила на работа при Коста Николов в началото на месец май. Николов е проявил веднага интерес към нея и почнал да я кани на вечери, казва прокурорът.   Обвинителят говори след свидетелски показания пред камерата на Нова телевизия. Две жени, едната от които собственичка на хотел, бяха категорични, че Николов е застрелян за назидание, защото е богат и за да се покаже, че може да му вземат всичко безнаказано. Едната е видяла какво се е случило – момичето (Ася) било простреляно след като Николов бил застрелян, като младата жена е била извън автомобила и е излизала от жилищна сграда.   Георги Чинев обаче заяви, че убиецът Михаил Стоянов е бил близък с Ася и тя му се оплакала, че Николов бил много настоятелен, но била казвала и, че бил и галантен. Това е казал самият Стоянов, който заявил пред разследващите, че действал от ревност.", "date": "2018.06.04", "title": "Прокуратурата отрича, че хазартен бос е застрелян заради бизнеса си"}
{"url": "https://www.actualno.com/asia/tajvanski-iztrebitel-izchezna-pri-uchenie-za-otbrana-ot-napadenie-ot-kitaj-news_677870.html", "text": "  Тайванските военновъздушни сили издирват изчезнал изтребител F-16, връзката с който e прекъснала по време на учения с бойни муниции.  Едноместният изтребител изчезва от радарите 34 минути след излитането си, каза говорителят на ВВС на Тайван майор У Йен Тин, предаде БГНЕС.   Петдневното учение започна днес (4 юни) като тайванските войници имат за задача да предотвратят китайско „нахлуване“ при симулиране на изненадващи атаки срещу крайбрежието на островната държава.   Въпреки че Тайван е самоуправляваща се демокрация, тя никога не е била признавана за отделна страна от Пекин и Китай все така не се е отказал от притеглянето на острова към Поднебесната империя.\r\nОт тайванското министерство на отбраната заявиха, че главната цел на ученията е противопоставяне на каквито и да било военни действия на Китай срещу острова.    ", "date": "2018.06.04", "title": "Тайвански изтребител изчезна при учение за отбрана от нападение от Китай"}
{"url": "https://www.actualno.com/europe/advokat-za-otnetite-deca-v-norvegija-v-skandinavskite-dyrjavi-neshtata-izglejdat-po-tozi-nachin-news_677804.html", "text": "  \"В скандинавските държави нещата изглеждат по този начин - при най-малкия случай, в които детето не се чувства добре, то трябва да бъде изведено. Впоследствие се дава за осиновяване, защото се отдалечава от биологичното семейството. С оглед на защитата с право на семеен живот компетентният съд в Страсбург има 4-5 висящи дела.\" Това обясни адвокат Йорданка Бекирска.  По думите ѝ, ако майката, чието дете е отнето води много дела и не възприема това, което държавата е решила - също не изглежда добре. Бекирска уточни, че сигналът може да бъде подаден анонимно.   Посланикът ни в Норвегия Румяна Митрева обясни, че ако се докаже отнемането на българските паспорти на децата, \"ние ще реагираме\". Митрева допълни, че основната информация, която има, е от репортажите, тъй като властите се позовават на конфиденционалността на информацията.   \"Хората рядко са запознати с правата си и се обаждат само когато вече има съдебно решение. В социалните мрежи на българите много се говори и това показва солидарност, но същевременно считам, че нецензурни определения спрямо норвежката страна не са удачни. Всеки има нужда от подкрепа, когато е в беда, но има някакви граници, които не бива да се преминават\", допълни още Митрева пред bTV.\r\nСпоред психолога Ина Антонова Норвегия е държавата на фьордите и педофилите. Тя попита дали тези мерки касаят местните жители, защото основно се взимат децата на чужди граждани. Има обезлюдени райони, в които държавата не осъществява контрол: \"Получаваме едно поколение, което израства неспособно да изгражда лични отношения и да възпитава деца, няма как да бъде пълноценен гражданин\", категорична беше Антонова.       Председателят на Държавната агенция за българите в чужбина Петър Харалампиев обясни, че българите трябва да знаят, че само ако се развикат на детето има риск то да бъде отнето, дори да не е техен гражданин.\r\n\"Можеше да има реакция по време на делото, сега трябва да се търсят други механизми, които обаче са много сложни. 1% не е малък процент, това е едно дете на сто\", допълни още Харалампиев.", "date": "2018.06.04", "title": "Адвокат за отнетите деца в Норвегия: В скандинавските държави нещата изглеждат по този начин"}
{"url": "https://www.actualno.com/crime/incident-s-kon-dovede-do-masov-boj-v-sofija-video-news_677828.html", "text": "     Пред bTV потърпевшият Цветан Петров, коментира, че случилото се е „абсолютно абсурдно“.\r\n\"Нямах никакво намерение да се стига до физически контакт. Просто въпросният кон с каруцата удари автомобила отпред и исках да видя къде е човекът, за да можем да викнем КАТ. За самия автомобил няма проблем, защото е с „Каско“, целта беше просто да дойдат КАТ, да оправим документите и кой откъдето е. Но този човек изобщо не искаше да слуша, директно започна да ми посяга и да ми нанася удари\", разказа Петров.   \"Той отрече да е виновен с нещо - „просто махнах с ръка да спре, да дойде до колата. . Друг човек от ромски произход слезе от едно такси и най-нагло ми вика на мен защо аз съм започнал да бия това момче. И той се нахвърли върху мен и вече нямах избор - трябваше да се защитавам по някакъв начин\", разказа още Петров.\r\nОще двама души са се опитали да му помогнат, но и те са отнесли бой. По думите му в един момент нападателите са били десетина.        \"Случи се от мухата слон. За щастие, моята приятелка беше в колата, тя се заключи вътре и веднага звънна на 112\", добави Петров. 15-минути след като всичко свършило, дошла линейка и едва след това - патрулка, разказа още потърпевшият.\r\nТой допълни, че в един момент, след като е бил повален на земята, е изгубил и съзнание. Има сериозни натъртвания на прешлените на кръста, ръцете и тялото, лека фрактура на черепа, рана на милиметри от сънната артерия. „Буквално са можели да ме убият“, каза той.    Приятелката на Цветан - Петя, споделя, че се е обаждала няколко пъти на 112. А по време на боя доста коли са подминали инцидента. Полицията е задържала двамата основни нападатели, добави Петров. Той и приятелката му вече са дали показания и са разпознали биячите.", "date": "2018.06.04", "title": "Инцидент с кон доведе до масов бой в София (ВИДЕО)"}
{"url": "https://www.actualno.com/asia/erdogan-nikoj-ne-trjabva-da-tyrsi-dyrjava-za-kurdite-news_677823.html", "text": "  Турската държава принадлежи също и на кюрдите в страната. Това заяви президентът Реджеп Тайип Ердоган на изборен митинг в югоизточната провинция Диарбекир, предаде БГНЕС.  \"Ние не казваме, че \"няма кюрди\", казваме, \"няма кюрдски проблем\". Никой не трябва да търси държава за кюрдите ( ). Държавата на Република Турция е държава на всички нас. Държавата на кюрдите е държавата на Република Турция\", добави Ердоган. Той твърди, че управляващата Партия на справедливостта и развитието (ПСР) е спасила \"кюрдския народ от потисничеството на деспотичния стар режим\", казвайки, че \"ние гарантираме вашите свободи\".   \"Нашите кюрдски братя и сестри са под закрилата на държавата на турската република. Разбира се, имат право за изразяване на различни политически искания. Но това трябва да бъде направено в рамките на законните граници. Това, което е задължително за мен като президент, е задължително за всички, заяви Ердоган.   Турският президент също така критикува призивите за освобождаване на кандидата за президентския пост Селахатин Демирташ от Народната демократична партия, който е в затвора. Призивът беше отправен от кандидата в надпреварата за висшия държавен пост Мухарем Индже от най-голямата опозиционна сила Републиканската народна партия. Индже посети по-рано Демирташ в затвора в началото на предизборната кампания.", "date": "2018.06.04", "title": "Ердоган: Никой не трябва да търси държава за кюрдите"}
{"url": "https://www.actualno.com/curious/luboven-horoskop-za-4-8-uni-news_677831.html", "text": "     Сексуалният ви живот е повече блян, отколкото реалност. Вероятно не получавате достатъчно внимание и ласки от любимия човек и това се дължи на обстоятелства извън вашия контрол.    Тази седмица определено няма да бъде най-романтичната ви, защото служебните задължения ще изместят от фокус любовта. Все пак, не се изолирайте напълно от половинката.     Имате големи очаквания към половинката си, когато става въпрос за споделяне на идеи или провеждането на дълбоки разговори. Партньорът ви с радост ще ви отдели нужното внимание, което ще ви зарадва. Чувствате се готови да направите промени в любовния си живот. Това може да е задълбочаване на отношенията между вас и половинката ви или прекратяване на досегашната връзка.     Ако скоро сте започнали нова любов, има шанс тя да прерасне в нещо истинско. Сега е моментът да изгладите всякакви недоразумения между вас и любимия човек. Опитайте се да спорите по продуктивен начин и запазете добрия тон, в противен случай има опасност събитията да не се развият според очакванията ви. Добре е да преосмислите вашите виждания за любовта и любовните взаимоотношения, може би имате твърде високи очаквания към партньора.   Чувствате се сексуално заредени и харизматични. Самочувствието ви ще повлияе положително на интимните ви отношения.    Ще имате нужда да разговаряте повече с партньора и да получите отговори на много въпроси, които ви вълнуват. Бъдете ясни в исканията си и помислете дали е добре да направите компромиси, защото любимият човек може да не разбере жертвата ви.    Седмицата ще бъде романтична за онези от вас, които се намират във връзка. Моментът е подходящ за малки жестове или романтични изненади. Тази седмица ще бъдете положително настроени към всичко, което се случва около вас и ще предизвиквате щастливи събития.", "date": "2018.06.04", "title": "Любовен хороскоп за 4-8 юни"}
{"url": "https://www.actualno.com/asia/ministyr-vryshta-zaplatata-si-za-1-godina-news_677836.html", "text": "  Министърът на финансите и вицепремиер на Япония Таро Асо взе решението да върне заплатата си за една година. Това се възприема като знак на покаяние за подправянето в оглавяваното от него ведомство на документи, свързани к компанията на личен приятел на премиера Шиндзо Абе.  Във връзка със скандала на различни наказания по служебна линия ще бъдат подложени още 20 чиновници от министерството, предаде БГНЕС.   Годишната заплата на Асо е 20,9 млн. йени, т.е. около 189 500 долара.   Междувременно японската прокуратура вече взе решение за възбуждане на наказателно дело по отношение на чиновниците, които са подправили служебни документи. Тези действия във финансовото ведомство предизвикаха възмущение от страна на опозицията, която има намерение да поиска в парламента оставката на вицепремиера.\r\nЯпонското финансово министерство призна на 12 март – под натиска на опозицията и медиите – че на фалшификация са били подложени 14 представени в парламента документи за сделката с участък земя, който е държавна собственост, който беше продаден на цена седем пъти по-ниска от пазарната.       \"Късметлията\" е бил личен познат на съпругата на премиера. От документите са били извадени имената на Шиндзо Абе и съпругата му Акие, на вицепремиера Таро Асо и на редица други големи политици. Били са извадени и квалификациите за „изключителния характер“ на сделката и указанията от страна на съпругата на премиера за уреждане на сделката.\r\nВ центъра на скандала е компанията „Моритомо гакуен“, която е собственик на частни учебни заведения и е известна с националистическия си уклон в педагогическата дейност и близките връзки със семейството на премиера. Фирмата имала намерение да открие в град Тойонака частно неделно училище, за която ѝ бил продаден на изключително ниска цена участък държавна земя, което събуди подозрения за законността на сделката.", "date": "2018.06.04", "title": "Министър връща заплатата си за 1 година"}
{"url": "https://www.actualno.com/asia/kitaj-razocharovan-ot-dejstvija-na-es-news_677821.html", "text": "  Китай изрази разочарование във връзка с решението на Европейския съюз (EС) да подаде жалба за правата върху интелектуалната собственост в Световната търговска организация (СТО), предаде AFP, цитирана от БГНЕС.  В петък ЕС обвини в СТО Пекин, че нечестно изисква от чуждестранните фирми да предават технологията си на китайски компании, за да развиват бизнес в Китай.   \"Китай изразява съжаление, че ЕС е подал жалбата и ще се действа в тази връзка в съответствие с процедурите за разрешаване на спорове на СТО\", заяви китайското Министерство на търговията в изявление, публикувано в неделя. \"Китайското правителство винаги е придавало голямо значение на защитата на правата върху интелектуалната собственост и е предприело много мощни мерки за защита на законните права и интереси на местни и чуждестранни носители на права върху интелектуална собственост\".   Чуждестранните компании трябва да създадат съвместни предприятия с местни компании за да правят бизнес на огромния китайски пазар, което често включва споделяне на технологии и ноу-хау.\r\nПодобни обвинения към Пекин отправя и Вашингтон, а САЩ започнаха действия в тази посока в рамките на СТО.    ", "date": "2018.06.04", "title": "Китай разочарован от действия на ЕС"}
{"url": "https://www.actualno.com/politics/karakachanov-otkrito-poiska-syjivjavane-na-otnoshenijata-s-rusija-chrez-aec-belene-news_677807.html", "text": "  Аз съм български политик, българският интерес е над всичко. . Това заяви .  Каракачанов обаче даде друг пример – Германия била солидарен съюзник в НАТО и ЕС, но прави „Северен поток 2”. Военният министър обаче не обели и дума защо Русия поиска opt-out (бел. ред. – ) от Третия енергиен пакет на ЕС, а за \"Южен поток\" не поиска такова нещо. Припомняме, че \"Южен поток\" официално беше провален заради неспазване на Третия енергиен пакет т.е. да се дава свободен достъп на трета страна в рамките на ЕС до тръбата.   На въпрос ще си купим ли изтребители от Русия, . Каракачанов не видя прилика що се отнася до България с Турция, където има договорка да се купят ракетни системи C-400.   Работата на всяка една армия е да се готви за най-лошия момент – да води военни действия. Лично аз смятам, че голямата опасност за България обаче не е от Русия, а ислямският радикализъм, каза Каракачанов пред Нова телевизия.\r\nАз съм доктор по международни отношения, не по психология. Това е популизъм – така Каракачанов коментира желанието на лидера на \"Воля\" Веселин Марешки да няма модернизация на армията сега. Който не храни своя армия, храни чужда, беше тезата на военния министър, който задочно попита – иска да ми каже, че не трябва българските военни да имат по-големи заплати? Нека се заинтересува \"въпросното лице\" защо са купени транспортни самолети, а не бойни – армията при бедствия, аварии и наводнения първа отива, обясни Каракачанов.       Бойната ни авиация не е приземена – със сключването на договора с РСК МиГ ще поддържаме МиГ-29, ще поддържаме и Су-25. .\r\nНяма договор с Турция тя да защитава българското въздушно пространство. Досега има договор само с Италия по инициативата Air Policing. И нека не се бърка тази инициатива с презгранични операции – става въпрос, ако български самолет преследва чужд самолет и навлезе в чуждо въздушно пространство, нека има механизъм за опознаване, каза Каракачанов относно с искане на оставка му и тази на правителството. Министърът директно заяви, че организаторите на протеста (бел. ред. - ) не разбират темата.\r\n\"Следите от бича и теглото от 500-годишното турско робство трябва да бъдат заличавани\" – така Каракачанов обясни инициативата за на над 830 месности в Стара Загора.  Нека не се бъркаме на общинската власт, добави министърът. Той не коментира защо тогава не си смени името на Красимир Номадкойтосезанимавасовчарлък и защо евродепутатът и негов зам.-председател във ВМРО Ангел Джамбазки да се казва вече Ангел Крадлев или Ангел Престъпников.       ", "date": "2018.06.04", "title": "Каракачанов открито поиска съживяване на отношенията с Русия чрез АЕЦ \"Белене\""}
{"url": "https://www.actualno.com/actualno/politicheska-recepta-za-neuspeh-da-virnem-kraka-news_677845.html", "text": "  Крайно време е да излезем от този приспивен сън, че в . Това заяви военният министър Красимир Каракачанов, коментирайки пакет \"Мобилност\" от гледна точка на българските превозвачи. Пакетът още не е факт, но основните принципи с него са идея на френския президент Еманюел Макрон и бяха обявени от нашите транспортни компании за опит да им бъде заграбен бизнесът.      Прав е г-н Каракачанов – когато се държиш като полегнала Гана, те третират като такава. Проблемът е, че няма да се оправят нещата, ако се държиш като полегнала Гана с друг. Просто ще смениш един креват с друг.   И проблемът е точно това – как се държат нашите управленци, независимо кои са. Самият Каракачанов \"втвърди тона\" по сутрешните блокове, а не когато трябваше – на срещата на върха на ЕС. Там, разбира се, той нямаше как и да припари, но нали е коалиционен партньор – не го чухме да дава съвети на Борисов ПРЕДИ срещата! Защото начини за изказване на позиция и въздействие има – като почнем от това превозвачите да бяха направили една истинска блокада и серенада пред \"Хилтън\" и \"Маринела\" та стигнем до отказ за солидарна позиция заради Иран. Само че сега вече говорим за \"след дъжд – качулка\". Особено със завоалирани заплахи \"замислям се да не включвам в процедурата за избор на нов изтребител компании от държавите, които подкрепят пакет \"Мобилност\"\r\nАко Каракачанов си мисли, че някой в ЕС ще се трогне, че ние ще полегнем на Русия, дълбоко се лъже. Защото, за разлика от СССР, ЕС е съюз на доброволни начала. Ако искаш да влезеш, изпълняваш определени критерии. Ако искаш да излезеш – прав ти път. И само ти си си виновен, че не можеш да се справиш, щом си веднъж вътре. Но към Путин пътят е ясен – един е  винаги отгоре и със сигурност не е българският народ.       ", "date": "2018.06.04", "title": "Политическа рецепта за неуспех: Да вирнем крака"}
{"url": "https://www.actualno.com/velikotarnovo/parkovete-vyv-veliko-tyrnovo-otnovo-shte-bydat-obraboteni-sreshtu-kyrleji-news_677868.html", "text": "  Парковете във Велико Търново отново ще бъдат обработени срещу бълхи и кърлежи. Това съобщиха от пресцентъра на Общината. Третирането ще обхване както зоните за отдих в центъра, така и останалите части на Старата столица. Пръскането започна вчера и ще продължи и през днешния ден, като във всеки от двата дни работата ще започне в 22.00 часа.  В неделната вечер ще бъдат третирани парковете „Дружба”, „Марно поле”, „Ксилифор”, „Бузлуджа”, „Колю Фичето”, „Никола Габровски“. В 22.00 часа днес ще започне обработката на парковете „Картала”, „Акация“ (вкл. и боровата гора), „Майка България“, „Света гора“, „Руски” и „Лакото“ край Арбанаси.   Около всяка локация ще бъдат поставени необходимите стикери за използваните препарати и за 24-часовия карантинен период. Графикът подлежи на промени в зависимост от метеорологичните условия. Необходимо е времето да е тихо и сухо, а тревните площи – предварително окосени.   ", "date": "2018.06.04", "title": "Парковете във Велико Търново отново ще бъдат обработени срещу кърлежи"}
{"url": "https://www.actualno.com/europe/slovenija-verojatno-shte-vleze-v-seriozna-politicheska-sila-news_677792.html", "text": "  Бившият премиер консерватор Янез Янса, близък до унгарския министър-председател Виктор Орбан, е на път да спечели предсрочните избори в Словения. Това сочат данни от проучване, публикувано от обществената телевизия RTV в края на изборния ден, но не е сигурно дали Янша ще успее да събере мнозинство за правителство, след като повечето влизащи в парламента не искат коалиция с него.  Известен участник на политическата сцена в Словения от 1991 година, когато бившата югославска република става независима държава с разпадането на Югославия, партията на Янса Словенска демократическа партия /СДП/ получава доверието на 24,4% от гласувалите в предсрочните парламентарни избори. Второто място вероятно ще бъде заето от лявоцентристката „Листа на  Мариян Шарец“. Общо на изборите се явиха над 1600 кандидати от 25  политически партии и коалиции.   Два депутатски мандата са оставени за представителите на италианското и унгарското малцинство. Мандатът на народните избраници е 4 години, за влизане в парламента трябва да се преодолее 4-процентна бариера.   Според екзитпола, в бъдещия парламент влизат имат 7 политически сили:  СДП, „Листата на Мариян Шарец“ (12,6%), Социалдемократите (9,3%),  Партията на съвременния център (9,8%), „Нова Словения – Християнска  народна партия“ (6,6%), „Левите\" (9,5%) и Демократичната партия на  пенсионерите на Словения (5%).\"Алиансът на Аленка Братушек\" (5,5%)  крайнодясната Словенска национална партия (4,3%). За сформиране на  правителство е необходимо да се преодолее 40% бариера, за да се получи  парламентарно мнозинства.\r\nОколо 1,7 милиона граждани на страната, имащи право на глас, трябваше да изберат 88 депутати в Държавното събрание.       Причината за изборите стана политическата криза, предизвикана от оставката на премиера Миро Церар. Той се оттегли от поста си на 14 март заради решение на Върховния съд, отменящо резултатите от референдума, на който беше одобрено строителството на железопътната линия Копер-Дивач - на стойност 1 млрд. евро. За нейното осъществяване гласуваха 53,5% от избирателите. Това беше най-големият инвестиционен проект на дясноцентристкото правителство. Церар определи като „повратен момент“ решението на съда и заяви, че по този начин „са нанесли удар тези, които искат да спрат развитието на страната“.\r\nУказът за изборите беше подписан от словенския президент Борут Пахор на 14 април. Датата за изборите беше определена след съвещание с основните парламентарно представени политически сили. Служебен премиер не беше назначен, защото парламентарните групи, които имат право да издигнат неговата кандидатура за този пост, не успяха да постигнат съгласие в определения от закона срок.\r\nНаблюдателите отбелязваха преди изборите, че премиерското кресло, най-вероятно, ще бъде заето от Мариян Шарец, който е лидер на едноименната партия. Този вариант ще стане възможен в случай, че се сформира лявоцентристко правителство с участието на неговата партия, Социалдемократите, „Нова Словения“ и Партията на съвременния център. В същото време всички тези партии заявиха, че няма да влизат в коалиция със СДП, докато тя се оглавява от Янса.       ", "date": "2018.06.04", "title": "Словения вероятно ще влезе в сериозна политическа сила"}
{"url": "https://www.actualno.com/business/kakvo-da-ochakvame-ot-naj-golemija-reklamen-festival-fara-2018-news_677842.html", "text": "  Най-престижният фестивал на креативната индустрия в България – на хоризонта. До форума, който ще се проведе в Пловдив от 7-ми до 9-ти юни, остават броени дни, а ние вече нямаме търпение да видим най-доброто от рекламата у нас тази година.  Какво ново и различно ще ни поднесе ФАРА този път - специално пред говори изпълнителният директор на Българската асоциация на комуникационните агенции (БАКА), която е главен организатор на събитието. Вижте какво ни сподели Николай Караджов!   ", "date": "2018.06.04", "title": "Какво да очакваме от най-големия рекламен фестивал ФАРА 2018?"}
{"url": "https://www.actualno.com/politics/cvetanov-pokani-rumen-radev-na-kafe-v-parlamenta-news_677812.html", "text": "  \"Президентът Радев, чувствайки се изолиран от европейската политика, се концертира върху този челен сблъсък, който цели умишлено.\" Това заяви председателят на парламентарната група на ГЕРБ Цветан Цветанов в коментар за отношенията между Радев и правителството и го покани на кафе в парламента.  \"Не трябва да завиждаме на никого, който постига някакви успехи. Нека да направим една съпоставка за противоречията, които са възниквали. Борисов винаги е бил за варианта да бъдат заедно с президентската институция\", допълни още Цветанов.   По думите му партия ГЕРБ никога не е реагирала срещу президентската институция преди изказване на Румен Радев. \"Това влияе на обществото и тук не трябва да се надскачаме, защото това усещане \"аз съм най-добрият, всички останали са маскари\" - не е подход и начин за решаването на проблемите\", коментира още Цветанов.   В коментар за АЕЦ \"Белене\" Цветанов заяви, че предстои \"сериозен дебат и решения, които ще позволят на правителството да проведат едни сериозни преговори\".", "date": "2018.06.04", "title": "Цветанов покани Румен Радев на кафе в парламента"}
{"url": "https://www.actualno.com/europe/viena-posreshta-putin-sys-silen-glas-za-svaljane-na-antiruskite-sankcii-news_677790.html", "text": "  Европейският съюз трябва да прекрати санкциите срещу Русия, след като САЩ въведе мита за вноса на стомана и алуминий. Това е мнението на австрийския вицеканцлер Хайнц-Кристиан Щрахе, което той изказа пред в. \"Остерайх\". Думите на австрийския вицеканцлер са факт ден преди посещението на руския президент Владимир Путин в Австрия.  \"ЕС трябва да реагира, защото в новата обстановка е невъзможна честна търговия. Винаги съм предупреждавал да не тикаме Русия в ръцете на Китай. Настана  време да прекратим злощастните санкции и да нормализираме икономическите  си отношения с Русия\", казва Щрахе, според в. \" \".   На 5 юни Путин ще проведе работна среща с австрийския канцлер Себастиан Курц и с австрийския президент Александър Ван дер Белен.   От 1 юни САЩ въведе мито от 25% върху вноса на стомана на американска територия и от 10% върху вноса на алуминий. Митата важат за ЕС, Канада и Мексико. Идеята е на американския президент Доналд Тръмп, който беше категоричен в профила си в Twitter: \"Ако не налагате никакви мита върху внасяните в САЩ стоки от една или друга държава, а тя налага мита от 25%, 50% или дори 100% върху наши стоки, това е несправедливо и повече няма да го търпим. Това не е свободна или честна търговия, а глупава търговия. Когато външнотърговският ви дефицит възлиза на почти 800 млрд. долара  годишно, не можете да си позволите да претърпите поражение в търговска  война! За сметка на САЩ дълги години изгода от търговията получаваха  други страни. Дойде време за поумняване!\"\r\nМинистърът на икономиката на Германия Петер Алтмайер коментира, че компаниите в САЩ, които разчитат на специални видове немска стомана, ще трябва да повишат цените и следователно това ще окаже натиск върху правителството на САЩ да освободи от мита някои метали. \"Предполагам, че специалните стомани, произведени в Германия, няма да могат лесно да бъдат заменени с произведени в САЩ алтернативи. В този случай те ще трябва значително да повишат цените на своите продукти\", обяснява Алтмайер.       ", "date": "2018.06.04", "title": "Виена посреща Путин със силен глас \"за\" сваляне на антируските санкции"}
{"url": "https://www.actualno.com/business/trajcho-trajkov-lobito-okolo-belene-govori-za-spirane-na-vsichki-drugi-moshtnosti-news_677809.html", "text": "  Лобито около проекта АЕЦ \"Белене\" говори за спиране на всички други мощности като ТЕЦ-овете и \"Козлодуй\", само и само АЕЦ \"Белене\" да е оправдан. Това заяви в интервю за bTV бившият икономически министър Трайчо Трайков.  Той призова след евентуалното падане на мораториума преди вземането на конкретно решение за Втора атомна, защото иначе \"има риск да заминат няколкостотин милиона по консултанти.\"   Трайков допълни, че .   Относно \"Турски поток\" бившият министър изрази мнение, че това е политическа хрумка, направена, за да се демонстрира, че може и без Украйна.\r\n\"За да се съгласи да участва, за газа със задна дата. Това го постигат страни, които нямат комплекс за малоценност, когато преговарят с Русия – не се извиняват, не си удрят челата в земята\", припомни Трайков.       По думите му не е ясно дали по време на обявените за исторически посещения на Румен Радев и Бойко Борисов в Москва въобще са били обсъждани важни въпроси като плащането на транзитните такси даже след спирането на трасето през Украйна (по договор задължението на Русия в размер на стотици милиони не би трябвало да отпадне) или за връщането на парите, които с става ясно, че България е надплатила на \"Газпром\".\r\n\"Газът, който ще стигне по единствената засега тръба на \"Турски поток\", си е за Турция. Най-добрият начин за Европа е газът да е по съществуващата инфраструктура\", подчерта Трайков, като отбеляза, че \"ако Кремъл много държи да се похарчат десетки милиарди за друго\", то трябва да се направи анализ.\r\nСпоред него е имало момент, в който \"Южен поток\" е имало как да бъде изгоден за България, но след това \"разходите ескалираха\", а освен това руският замисъл не е отговарял на правилата на свободния пазар, с помощта на които произходът на синьото гориво би бил без значение.       ", "date": "2018.06.04", "title": "Трайчо Трайков: Лобито около \"Белене\" говори за спиране на всички други мощности"}
{"url": "https://www.actualno.com/society/prognoza-za-vremeto-4-uni-ponedelnik-news_677784.html", "text": "  Днес преди обяд ще е предимно слънчево. Около и след обяд ще се развива купеста и купесто-дъждовна облачност и ще има краткотрайни валежи с гръмотевици, възможни са градушки. Значителни и на повече места ще са явленията в североизточната половина от страната. Ще духа слаб, в Дунавската равнина - до умерен вятър от запад-северозапад. Максималните температури ще са между 28° и 33°, в София – около 28°. Такава е прогнозата за времето на Националния институт по метеорология и хидрология (НИМХ), съобщи за Агенция „Фокус” дежурният синоптик Мартин Славчев.  Атмосферното налягане ще се понижи и ще е по-ниско от средното за месеца.   По Черноморието ще преобладава слънчево време. След обяд ще се развива купеста и купесто-дъждовна облачно и на места, главно по северното крайбрежие, ще превали и прегърми. Ще духа слаб до умерен вятър от запад-северозапад. Максималните температури ще са 23-27°. Температурата на морската вода е 22-23°. Вълнението на морето ще е около 2 бала.   Над планините ще преобладава слънчево време. След обяд ще се развива купеста и купесто-дъждовна облачност и на много места ще превали краткотраен дъжд с гръмотевици. Ще духа умерен, по високите и открити части – до силен вятър от запад-северозапад. Максимална температура на височина 1200 метра около 20°, на 2000 метра – около 14°.\r\nВъв вторник и сряда на много места, главно през втората половина на деня, отново ще превали и прегърми. Слънчеви часове ще има преди обяд. Вятърът ще бъде северозападен, предимно слаб. Преобладаващите максимални температури ще бъдат около и над 30°. В четвъртък вятърът ще стане от изток-югоизток, ще бъде до умерен. Ще има краткотрайни валежи и гръмотевични бури, на места временно интензивни. Дневните температури слабо ще се понижат.    ", "date": "2018.06.04", "title": "Прогноза за времето - 4 юни (понеделник)"}
{"url": "https://www.actualno.com/balkani/premieryt-na-kosovo-poiska-pomirenie-sys-syrbija-belgrad-ne-priema-news_677794.html", "text": "  Косово е готово да се помири със Сърбия срещу признаването от страна на Белград на независимостта му. Това обяви министър-председателят на Косово Рамуш Харадинай, предаде БГНЕС.  \"Признаване (...) какво може да даде Косово за постигането на това споразумение? Помирение, тъй като ние нямаме какво повече да дадем. Помирението - това не е малко, това означава, че ще забравим нашата болка, нашите загинали, щетите, жертвите на сексуално насилие, унищожената и ограбена икономика. И когато се помирим, ще дадем много, много повече отколкото някой може да даде\", каза Харадинай, цитиран от белградския кореспондент на ТАСС.   От сръбска страна министърът на отбраната Александър Вулин заяви в  отговор на Харадинай: \"Отначало вие изнасилвахте и убивахте жени и деца,  палехте села, грабехте имущество, убивахте войници и полицаи. Изгонихте  250 хиляди души от домовете им, унищожихте десетки църкви и манастири,  нарушихте всяко от обещанията, които дадохте по време на Брюкселските  договорености. А сега искате Сърбия да приеме всичко това, да признае и  да още да иска помирение за конфликт, който не искаше и не е  започвала?\"   От началото на май в Косово са регистрирани над десет акта на насилие срещу сръбско население, включително нападения срещу домове и медицински пунктове, кражба на добитък, пребивания. През последната седмица са регистрирани редица особено резонансни нападения от страна на косовски албанци, припомня агенцията.\r\nВ сряда вечерта трима жители на Косово етнически сърби, сред които жена, бебе на шест месеца и 14-годишно дете, са били нападнати от косовски албанци в в село Старо Грацко. Извиканата на мястото полиция употребила сълзотворен газ срещу сръбската жена и двете ѝ деца, те са получили силни изгаряния на очите. Преди това - на 28 май, косовски албанци хвърляха камъни по сръбски поклонници, дошли да се поклонят в полуразрушената черква \"Св. Троица\" в село Петрич. В четвъртък група косовски албанци са блокирали на пътя автомобил на православен свещеник, в който той пътувал със семейството си и го нападнали заради водената по-рано от него служба в село Петрич.       ", "date": "2018.06.04", "title": "Премиерът на Косово поиска помирение със Сърбия, Белград не приема"}
{"url": "https://www.actualno.com/society/ekspert-edna-treta-ot-bylgarskite-deca-izrastvat-v-sreda-na-nasilie-news_677839.html", "text": "  \"Една трета от децата в българските семейства израстват в обстановка на насилие. В една трета от българските семейства, родителите се справят помежду си или с децата си, когато са в състояние на фрустрация, тоест, когато има напрежение, нерешени конфликти, нерешени проблеми с агресия. Вместо да потърсят друго решение, те се обръщат към себе си един към друг с агресия и децата от най-ранна детска възраст виждат, че това е единственият начин за справяне.\" Това обясни психологът Иван Игов за агенция \"Фокус\" във връзка с Международния ден за защита на децата, жертви на агресия.  По този начин децата започват да проявяват подобно агресивно поведение в детската градина, в училище и като възрастни граждани.   \"Наскоро имаше семинар с учители от детски градини и тяхното усещане е, че случаите на агресия на агресивните деца, деца които проявяват някакъв вид такова поведение към останалите деца, стават все повече. Всеки сподели, че има поне 3-4 такива в група, докато преди години е било едва по едно. Това не е добра тенденция. Не е добра тенденция и фактът, че ние не умеем, не знаем и сякаш не искаме да научим други начини за справяне с проблемите, освен чрез агресия. Върхът на айсберга са тези убийства\", допълни още психологът.   Експертът бе категоричен, че законите срещу насилието в България не са добри и системата не работи, за което е необходимо да се направи нещо. Той обясни, че най-доброто място за едно дете е неговото семейство и е необходимо да се търси начин за разрешаването на проблемите вътре в семейство, а не извън него.\r\nВъв връзка с поредното убийство, извършено от ревност Иван Игов заяви, че \"патологичната ревност е болестно състояние, което може да доведе до убийство не от любов, а защото е отнета собствеността, която хората възприемат, че притежават върху някого.\"       ", "date": "2018.06.04", "title": "Експерт: Една трета от българските деца израстват в среда на насилие"}
{"url": "https://www.actualno.com/society/dvijenieto-po-lulin-shte-byde-spirano-na-30-minuti-news_677834.html", "text": "     Първото затваряне на пътя е от 11 до 11:30 ч., предупреди АПИ. Спирането на автомобилите в участъка от пътен възел Даскалово до граница с област София ще продължи до 16 часа.\r\nАлтернативният маршрут на АМ „Люлин“ по направлението София - Перник - Благоевград за леките автомобили е по път I-1 през Владая.   Тежкотоварните МПС над 12 тона ще изчакват на място.", "date": "2018.06.04", "title": "Движението по \"Люлин\" ще бъде спирано на 30 минути"}
{"url": "https://www.actualno.com/society/sedmica-vyzrajdane-na-semejnite-cennosti-news_677775.html", "text": "  От днес, 4 юни, в София започва организираната от Движение \"Възраждане\" инициатива седмица \"Възраждане на семейните ценности\". Тя ще завърши на 9 юни, когато в 16:00 часа ще бъде организиран специален концерт, с мотото на инициативата.  Иначе на 4 юни, от 14:00 часа в Българския културен център на ул. \"Веслец\" 13 ще има кръгла маса, посветена на демографската криза. Във вторник, 5 юни, от 17:00 часа в градинката зад Народната библиотека ще се проведат открити уроци на тема \"Възпитание - Възраждане на любовта към знанието и труда\".   Срядата, т.е. 6 юни, е посветена на дискусия \"Възраждане на здравната култура в семейството\". Дискусията започва в 18:00 часа в Културен център Г-8, на ул. \"Уилям Гладстон\" 8.   В четвъртък, 7 юни, отново от 18:00 часа и отново в център Г-8 ще има дискусия за брака като семейна ценност. В петък, 8 юни, в Българския културен център ще има кръгла маса за образованието и възпитанието.", "date": "2018.06.04", "title": "Седмица \"Възраждане на семейните ценности\""}
{"url": "https://www.actualno.com/showbusiness/desi-banova-izbra-ime-na-bydeshtoto-si-dete-ot-plevneliev-news_677866.html", "text": "  Деси Банова и президента Росен Плевнелиев са избрали име на детето, което очакват. Това сподели самата Деси в ефира на \"Нова телевизия\".  Тя отказа да го назове от суеверие, но отрече възможността момченцето да носи името на баща й. Тя разкри, че двамата ще сключат брак, а тя ще приеме фамилията на президента, но с тире към своята - Деси Банова - Плевнелиева.   \"Напълняла съм, но не смея да се кача на кантара. По дрехите съдя, че съм качила килограми. За разлика от предишната бременност наблягам на тестените неща. Не се ограничавам, но все пак се придържам към здравословното хранене\", разказа Банова.   Бременността й вече напредва. Тя е в петия месец, но разкри, че първите месеци били ужасни.\r\n\"Това е най-сладкият период. Преди това ми беше много лошо, и то не само сутрин, а през целия ден. Имаше дни, в които не можех да стана от леглото\", допълни Деси.       Деси се похвали, че дъщеричката й Йоана много добре приела новината за бременността й.", "date": "2018.06.04", "title": "Деси Банова избра име на бъдещото си дете от Плевнелиев"}
{"url": "https://www.actualno.com/celebrate/sv-mitrofan-i-patriarh-carigradski-news_677750.html", "text": "  Свети Митрофан бил съвременник на св. Константин Велики и братов син на римския император Пров. Той управлявал Цариградската църква десет години. Когато Константин Велики видял за първи път св. Митрофан, обикнал го като баща.  Във време на Първия вселенски събор св. Митрофан вече бил старец на 117 г. и като не могъл лично да вземе участие в работите на събора, определил своя викарен епископ Александър за свой представител. Императорът изходатайствал от събора за св. Митрофан названието патриарх. И така, той бил първи цариградски патриарх. При това Константин Велики поканил целия събор да посети болния и престарял архипастир. Когато императорът го запитал кого желае да остави за свой наследник на патриаршеския престол, старецът посочил Александра. След това св. Митрофан казал на александрийския патриарх Александър: \"О, брате, превъзходен наследник си оставяш ти!\" И взел за ръка архидякон Атанасий, по-късно св. Атанасий Велики, патриарх Александрийски, и го похвалил пред всички. След това предсказание св. Митрофан се простил с всички и подир 10 дни предал душата си богу в 325 година.       ", "date": "2018.06.04", "title": "Св. Митрофан I, Патриарх Цариградски"}
{"url": "https://www.actualno.com/analysis/dobra-vest-za-evropa-li-e-novijat-ispanskija-premier-news_677783.html", "text": "  Въпреки всички апокалиптични сценарии, новият премиер на Испания е добра вест за Европа. Сега Испания има реален шанс за ново начало и за дълготрайно решение за Каталуния.  През следващите месеци испанските медии ще бъдат буквално наводнени с нови информации за корупционни скандали. Защото след отпадането на консервативната партия от централното правителство след вота на недоверие срещу Мариано Рахой, също и повечето консервативни медии в Испания ще тръгнат да търсят истината, ако не искат да загубят зрители, читатели и слушатели. Досега те не обелваха и дума за многото съществуващи подозрения около консервативната Народна партия на Мариано Рахой. В опозиция, консерваторите ще трябва да прочистят редиците си, ако не искат да пропаднат окончателно на следващите избори. Според някои анкети, те са само третата по сила партия след либералите и социалистите.   Даже бившият премиер Хосе Мария Аснар, който досега беше недосегаем, вече няма да може да избегне правосъдието. Защото почти всички случаи на корупция, които разглежда съдът, съвпадат с неговото управление. Неговият вицепремиер Родриго Рато вече лежи в затвора за укриване на данъци и незаконно присвояване. А бившият му довереник и бивш премиер на Валенсия Едуардо Заплана беше арестуван и обвинен в участие в престъпна корупционна мрежа около регионален парк за възобновяеми енергии.    Социалистическата партия на новия премиер Педро Санчес проведе обновителния процес още през миналата година. Тя проведе демократични вътрешни гласувания и се раздели с много политици от старата гвардия, които също бяха съотговорни за спукването на балона на недвижимите имоти. Срещу подкупи, много социалистически кметове и други регионални политици си затваряха очите за нарушения, вършени от изпълнители на различни строителни проекти. На 46-годишния Санчес ще му се наложи да се доказва, но той може да положи ново начало в Социалистическата партия.       ЕС няма защо да се безпокои за Испания. Местните концерни и много средни предприятия преодоляха най-тежката фаза от започналата през 2007 година криза, която през 2012 година доведе до нуждата испанските банки да бъдат спасявани с европейска помощ. Повечето испански фирми, впрочем както и испанците, се научиха да пестят. Те подобриха производствените си процеси, инвестираха в изследователска дейност и вече са водещи по отношение на модерните технологии и изкуствения интелект. Същото важи и за развитието на медицината и инфраструктурните проекти. По показателите ефикасност и иновации испанските банки пък са водещи в световен мащаб, а концернът \"Телефоника\" и испанският високоскоростен влак станаха символи на модерна Испания. Педро Санчес сега може да постигне същата стабилност и в политиката. Благодарение на вота на недоверие, в испанския парламент отново има мнозинство. По този начин най-сетне могат да бъдат гласувани нови закони и важни обществени проекти, като конституционната реформа и промяната на избирателното право. По този начин Испания получава шанс за втора \"transicion\", както испанците наричат прехода от диктатура към демокрация. Много социолози и политически анализатори насърчаваха този процес. И вотът на недоверие представлява обществен вододел за Испания: корупцията вече няма да бъде толерирана, а етиката и моралът на политиците изглежда за испанците вече по-важен отколкото икономическите умения на управниците им.       Една анкета на социологическия институт CIS показва, че корупцията и измамите създават най-големи грижи на испанците след безработицата, която все още съставлява 16 процента. Очаква се постът на министър на правосъдието да бъде поверен на Маргарита Роблес, която може да напари така, че испанското правосъдие да си върне доверието и да даде тласък на свободата на мненията в испанските медии. От месеци насам работещите в испанската обществена телевизия RTVE се оплакват от масирания натиск, на който са били подложени от управляващата Народна партия, за да не информират за определени корупционни афери и подозрения. Маргарита Роблес трябва да следи строго новия премиер Санчес, за да не се изкуши той да тръгне по стъпките на своите предшественици и да използва RTVE като пропагандна машина. ", "date": "2018.06.04", "title": "Добра вест за Европа ли е новият испанския премиер?"}
{"url": "https://www.actualno.com/chronicles/sys-zakon-se-syzdava-nacionalnata-valuta-na-bylgarija-lev-news_677550.html", "text": "  Левът е паричната единица на България, емитирана от Българската    народна банка. Разделя се на 100 стотинки. Името му произхожда от левъ -    остаряла форма на думата „лъв“, употребявана през 19 век.  Левът е приет за българска парична единица малко след Освобождението    на страната, когато на 4 юни 1880 г. е приет Закон за правото на   резание  монети в Княжеството, а на следващата година са отсечени и   първите  монети.\r\nОт 1997 г. стойността на лева е твърдо свързана с тази на германската    марка чрез системата на валутен борд при курс 1000 лева = 1 германска    марка. След деноминацията на лева от 5 юли 1999 г. курсът става 1 лев  =  1  германска марка, а след премахването на германската марка в края  на   същата година левът се привързва към еврото при курс 1,95583 лева =  1   евро.   В първите години след Освобождението в обращение на територията на    България се намират главно сребърни монети, голяма част от които са    физически обезценени. Основната част от тях са сребърни руски рубли,    навлезли масово в страната по време на войната, но има и екзотични    монети, като тунизийски, ирански или индийски, част от които вече не се    използват и в страните, в които са емитирани. Фискалното счетоводство   се  води във френски франкове, като държавата изкуствено поддържа   завишен  курс на сребърните монети, за да не обезцени спестяванията.   Това довежда  до допълнителен прилив на сребърни монети от съседните   страни, засилен и  от забраната за използване на чужди сребърни монети в   Османската  империя през 1883 г. До 1887 г. чуждите сребърни монети се   използват  широко в България, наред с българския лев.\r\nПриетият през 1880 г. Закон за правото на резание монети в    Княжеството предвижда фискалното счетоводство да се води в левове,    определя количеството злато, сребро или мед в различните монети и    ограничава общото парично предлагане до 15 млн. лева. Левът има    стойност, равна на тази на френския франк. Допуска се използването на    монети, както на Латинския валутен съюз, така и на други страни, които    държавата приема по утвърдени от Министерството на финансите курсове.    Въпреки че законът установява триметален стандарт и че първите    отсечени монети са медни, на практика в обращението преобладават    сребърните монети. Основната причина за това е по-големият сеньораж,    извличан от държавата от сребърните монети поради трайно спадащия курс    на среброто спрямо златото в края на 19 век. В същото време емисията на    сребърни левове е използвана за премахване от обращение на сребърните    руски рубли. В края на 1884 г. парламентът дава възможност да бъдат    емитирани сребърни монети за още 10 млн. лева, като за тази цел са    претопени голямо количество рубли в монети, събрани от държавата като    данъци. През 1885 г. България се доближава до парично предлагане от 7    сребърни лева на глава от населението (смятано от Латинския съюз за    емпиричен оптимум), след което новите емисии на сребърни монети са    прекратени до 1891 г.\r\nПрез следващите 2 год. правителството и Българската народна банка    (БНБ) успяват окончателно да изтеглят от обращение руските сребърни    монети. Това става с известни загуби, тъй като те са обменяни за левове    по курс, по-висок от пазарния, за да не обезценят силно частните    спестявания. Този процес предизвиква значителна дефлация, компенсирана в    известна степен с емитирането на левови банкноти през следващите    години.\r\nБНБ започва да емитира банкноти през 1885 г. Първата емисия е    сравнително малка (213 хил. лева) и е зле приета от хората. Причина за    това е както недоверието в новите хартиени пари, така и златното    покритие на банкнотите, което създава значително ажио между тях и масово    използваните сребърни монети. Основна цел на БНБ през следващите   години  е да увеличи дела на банкнотната емисия и постепенно да наложи в    страната фактически златен стандарт, като количеството на сребърните    монети бъде намалено чувствително. Опит за завършване на този процес е    направен през 1890-1891 г., но банката започва да губи златните си    резерви, а и среща съпротивата на Министерството на финансите, което се    стреми към запазване на приходите от сеньоража на сребърните монети.  То   емитира нови 8 млн. сребърни лева, като увеличава ажиото между  златото  и  среброто почти до нивата от преди 1887 г.    След този неуспех БНБ, ръководена по това време от Михаил Тенев,    променя политиката си и през 1892 г. получава правото да емитира    банкноти, обезпечени със сребро, но правителството блокира тази    възможност. Въпреки съпротивата на БНБ, опасяваща се от инфлация и    нарастване на ажиото, правителството на Стефан Стамболов емитира    сребърни монети за 5 млн. лева през 1892 г. и за нови 12 млн. лева през    1894 г., за да използва пълния сеньораж за покриване на бюджетния    дефицит. Тези емисии са последвани от рязко нарастване на ажиото и в    опитите си да го забави БНБ намалява златните си резерви от 12 на 2 млн.    лева между август и декември 1894 г.\r\nСлед като през 1895 и 1896 г. износът на страната нараства и е    получен значителен външен заем, през 1897 г. е приет нов Закон за    монетите в Княжеството. Той предвижда въвеждане на златен стандарт и    постепенно извеждане на сребърните монети от обращение. Законът дава    възможност на правителството да проведе тези мерки, когато прецени, че е    възможно, поради което те така и не са приложени на практика.    Следващите 2 год. са тежки за селското стопанство и търговския баланс,    ажиото се запазва високо, а златните резерви на БНБ са незначителни,    което прави въвеждането на златния стандарт невъзможно.\r\nСъс задълбочаването на кризата в края на 1899 г. БНБ прекратява    обменяемостта на банкнотите в злато и започва да емитира банкноти със    сребърно покритие, с което и формално се утвърждава фактическият    сребърен стандарт в страната. През следващите 3 год. са емитирани    банкноти за над 16 млн. лева, като основната част от тях е използвана за    кредитиране на правителството. Това предизвиква нова инфлационна  вълна  и  нарастване на ажиото между златото и среброто, достигнало в  средата  на  1902 г. рекордната стойност от 13,25%. В същото време  големите  емисии за  пръв път в българската история довеждат до масова  употреба на  банкноти в  разплащанията в страната.\r\nПрез 1902 г. правителството получава значителен заем от френската    банка „Париба“, с който изплаща голяма част от задълженията си към БНБ.    Това, както и подобрената обща конюнктура, довежда до намаление на    ажиото до 1,5% в края на годината. Обмяната на златни банкноти срещу    злато е възстановена и през следващите години банката емитира все повече    златни левови банкноти, които през 1907 г. за пръв път стават повече   от  сребърните банкноти. През годините до началото на Балканската война  в   България на практика функционира система на златен стандарт, като   ажиото  между среброто и златото е ликвидирано и левът поддържа устойчив   курс  спрямо валутите на Латинския съюз. Относителната стабилност се   дължи на  благоприятната международна конюнктура и сключването от   правителствата  на няколко външни заема.\r\nКраткият период на стабилност на лева е прекъснат от Балканските и    Първата световна война, които предизвикват силна инфлационна вълна. Още в    началото на 1912 г. е приета промяна в закона за БНБ, с която за    обезпечение на банкнотите се приема не само налично злато, но и вземания    от чужди контрагенти. Това създава рискове за системата в случай на    дестабилизация на валутата, в която са деноминирани вземанията, но по    това време подобна практика е въведена и в много други страни, което    поставя основата на златно-девизния стандарт, доминиращ в Европа през    следващите десетилетия.\r\nНа 23 октомври (10 октомври стар стил) 1912 г. - дни след началото на    Балканската война, конвертируемостта на левовите банкноти в злато е    отменена. Първоначално това се приема като временна мярка за времето на    войната, но последвалите събития позволяват конвертируемостта да бъде    възстановена едва в края на 1920-те год. До края на Балканските войни    левът се обезценява с 15%, но след техния край е временно  стабилизиран.   Това става с помощта на външен заем, отпуснат от  австрийски банки на   БНБ, и със създаването на Камбиален синдикат между  БНБ и няколко големи   търговски банки, който провежда интервенции на  валутния пазар,   поддържащи курса на лева.   Влизането на България в Първата световна война коренно променя    нещата, тъй като правителството финансира огромните си военни разходи с    банкнотна емисия, която нараства десетократно между 1915 и 1919  година.   Възползвайки се от промяната в закона от 1912 година, емисията  е   обезпечена до голяма степен с вземания в германски марки и  австрийски   крони, които бързо губят стойността си в хода на войната.  Ако през 1913   година металното покритие на левовите банкноти е над  40%, през 1920   година то спада до 1,56%. По това време германската  марка и австрийската   крона са в още по-тежко положение с покритие  съответно 1,43% и 0,38%. В   края на войната вземанията на БНБ в  Германия възлизат на 1 милиард   марки, но поради специфичните условия  на военните аванси тя не може да   разполага свободно с тях и те на  практика са блокирани в германски банки   и са ликвидирани от  хиперинфлацията в Германия в началото на 20-те   години.   За периода на войните стойността на българския лев намалява около 14    пъти. С минималните златни резерви на БНБ и обезценката на нейните    вземания в чужбина, единственото покритие на лева остават вземания от    българската държава, които на практика са неликвидни. През първите    години след войната левът е силно нестабилен, като стойността му се    променя значително, в зависимост от общата конюнктура и фискалната    политика.\r\nПървата световна война предизвиква значителна инфлация във всички    европейски страни. След края на войната само Великобритания успява, с    цената на период на силна дефлация, да възстанови златния стандарт при    довоенното съотношение на стойността на лирата и златото. България дори    не прави опит за това, а се опитва да стабилизира лева на новото му    обезценено ниво, като фиксира курса му към американския долар. Това е    успешно постигнато едва през 1929 година, след отпускането на    Стабилизационния заем и реформиране на Българската народна банка. Така    за кратко в страната е установен златно-девизен стандарт, като    стойността на лева е с фиксиран курс към долара, а чрез него — към    златото при съотношение 1 лев = 10,86956 mg злато.\r\nГолямата депресия, със силната дефлация и натиска върху бюджетите,    променя коренно световната финансова система. През 1931 година    Великобритания, а през 1933 година и Съединените щати, се отказват от    златния стандарт и девалвират валутите си. България, както много други    европейски страни, се опитва да избегне открита девалвация, която би    увеличила номиналната тежест на държавния дълг, но още през 1931 година    отменя конвертируемостта на лева в злато.\r\nМакар формално левът все още да е обвързан с долара (а след 1933    година — с френския франк), задължението на БНБ да обменя левове в чужди    валути със златно покритие е премахнато. Едновременно с това са    въведени силни административни ограничения върху движението на капитали и    вноса на стоки. През следващите години все по-голяма част от външната    търговия се осъществява чрез междудържавни клирингови спогодби.   През май 1935 година покритието на банкнотната емисия спада под    определеното със закон ниво от 33,3%, което подтиква ръководството на    БНБ да прави различни счетоводни манипулации, за да прикрие реалното    състояние на банката. Към края на годината това се оказва недостатъчно и    законово установеното минимално покритие на емисията е намалено на   25%.\r\nПо време на войната левът претърпява силна инфлация, като за периода    1939-1945 година паричното обращение нараства 14 път, а стойността на    лева пада 12 пъти. За да запази поне формално покритието на лева, от    1942 година правителството започва да издава съкровищни бонове (с    номинал 8 милиарда лева само през първата година), които се приемат за    законно платежно средство. Това обаче се оказва недостатъчно и БНБ  търси   начини за скрито субсидиране на бюджета, а през 1941 година е  прието,   че за обезпечение на лева може да се ползват и неконвертируеми  в злато   валути. Банкнотната емисия през следващите години е  обезпечена главно с   германските задължения по клиринговата спогодба,  които представляват   депозити на т.нар. „клирингови марки“ в германски  банки, с които БНБ и   правителството нямат възможност да разполагат на  практика.\r\nАктивното включване на страната във войната след Деветосептемврийския    преврат довежда до неконтролируема инфлация. БНБ е принудена да    кредитира без никакво покритие, както разходите на правителството, така и    тези на съветските окупационни власти в страната.\r\nСлед продължителен период на висока инфлация, през 1952 година е    проведена парична реформа, при която номинално 100 стари лева са    заменени с 1 нов лев. Този курс обаче не е приложен за всички пари в    обращение. Наличностите по банкови сметки са обменени по курсове,    вариращи от 33:1 до 200:1, а цените на потребителските стоки са    променени при съотношение 25:1.   През 1962 година е проведена нова деноминация на парите при    съотношение 10:1. През следващите години стойността на лева е    относително устойчива, въпреки че конвертируемостта му така и не е    възстановена след края на Втората световна война.\r\nПрез 90-те години няколко периода на драстична инфлация, най-тежкият    от които през зимата на 1996-1997 година, значително девалвират лева.    Това довежда до установяването на валутния борд през 1997 година и    фиксирането на курса на лева към германската марка на 1 марка = 1000    лева.\r\nНа 5 юли 1999 година левът отново е деноминиран при съотношение    1000:1, като курсът на новия лев към германската марка е фиксиран на 1    лев = 1 марка. При замяната на германската марка с еврото курсът не е    променен, като стойността на лева е обвързана с тази на еврото при    съотношение 1,95583 лева = 1 евро. С договора за влизането си в    Европейският съюз България официално има ангажимент за присъединяване    към eврозоната.\r\nИзточник: Уикипедия", "date": "2018.06.04", "title": "Със закон се създава националната валута на България - лев"}
{"url": "https://www.actualno.com/asia/rusija-i-kitaj-gotvjat-novo-obvyrzvane-news_677796.html", "text": "  По време на посещението на руския президент Владимир Путин в Китай през идващата седмица ще бъде одобрен \"много добър пакет договорености\", заяви руският външен министър Сергей Лавров. Лавров се срещна вчера (3 юни) с министъра на външните работи на Китай Ван И, предаде БГНЕС.  \"Скоро предстои поредната среща, ще има официално посещение на президента на РФ в КНР в навечерието на срещата на върха на ШОС (бел. ред. - ) в Циндао\", каза Лавров   \"Ние, според мен, имаме много добър пакет с договорености, който ще бъде одобрен\", добави руският външен министър.   Срещата на двамата беше в Претория, Южна Африка, където се срещат външните министри на страните от БРИКС.", "date": "2018.06.04", "title": "Русия и Китай готвят ново обвързване"}
{"url": "https://www.actualno.com/america/jena-strelja-po-uchastnici-v-maraton-v-san-diego-news_677791.html", "text": "  Полицията в Сан Диего в американския щат Калифорния задържа жена, която е стреляло по трасето на популярия маратон \"Рокендрол маратон\" (Rock 'n Roll marathon). Маратонът се организира традиционно в столицата на щата, посочва БГНЕС.  Според американски медии полицията е \"поела контрола върху ситуацията\". Маратонът е бил прекъснат за кратко, но след това е продължил.   Стрелбата е станала късно снощи българско време. Жената е стреляла от най-високия етаж на паркинг. Няма съобщения за пострадали.   ", "date": "2018.06.04", "title": "Жена стреля по участници в маратон в Сан Диего"}
{"url": "https://www.actualno.com/america/55-po-rihter-raztyrsi-havajskite-ostrovi-news_677802.html", "text": "  Земетресение с магнитуд 5,5 по скалата на Рихтер е регистрирано на Хавайските острови, показва справка на интернет страницата на Европейския средиземноморски сеизмологичен център (EMSC), предаде Фокус.  Земетресението е регистрирано в 15:50 часа местно време (04:50 часа българско време) на дълбочина от 1 км.   Хавайските острови продължават да бъдат разтърсвани от земетресения след изригването на вулкана Килауеа на 4 май тази година.   Няма данни за цунами.", "date": "2018.06.04", "title": "5,5 по Рихтер разтърси Хавайските острови"}
{"url": "https://www.actualno.com/asia/sasht-i-turcija-shte-obsyjdat-sydbata-na-amerikanskata-podkrepa-za-kurdite-v-sirija-news_677797.html", "text": "  Държавният секретар на САЩ Майк Помпео ще проведе във Вашингтон днес (4 юни) разговори с турския външен министър Мевлют Чавушоглу. Основният въпрос е съгласуване на пътна карта по проблема със сирийския северен град Манбидж.  Работната визита е по покана на Помпео. Чавушоглу ще се срещне с представители на турската и мюсюлманската общност в САЩ, американски делови кръгове, аналитични центрове и с медиите.   Отношенията между Турция и САЩ са в криза заради подкрепата, която САЩ оказват на силите за самоотбрана на сирийските кюрди (YPG), които Анкара смята за терористична групировка, свързана със забранената в Турция Кюрдска работническа партия (ПКК). Вашингтон обяснява своите действия с борбата с терористичната групировка \"Ислямска държава\". Турция нееднократно обвинява САЩ, че не са си спазили обещанието и не са осигурили извеждането от Манбидж на Сирийските демократични сили (основата им са бойците от YPG), след като кюрдските части освободиха града от ИД през юни 2016 година. Турция иска оттеглянето им на източния бряг на река Ефрат.   Чавушоглу трябваше да обсъди ситуацията в Манбидж още по време на планираното за 19 март посещение в САЩ, но беше принуден да го отмени заради оставката на тогавашния държавен секретар на САЩ Рекс Тилърсън.\r\nТурският министър вече има среща с Помпео в кулоарите на заседанието на външните министри на страните от НАТО в Брюксел на 27 април. Самият Чавушоглу казваше по-рано, че очаква съгласуване на пътна карта за Манбидж по време на срещата на 4 юни във Вашингтон. Преди това тя се обсъждаше на заседание на турско-американската работна група за Сирия в Анкара на 25 май.       Според външния министър на Турция в пътната карта има конкретни стъпки, свързани с дати. Анкара настоява кюрдските сили да се изтеглят от Манбидж, след което ще пешават заедно със САЩ кой ще поеме контрола на мястото на YPG и ще участва в управлението на региона и сформирането на сили за сигурност. В Анкара смятат, че след извеждането на тези сили от Манбидж трябва районът да се осигури срещу възможността да го заемат \"други терористи\". Този модел на взаимоотношения със САЩ ще се разпростре и върху други сирийски райони.\r\nДругият въпрос, който ще се обсъжда на преговорите Чавушоглу - Помпео, може да е доставката в Турция на руските зенитни ракетни комплекси С-400. Това беше обсъдено на първата среща на Помпео с Чавушоглу в края на април. САЩ работят срещу възможността Турция да купи от Русия C-400. В същото време Чавушоглу заявяваше, че Турция няма да приеме санкционен език по адрес на С-400.\r\nСАЩ и представители на НАТО неведнъж са критикували Анкара за тази сделка. Помощникът на държавния секретар Уес Мичъл беше обявил, че купуването на С-400 може да се отрази негативно на доставката в Турция на американския изтребител-бомбардировач от пето поколение F-35. Група американски сенатори внесе законопроект за ограничаване на доставките на Турция на F-35, а Чавушоглу обеща, че Анкара ще предприеме ответни мерки срещу Вашингтон, ако се стигне до блокиране на доставките. Той дори заплаши, че има алтернатива - сътрудничество в тази област с Русия.       ", "date": "2018.06.04", "title": "САЩ и Турция ще обсъждат съдбата на американската подкрепа за кюрдите в Сирия"}
{"url": "https://www.actualno.com/cosmos/japonska-kosmicheska-sonda-debne-malyk-asteroid-news_677801.html", "text": "  Японската космическа сонда Хаябуса 2 (Сокол 2) навлезе в завършващия етап от своя полет към астероида Рюгу, на който трябва да кацне, съобщи японската космическа агенция ДЖАКСА (JAXA), предаде БГНЕС.  На 3 май, както съобщава Киодо, е изключен основният йонен двигател на сондата. Направлението на движението в последния етап ще се дава от спомагателния двигател с химическо гориво. Към астероида апаратът трябва да се доближи между 21 юни и 5 юли.   Рюгу е скала с диаметър едва 900 м. Той се намира между Земята и Марс. Сондата трябва да вземе проби и да ги донесе на Земята.   По данни на ДЖАКСА космическият апарат, който успешно коригира орбитата си без никакви извънредни ситуации, продължава пътя си към астероида, започнал през декември 2014 година. Част от пътя си Хаябуса две се движеше по хелиоцентрична орбита (около Слънцето).\r\nСлед като вземе проби от повърхността, той трябва да се върне на Земята през 2020 година. Учените предполагат, че в образците може да се съдържат органични вещества и вода, което може да помогне в разгадаването на пътя на живота във Вселената.       Хаябуса 2 тежи около 600 кг. Той е модифицирана версия на първия \"Сокол\", който стана първият в историята на науката апарат, успял да достави на Земята материали, събрани на повърхността на космически обект, различен от Луната. През май 2003 г. той тръгна към отдалечения на 336,5 милиона км астероид Итокава, на който успя да се приземи през ноември 2005 година. Устройството отдели и прибра от повърхността частица от небесното тяло. Завръщането на безпилотния апарат назад се оказа пред провал заради поредица от технически повреди, включително и отказ на двигателя. За известно време той се смяташе за изгубен. Но в началото на 2009 г. експертите от ДЖАКСА успяха да съживят двигателната система и движението на сондата бе възобновено.\r\nНа 13 юни 2010 година „Хаябуса” се приближи до Земята и изстреля капсула за приземяване, в която имаше проби от пясък и прах. За 7 години сондата направи най-дългото в историята на човечеството пътуване с връщане - 6 милиарда километра.", "date": "2018.06.04", "title": "Японска космическа сонда дебне малък астероид"}
{"url": "https://www.actualno.com/cite/krajno-vreme-e-da-izlezem-ot-tozi-prispiven-syn-che-v-evropa-ni-tretirat-kato-ravni-news_677808.html", "text": "  Това заяви българският министър на отбраната Красимир Каракачанов, , срещу който българските превозвачи протестират.  Без никакво основание ни накараха да затворим първите четири реактора на АЕЦ \"Козлодуй\", за да може Франция да защити инвестицията си в Румъния. После – \"Южен поток\" не може, а \"Северен поток\" може. 14 млрд. лева е оборотът на българските превозвачи, хранят се над 100 000 души – крайно време е да излезем от този дълбок сън, че Брюксел се грижи за нашите интереси, каза Каракачанов пред Нова телевизия, според когото целта е 14-те млрд. лева да идат в чужд джоб.   Каракачанов посочи, че на срещата на върха на ЕС в София в средата на май големите западни държави искали пакет \"Мобилност\" да се реши през есента, когато председател е Австрия, а тя подкрепя визията на Еманюел Макрон. За инвестициите на големи западноевропейски компании в Иран обаче искаха да сме солидарни всички в ЕС. Това го разбираме като удар по българската икономика – не очаквайте солидарност за вашите фирми. Световната история не познава голяма държава да се е трогнала от воплите на по-малка държава, заяви военният министър и добави, че щял да си помисли дали да допусне до процедурата за избор на нов изтребител за българските ВВС компании от страни, които подкрепят Макрон за мобилността.   ", "date": "2018.06.04", "title": "Крайно време е да излезем от този приспивен сън, че в Европа ни третират като равни"}
{"url": "https://www.actualno.com/curious/melanija-propuska-njakolko-pytuvanija-na-donald-trymp-news_677798.html", "text": "  Първата дама на САЩ Мелания Тръмп няма да съпровожда президента на САЩ Доналд Тръмп на срещата на върха Г-7 в Канада и на срещата му с лидера на Северна Корея Ким Чен Ун в Сингапур на 12 юни.  Според говорителката на Белия дом Стефани Гришъм \"цялата изминала седмица тя участва в срещи с персонала и ще продължи тези срещи и тази седмица. Заети сме с работа по инициативи и дългосрочно планиране на такива събития като пикника за членовете на Конгреса (семеен прием на поляната в Белия дом, ) и 4 юли (Денят на независимостта), предаде БГНЕС.   Мелания Тръмп не се е появявала публично от 24 дни.   Припомняме, че на 19 март съпругата на президента се прибра в Белия дом след почти седмица лечение в болница, където и приложиха процедура на емболизация на бъбреците. Не е известно с какво заболяване е свързано това.\r\nСъщо така в края на март порнозвездата даде интервю, в което обсъжда аферата си с настоящия президент. Злите езици твърдят, че състоянието на Мелания може да е свързано и с това събитие.       ", "date": "2018.06.04", "title": "Мелания пропуска няколко пътувания на Доналд Тръмп"}
{"url": "https://www.actualno.com/africa/desetki-emigranti-se-udaviha-pri-tunis-news_677795.html", "text": "  Броят на телата на емигрантите, които спасителните служби откриха след потъването на лодка край брега на провинция Сфакс в югоизточната част на Тунис, достигна 48, предаде БГНЕС.  По-рано се съобщаваше за 37 загинали. Военни и полицаи са успели да спасят 67 емигранти.   Сигналът за бедствието беше подаден в събота, 2 юни, в 22:45 часа.   ", "date": "2018.06.04", "title": "Десетки емигранти се удавиха при Тунис"}
{"url": "https://www.actualno.com/business/pesimizym-sred-prevozvachite-za-paket-mobilnost-karakachanov-atakuva-bruksel-news_677805.html", "text": "  Днес, 4 юни, предстои обсъждането и гласуването на последния раздел от т.нар. пакет \"Мобилност\" на ЕС. Този раздел касае директно бизнеса на превозвачите.  Досега бяха приети правилата за т.нар. командировани работници, като най-важният аспект е да има равно заплащане съгласно стандартите на държавата, в която са командировани да работят.       1. На всеки 3 седмици шофьорите да се връщат вкъщи. Тук има предложение от нашите евродепутати срокът да е 6 седмици, защото България е периферна държава.\r\n2. Да има задължително преспиване в мотели или хотели за шофьорите. Тук проблемът е какво се случва с камионите и товара им, тъй като няма достатъчно охраняеми паркинги.    3. Да има повече охраняеми паркинги, което е предложение на нашите евродепутати.   Не очакваме днес да се финализира целият пакет, коментира Йордан Арабаджиев, изпълнителен директор на Съюза на превозвачите. Той поясни пред Нова телевизия, че превозвачите наблюдават търсене по всякакъв начин от страна на някои евродепутати да пробият – включително с новини като тази, че българските шофьори се дрогират, за да си изпълнят курсовете.\r\nВижда се, че се задълбочават различията и много трудно ще се стигне до текстове, които да са компромисни, смята юристът на Съюза на превозвачите Мадлен Кавръкова. Нашите основни аргументи въобще не се разглеждат, добави тя. И посочи – нарушава се принципът на свободно движение на работната ръка. Не може да се приеме, че един шофьор е командирован в друга държава – за един ден един шофьор може да премине през две държави, в коя е командирован, попита задочно Кавръкова. Тя е убедена, че в рамките на тази година въпросът с пакет \"Мобилност\" няма да се реши.    Имаме среща с министър Московски в 10:00 часа, за да обсъдим конкретни стъпки. Това е добре обмислено от нашите западни партньори – Франция и Германия, за да фалират един работещ бизнес и може и да успеят, изрази опасение Арабаджиев. Той изрази задоволство от действията на правителството, парламента и евродепутатите, след като беше попитан какво ще правят превозвачите ни, ако накрая няма компромис. Ако няма компромис, готови сме на всичко – протести в Брюксел, навсякъде по Европа, бизнесът е притиснат до стената, заключи Арабаджиев.    Крайно време е да излезем от този приспивен сън, че в Европа ни третират като равни. Без никакво основание ни накараха да затворим първите четири реактора на АЕЦ „Козлодуй”, за да може Франция да защити инвестицията си в Румъния. После – \"Южен поток\" не може, а \"Северен поток\" може. 14 млрд. лева е оборотът на българските превозвачи, хранят се над 100 000 души – крайно време е да излезем от този дълбок сън, че Брюксел се грижи за нашите интереси. Това заяви военният министър Красимир Каракачанов, според когото целта е 14-те млрд. лева да идат в чужд джоб.\r\nКаракачанов посочи, че на срещата на върха на ЕС в София в средата на май големите западни държави искали нещата за пакет \"Мобилност\" да се решат през есента, когато председател е Австрия, а тя подкрепя визията на Макрон. За инвестициите на големи западноевропейски компании в Иран обаче искаха да сме солидарни всички в ЕС. Това го разбираме като удар по българската икономика – не очаквайте солидарност за вашата икономика. Световната история не познава голяма държава да се е трогнала от воплите на по-малка държава – това приятелство ли беше, ударът с АЕЦ \"Козлодуй\" приятелски ли беше, с \"Южен поток\" приятелски ли беше, възмути се министърът на отбраната.\r\nПопитан защо се получава така, след като сме много силни в Европа, Каракачанов отвърна, че може да втвърди тона, макар да не можем като Великобритания да излезем от ЕС.", "date": "2018.06.04", "title": "Песимизъм сред превозвачите за пакет \"Мобилност\", Каракачанов атакува Брюксел"}
{"url": "https://www.actualno.com/moresport/vijte-shampionskoto-sychetanie-na-ansambyla-po-hudojestvena-gimnastika-video-news_677849.html", "text": "  Рекордна оценка 23,100 точки за съчетанието си с пет обръча получиха момичета от ансамбъла по художествена гимнастика, което се проведе в Испания.  С изпълнението си и сложността на композицията гимнастичките показаха, че страната ни отново е достигнала нивото, което заслужено дава определението \"златни\" на момичетата.\r\nСимона Дянкова, Елена Бинева, Мадлен Радуканова, Лаура Траатс и Стефани Кирякова получиха и най-висок резултат 22.825 точки на динамичната си и изключително атрактивна композиция за три топки и две въжета.   Грациите ни завършиха участието си в шампионата с 3 медала. На 2 юни те спечелиха бронз в отборното класиране и в многобоя.     ", "date": "2018.06.04", "title": "Вижте шампионското съчетание на ансамбъла по художествена гимнастика (ВИДЕО)"}
{"url": "https://www.actualno.com/sciencelogy/neoficialno-microsoft-si-kupi-nova-kompanija-news_677793.html", "text": "  Американският софтуерен гигант Microsoft договори покупката на уеб услугата GitHub. Това твърди, позовавайки се на свой източник агенция Bloomberg, предаде БГНЕС.  Най-вероятно официално сделката ще бъде обявена днес, 4 юни. Цената на сделката досега не се споменава.   GitHub е най-голямата уеб услуга за съхранение, излагане и съвместна работа на IT проекти. Основана е в САЩ през 2008 година. През 2015 година уеб услугата беше оценена от пазара на 2 милиарда долара.   GitHub e уеб-базирана услуга за разполагане на софтуерни проекти и техни съвместни разработки върху отдалечен интернет сървър в т.нар. хранилище. Услугата може да бъде както платена за частни проекти, така и безплатна за т.нар. проекти с общодостъпен код, като и в двата случая потребителите могат да ползват всички възможности на услугата. Към май 2011, GitHub се счита за най-популярния сайт за разполагане на съвместни проекти с отворен код.", "date": "2018.06.04", "title": "Неофициално: Microsoft си купи нова компания"}
{"url": "https://www.actualno.com/america/vulkan-izrigna-v-gvatemala-i-ubi-hora-video-news_677787.html", "text": "  Шестима души загинаха, а поне 20 са ранени, след като вулкан изригна в Гватемала, съобщава Sky News. Това гласеше първоначалната информация, която обаче беше коригирана и броят на жертвите се увеличи - 25 души, като и това едва ли е окончателната статистика.  Става въпрос за т.нар. Огнен вулкан, който се намира на 40 километра от столицата на Гватемала. Изригналата лава е ударила село, което се намира близо до вулкана. Селото се казва Родео, уточнява Агенция \"Фокус\".    \"Това е река от лава, която удари селото. Има ранени, убити и буквално изгорени хора\", коментира Серхио Кабанас, генерален секретар на бедствения център в Гватемала. По думите му в момента тече евакуация и спасителна операция. Евакуирани са вече 300 души, а спасителни екипи търсят хванати в капан хора в Родео.   Заради изригването, международното летище \"Ла Аврора\" беше затворено. Вулканът се намира близо и до Антигуа - изключително популярна туристическа дестинация.      ", "date": "2018.06.04", "title": "Вулкан изригна в Гватемала и уби хора (ВИДЕО)"}
{"url": "https://www.actualno.com/education/pazardjik-i-sliven-gradovete-v-koito-naj-chesto-uchenici-napuskat-uchilishte-news_677789.html", "text": "  Пазарджик и Сливен - това са двата български града, в които отпадат най-много деца от училище (от I до VIII клас), като не броим най-големите градове. Най-малко деца отпадат от прогимназията в Смолян и Габрово. Това сочи последният доклад на Националния статистически институт за образованието през учебната 2017/18 година.  Символично има добра новина - според Евростат отпадащите от училище в България стават по-малко, но разликата на годишна база не е голяма - от 21 000 на 20 000 ученици.   Съгласно информацията на НСИ през учебната 2017/18 година във всички степени на образованието са учили 740 362 младежи. От тях системата са напуснали 20 092 души, или около 2,7%. Намалението спрямо миналата година е едва 0.1% - тогава преждевременно от училище са отпаднали 21 170 деца, или 2.8%, от общо 741 235. Данните на Евростат показват сходна тенденция на намаление, въпреки че числата са различни - евростатистиката регистрира броя на отказалите се да учат между 18 и 24 година, докато у нас се гледа броят на рано отпадналите ученици.   През предишната учебна година 16 000 ученици са напуснали общообразователните училища у нас, като 14 000 са се махнали още преди да завършат основното си образование. 47,3% са отпаднали заради заминаване в чужбина. Следват ги напусналите по семейни причини - 36,5%. На трето място са нежелаещите да учат - 9,5%.\r\nДоста тревожна е регионалната статистика, показваща броя на отказващите се от I до VIII клас в различните региони у нас, коментира в. \" \". В големите градове логично отпадат по-голям брой ученици - в област Пловдив са напуснали 1872-ма ученици, в Бургас - 1023-ма, във Варна - 1074, в София и областта - 1046.       Правят впечатление някои по-малки градове, в които напусналите класните стаи са особено много. \"Първенец\" е Пазарджик с 921 отпаднали ученици. Сливен също не може да се похвали в това отношение - там преди да завършат основно образование са отпаднали 948 деца, в Добрич - 569, в Хасково - 546.\r\nНай-много ранно напускащи системата има в Южния централен район (3604 ученици), следван от Югоизточния (3034). Най-добре в класацията стои Смолян, който от години се слави с най-добро качество на образованието и много малко напускащи училище деца - за м.г. там са отпаднали едва 34-ма ученици. Следва го Габрово - със 110 напуснали.\r\nВ професионалното образование учат 142 хиляди ученици, от които 60 на сто са момчета, сочат данните на НСИ. Година по-рано броят им е бил 131 хиляди. През 2017 г. средно образование в училищата по изкуствата, спортните и професионалните гимназии с диплома са завършили 21 700 ученици. Връстниците им, завършили средно образование в общообразователните гимназии, са 26 600, което показва известно изравняване между профилираното и професионалното обучение.       През 2017/18 г. общият брой на студентите у нас, записани в степените професионален бакалавър, бакалавър, магистър и доктор, е 236 хиляди души, което е с 13 хиляди, или 5.4%, по-малко от м.г. Студентите български граждани са 207 хиляди и намаляват с 12 900, или с 5.9%. За сметка на това чуждите кандидат-висшисти са се увеличили с 10% и през т.г. са около 14 хиляди. Най-много чуждестранни студенти идват от Гърция (25.1%), следвани от тези от Обединеното кралство (14.1%), Турция (10.5%), Германия (8.6%) и Украйна (5.4%).", "date": "2018.06.04", "title": "Пазарджик и Сливен - градовете, в които най-често ученици напускат училище"}
{"url": "https://www.actualno.com/asia/atentat-v-kabul-ne-e-jasen-brojat-na-jertvite-i-ranenite-news_677850.html", "text": "  В близост до сграда в афганистанската столица Кабул, в която се провежда заседание на висши духовници, е извършен самоубийствен атентат. Това предаде AFP, цитирана от агенция \"Фокус\", като отбелязва, че малко преди атаката е издадена фетва срещу продължаващия конфликт в страната.  „Нашата първоначална информация показва, че самоубийствената атака се е случила, когато гостите са излизали от залата\", където около 11:30 часа се е състояла срещата (9:00 часа българско време), заяви говорителят на полицията Хашмат Станикцай за местния оператор Tolo News.\r\n„За съжаление, има жертви, убити и ранени, но ние не знаем броят им\", допълни Станикцай, като поясни, че експлозията е избухнала извън залата.      Източник от силите за сигурност потвърди, че става въпрос за самоубийствен атентат.     ", "date": "2018.06.04", "title": "Атентат в Кабул, не е ясен броят на жертвите и ранените"}
{"url": "https://www.actualno.com/music/pablo-alboran-s-novo-goreshto-parche-video-news_677854.html", "text": "  Pablo Alborán, един от водещите изпълнители на испанската музикална сцена, представи последния си сингъл \"LA LLAVE\". Парчето е нова версия на песента му с Piso 21, една от най-горещите колумбийски групи в момента. Това свежо музикално изживяване на артиста от Малага, откриващ ново градско звучене, обещава да се превърне в един от най-големите хитове на 2018 г.  \"LA LLAVE\" (feat. Piso 21) е включена в ново лимитирано издание на платинения албум на изпълнителя \"PROMETO\", който се задържа 7 седмици на първата позиция в официалната испанска класация за албуми, и само за месец и половина стана най-продаваният албум на 2017 г.   Pablo Alborán е най-продаваният артист в Испания за 2011, 2012, 2013, 2014 и 2017 г., което е безпрецедентно в историята на испанската музикална сцена.   Артистът започна дългоочакваното си турне в Испания на 18-ти и 19-ти май, в родния си град Малага с разпродадени билети. Турнето му \"PROMETO TOUR\" е едно от най-дългоочакваните събития в музикалния календар. С него той ще обиколи големите испански градове, като ще направи концерти в Palau Sant Jordi в Барселона, и Cartuja Olympic Stadium в Севиля. Информация за турнето може да намерите на сайта на изпълнителя: www.pabloalboran.es.        ", "date": "2018.06.04", "title": "Pablo Alboran с ново горещо парче (ВИДЕО)"}
{"url": "https://www.actualno.com/crime/trima-arestuvani-sled-poboja-na-stolichen-bulevard-news_677848.html", "text": "   Това съобщиха от пресцентъра на МВР.  Образувано е досъдебно производство за хулиганство в столичното Пето РУ. Вчера около обяд в района на бул. „Владимир Вазов“ впрегнат в каруца кон, е успял да се откъсне от впряга и бягайки по булеварда е увредил движещ се автомобил, като е нанесъл материални щети на още няколко паркирани коли.   При възникналата след инцидента разпра, шофьорът на един от автомобилите бил нападнат от каруцаря и негови роднини. Последвало задържането на трима от участниците в скандала, двама от които са разпознати като преки извършители на хулиганската проява. Водачът на автомобила е прегледан в болница и освободен с леки наранявания.   По случая е образувано досъдебно производство, на каруцаря са съставени и актове за нарушение на ЗДвП. Пристигналите на място пътни полицаи са успели да заловят бягащото животно, което е настанено в конна база.", "date": "2018.06.04", "title": "Трима арестувани след побоя на столичен булевард"}
{"url": "https://www.actualno.com/politics/remontite-na-trakija-svyrshvat-do-15-uni-uveri-nankov-news_677852.html", "text": "   Това заяви пред журналисти в Шумен министърът на регионалното развитие и благоустройството Николай Нанков, предаде Радио „Фокус“ – Варна. Във връзка със задръстванията, които се образуват заради ремонтните дейности между 160 и 140 км на автомагистрала „Тракия“, министър Нанков призова шофьорите да бъдат търпеливи.  „Дейностите ще приключат до 15 или 16 юни. Това са 22 км пълна рехабилитация на автомагистралата в двете посоки за движение, като дейностите се осъществяват в рамките на под 30 дни. Работи се денонощно, през месеците май и юни текат активни строителни ремонти по пътищата в страната. Тежко е да се пътува в подобни условия, но е тежко да се пътува и по нарушена асфалтова настилка, която особено в активната лента за движение беше нетърпима, по автомагистрала „Тракия“, заяви министър Нанков. По думите му в района има поставена сигнализация, а на сайта на Агенция „Пътна инфраструктура“ са оказани и обходните маршрути.   Регионалният министър коментира, че ще бъде направена проверка и по отношение на подаден от журналисти сигнал за липса на маркировка при 66 км на автомагистрала „Тракия“. „През летния сезон ще се пътува спокойно“, увери министър Николай Нанков.   ", "date": "2018.06.04", "title": "Ремонтите на \"Тракия\" свършват до 15 юни, увери Нанков"}
{"url": "https://www.actualno.com/balkani/jeleznijat-svetilnik-shte-se-igrae-v-makedonskija-naroden-teatyr-news_677872.html", "text": "  На 11 юни на голямата сцена на Македонския народен театър ще се играе \"Железният светилник\" на големия български писател Димитър Талев, който е роден в град Прилеп, предаде репортер на БГНЕС.  Представлението е под егидата на министерствата на културата на двете страни и на отбраната на България.   \"Димитър Талев се смята за връх в българската книжовност и един от най-популярните и най-четени писатели в България. Тези, които са го чели знаят, че тежестта на неговите дела не се измерва с изписаните от него думи, а с емоциите, които той талантливо поставя между редовете. Разкривайки душата си, предавайки цялата си творческа енергия, Талев оставя зад себе си творби с неизмерима величина и трайност. Търпеливото му изследване и описването на събитията създават бурни разкази за едно време и едни съдби, които той успешно съживява, пулсиращи и топлещи и днес\", се казва в съобщението от театъра в Скопие.   На премиерата в македонската столица се очаква да присъстват министър-председателите на България и на Македония - Бойко Борисов и Зоран Заев.", "date": "2018.06.04", "title": "\"Железният светилник\" ще се играе в Македонския народен театър"}
{"url": "https://www.actualno.com/crime/al-kajda-i-isljamska-dyrjava-stavat-vse-po-dryzki-v-internet-news_677788.html", "text": "  Цели 19 000 материала с екстремистко съдържание са били изтрити през 2017 година по заявка от ГДБОП и други европейски полицейски служби, които работят съвместно с Европол. Това показва годишният отчет на МВР.  Съобщенията са свалени от 53 отворени интернет платформи - социални мрежи, сайтове за видеосподеляне и др. Те са били публикувани на над 10 езика, съобщиха за в. \" \" от ГДБОП. Става въпрос за публични публикации, а не за постове в затворени чатове или групи. Сред изтритите постове няма на български език, а ГДБОП не разполага с информация за съпричастност на български граждани към публикациите, пропагандиращи насилие.   Отделно има увеличение на екстремистките публикации. В края на 2016 година на страницата на Европол е посочено, че през изминалите 12 месеца са премахнати 11 000 съобщения на 8 езика.   Премахването на съобщения, които пропагандират насилие, се прави от специализирани звена в службите в различните страни. Тяхната работа се контролира от Европол. Често се случва една полицейска служба да прави заявка заради съобщение, което е засякла. Тази заявка обаче се изпълнява от друга държава, тъй като сървърът със съобщението се намира на нейна територия.\r\nНаблюдението за екстремистко съдържание се прави от специализирани звена, точки за достъп, във всяка национална полицейска служба. Техните действия се координират от звеното Internet Referral Unit в Европол (EU IRU).       \"По силата на споразумение с държавите членки EU IRU се фокусира върху сезиране за съдържание, публикувано от \"Ал Кайда\" и \"Ислямска държава\". Идентифицираното екстремистко или терористично съдържание се посочва на платформите на социални медии, които действат в съответствие със собствените си правила за премахване на съдържание. Посочването на терористично и екстремистко онлайн съдържание на засегнатите онлайн доставчици на услуги не съдържа принудителен акт, решението за премахване на съдържанието се взема от доставчика на услугата. EU IRU не премахва съобщения, тъй като това не е част от правомощията му. В крайна сметка около 85% от посочените съобщения биват унищожавани\", съобщават от Европол. Оттам не отговориха каква част от заявките за премахване са направени от България, тъй като не дават данни за отделните държави.\r\nПоследната голяма операция на специализираното звено бе в края на април. Тогава от Европол съобщиха, че са атакували \"информационната агенция\" на ИДИЛ Amaq News Agency. В операцията участваха службите на България, Белгия, Франция, Холандия, Румъния, Великобритания и Канада. Според съобщението на Европол действията на отдел \"Киберпрестъпност\" в ГДБОП са довели до \"изземване на дигитални доказателства\". Холандската полиция пък е иззела сървъри на ИДИЛ в Холандия. Такива са били иззети и в Канада, и САЩ. Тогава директорът на Европол Роб Уейнрайт заяви, че акцията е направила пробойна в способността на ИДИЛ да разпространява пропаганда и да радикализира младите хора в Европа.        В България най-често наблюдението в интернет от страна на ГДБОП и ДАНС се свързва със случаи, при които има яростни критики към управлението. Историческа остава полицейската онлайн \"профилактика\" покрай посещението на руския патриарх Кирил у нас. Тогава полицията поиска , председател Сдружението на украинските организации. Тя изрази възмущението си във Facebook от казаното от руския патриарх Кирил в интервю за БНТ. \"Това се прави винаги, не само сега заради патриарха. Тези неща се правят и за всеки друг наш гост, не само гост, имаме си процедури, проверяваме си\", заяви Радев. Няколко месеца по-рано гражданина Васил Коцев за обяснения, защото бе писал заплахи срещу премиера Бойко Борисов във Facebook. .", "date": "2018.06.04", "title": "\"Ал Кайда\" и \"Ислямска държава\" стават все по-дръзки в интернет"}
{"url": "https://www.actualno.com/curious/zodiite-za-koito-2018-shte-byde-naj-shtastlivata-news_677881.html", "text": "      Вашата позитивност и способност винаги да гледате от светлата страна на нещата е това, което ще ви предложи тази година. Вашата решимост да успеете е това, което ще накара мечтите ви да се сбъднат. 2018 ще бъде годината, в която ще привлечете всичко, което някога сте искали.         Не е тайна, 2017 не беше една от вашите години.  Помнете ниските мигове на изминалата година, без да ги оставяте да диктуват текущата. Помнете кой е там за вас. И когато някой от миналото дойде да почука на вратата ви, наистина си помислете дали го искате в живота си. Вие ще бъдете най-щастливи тази година, защото ще бъдете верни на себе си и честни и лоялни, както винаги сте били, но това ще бъде годината, в която всичко това се връща при вас.      2017 дойде с големи промени и може да сте се уплашили за това дали сте се справили достатъчно добре.  И въпреки че има моменти, в които гледате назад, пазете очите си напред, защото пред вас има по-добри неща, отколкото всичко, което оставате на заден план. 2018 ще продължи да върви добре за вас, под формата на работа, в която сте добър, любов, която си заслужава, взаимоотношения, в които ви ценят. Само не забравяйте да оцените тези неща.     Може би сте загубили нещо през 2017 г. Може би сте загубили някого. Може би сте се загубили, опитвайки се да се придържате към това, което отдавна е отишло. Добре е да живеете и да жалеете и да бъдете тъжни, но не позволявайте на себе си да живеете повече в миналото, отколкото в настоящето. Не заслужавате това. И макар 2017 да е дала много, 2018 ще бъде годината, в която всичко се променя в живота ви. Това ще се случи под носа ви и неочаквано. Един ден ще се събудите и ще осъзнаете, че имате всичко, което някога сте искали.     Да се ​​научите да изключвате негативните части на себе си ще бъде ключът към щастливата година. Няма да се случи за една нощ. И няма да се случи веднага. Но ако продължавате да работите върху това, ако продължите да се опитвате, щастието ще намери пътя си към вас. Просто трябва да осъзнаете, че много от причините не сме щастливи имат повече общо с начина, по който се справяме със себе си,от колкото с другите.  2018 ще бъде годината, в която ще поемете контрол над живота си.     Ракът, заедно с  Рибите, са най-любезните и най-внимателни знаци в зодиака. Ракът допринася много за живота на хората около него. Най-големият им недостатък е, че те са наивни и хората виждат това като възможност да се възползват от тях. Вашето най-голямо предизвикателство през новата година ще бъде да се научите да определяте границите си. Преди да се изгубите, давайки на всички това, което искат, не забравяйте, че е добре да определите приоритетите си и най-вече, да поставите себе си на първо място.  Една от по-силните черти на  представителите на зодия Дева е, че са много наясно с това как тяхното настроение и отношение влияят на собственото им щастие и благополучие. Да знаят тези неща е плюс, но така Девите се хващат в един много порочен кръг на сравняване с другите, което ги кара да се чувстват сякаш не са направили достатъчно. Макар че те биха могли да практикуват позитивност, тяхната конкурентна и ревнива природа е това, което ги наранява. Най-доброто, което можете да направите през 2018 г., е да се опитате да се конкурирате със самите себе си и по този начин да вървите напред.     След 2017 г. всеки, който ви познава, може да разбере защо може да не сте най-щастливият или най-положителен човек. Вие сте преживели нещата и сте водили битки.  Има натиск, който вие и другите сте внушили в живота си. Хората питат дали сте щастливи и трябва да сте, но вие все още работите върху щастието си. Смятате, че ще бъдете щастливи, когато XYZ се случи, но дори и когато стигнете до там, вие непрекъснато ще достигате. Разберете, че щастието не е крайна дестинация, а пътуване.     Ако мислите твърде много за миналото, ще станете депресирани. Ако мислите прекалено много за бъдещето, ще станете разтревожени. През 2018 г. започнете да живеете в момента и оценете всичко, което имате точно сега.  2017 г. беше годината, в която може да сте загубили хора. Казвате точно какво мислите, без да мислите за последствията от вашите действия. Въпреки че имате добри намерения и добро сърце, трябва да разберете, че това, което казвате, често засяга хората. Вашето предизвикателство ще бъде да добавите по-голяма позитивност към живота на хората около вас, а не да бъдете отрицателни и да клюкарствате.     Вие сте дълбоки, тъмни и емоционални. Не е нещо, което всеки може да разбере или да оцени. Затваряте се в себе си, защото мислите, че по-добре е така. Но всъщност тази изолация, която избирате, наистина причинява голямо нещастие. Уязвимостта ви плаши, но трябва да оставяте хората в живота си и във вашия свят, ако някога искате да създадете трайни взаимоотношения. Вашето предизвикателство през 2018 г. ще се доверява на хората повече, отколкото на самите вас.  От всички знаци вие сте най-любезният и най-чувствителен. Чувствате нещата дълбоко, а това често е трудно.  Виждате хората такива, каквито са, но вярвате и в това кои могат да бъдат. Обичате хората такива, но не изисквате тази любов обратно. През новата година, вашият основен приоритет трябва да бъде да започнете да поставяте себе си на първо място.", "date": "2018.06.04", "title": "Зодиите, за които 2018 ще бъде най-щастливата"}
{"url": "https://www.actualno.com/balkani/inflacijata-v-turcija-otnovo-vyrvi-nagore-news_677871.html", "text": "  Инфлацията в Турция отново бележи ръст през май, показват официалните статистически данни, публикувани днес. Това увеличава натиска върху централната банка отново да повиши лихвените проценти, предаде AFP, цитирана от БГНЕС.  Страховете за състоянието на икономиката продължават да съществуват, и то три седмици преди предсрочните президентски и парламентарни избори на 24 юни. При победа на този вот президентът Реджеп Тайип Ердоган ще получи правомощия като първи турски държавен глава начело на изпълнителната власт.   Потребителските цени в Турция се покачиха с 12,15% в сравнение със същия период през май миналата година, сочи статистиката. Това число се увеличи рязко, след като през април стойността на този индекс беше 10,85%.   Инвеститорите изразиха опасения, че правителството не прави достатъчно, за да се бори с инфлацията, като се има предвид, че икономиката прегрява, а лирата спадна с почти 20% от началото на годината.", "date": "2018.06.04", "title": "Инфлацията в Турция отново върви нагоре"}
{"url": "https://www.actualno.com/society/da-zapazim-koral-sezira-ministyr-angelkova-zaradi-ogranichen-dostyp-do-plaja-news_677878.html", "text": "     Става дума за оградата на частна испанска фирма, която я постави през април и още тогава провокира протести. Според министъра на околната среда Нено Димов отговорен за проверката на място е кметът на Царево Георги Лапчев. Конфликтът между инвеститори, институции и граждански сдружения как да се ползва един от най-красивите плажове е от години, но ескалира миналото лято, когато кметът на общината с представители на различни институции и няколко министри проверяваха често плажа и къмпинга.\r\nСпоред природозащитници , което е забранено по закон.   В сигнала си от \"Да запазим Корал\" призовават министъра да разпореди проверка за ограничен свободен достъп до морски плаж Корал поради \"завършено и установимо\" нарушение върху територията на пясъчните дюни, намиращи се непосредствено зад плажната ивица.   Става дума за ограда от дървени колове, забити в дълбочина непосредствено в сивите и облесени дюни зад плажа, напречно свързани с преграждане от тел в цялост. Ограждението възпрепятства свободния достъп на гражданите до територия, представляваща изключителна държавна собственост, предназначена за публично ползване. Поставеното съоръжение ограничава и прави невъзможен достъпът за пешеходци или хора, използващи детски или инвалидни колички, мотивират искането си от сдружението.     От \" Да запазим Корал\" настояват на основание чл. 25, ал. 1, т. 4 от Закона за устройството на черноморското крайбрежие да бъде установено извършено ли е нарушение, налагащо наказание по смисъла на чл. 24 от същия закон. А именно физическо или юридическо лице, което ограничава свободния достъп до морски плаж или определя такси за това, се наказва с глоба. Гражданите настояват на основание чл. 22е, ал. 1, т. 1 от ЗУЧК (Министърът на туризма или оправомощени от него длъжностни лица прилагат принудителни административни мерки в случаите на: 1. ограничаване на свободния и безплатен достъп до морски плаж) да бъде наложена принудителна административна мярка на извършителя на установеното нарушение с цел незабавното му преустановяване.   Във връзка с това от сдружението изискват заповед за налагане на принудителна административна мярка и незабавно премахване на поставеното ограждение и установяване по компетентност на гореописаната фактическа обстановка и дали тя представлява и друг вид нарушение , което да породи вземане на допълнителни мерки за незабавното му преустановяване.      ", "date": "2018.06.04", "title": "\"Да запазим Корал\" сезира министър Ангелкова заради ограничен достъп до плажа*"}
{"url": "https://www.actualno.com/viewpoint/kak-da-napishesh-leten-hit-10-top-pravila-news_677853.html", "text": "     Маниакално трябва да се изброяват български курорти. Бързо, като скоропоговорка. Слушателят остава с впечатлението, че тръгваш от Албена и завършваш някъде към Резово в рамките на един ден. На всеки плаж те познават, пазят ти запазеното място на местния бар, ти минаваш като фурия от север на юг, за да кажеш на стотици хора \"Ко стаа ве братле?\", а те да ги отговорят \"Еми нищо братле, лято е, сеш'се\". Почваш ги: Балчик, Приморско, Градина, Каваците, Плевен, Смокиня. Те се разтварят пред теб като порти към рая, обикаляш ги ненаситно, до пълно полудяване. Защо Плевен ли? Трябва да се отличиш от всички останали летни хитове, които изброяват същите курорти.    И задължително Какао бийч. Примерно: \"Абе кво ти става пич? Снощи май си поркал на Какао Бийч!\" Единственото условия да не спазваш книжновния български език. Той е за отрепки и като цяло за възрастни хора.     Това, че не те канят в бТВ и Нова не трябва да те притеснява. Появи се със шапка и слънчеви очила по локална кабеларка. Кажи, че си направил парчето, защото \"Ми писна от сдуханяци братле\". След това покажи среден пръст в ефир, няма значение на кого. Не споменавай, че живееш с майка си. Схемата е следната: ти нареждаш несвързани мисли в куплетите, а накрая средно талантлива певица обобщава казаното в много простичък припев. Тъй като фразата \"Нека бъде лято\" е заета, ти оригинално използвай \"Лято е братле\", а после го римувай със супер е добре или нещо такова. Гледай да може да се запомни от първото слушане, не разчитай, че някой ще си пусне парчето за втори път.     В някакъв момент премини на испански. Ме густа нещо си, те киеро друго си. Около втората минута и двайста секунда. Впрочем не е задължително да има смисъл. Отвори испански речник и просто започвай да нареждаш думи. Вземи ритъма на Деспасито, припева на Байландо, мелодията на Хавана и бийта на Ми Дженте, дай ги на Явката (Явката е тоя дето миксира цялата работа, музикант, супер готиния пич, братле) и парчето е готово. Задължително вкарай онзи ефект, в който гласа ти започва да боботи, все едно е засмукан от някаква черна саунд дупка. Ако вокалът ти не е редактиран през минимум 50 ефекта, така че и ти да се чудиш кой е тоя дето пее, значи въобще не си се справил със задачата.   В елитен софийски клуб събери елита на София - тоест онези хора, които ходят на такива места заради безплатния кетъринг. Покани журналистката Тунчева, само срещу чаша вино и набучени на клечки за зъби парченца сьомга, тя ще напише, че парчето е \"много свежо\" и ще пусне снимка от партито във вестника. Ако парчето не убива мозъчни клетки на всеки час в престижна радиостанция, значи въобще няма да се превърне в летен хит. Дори и най-тъпото парче, когато бъде чуто около 124 пъти, започва да изглежда познато и някакси се приемливо на слушателя. Тъкмо към тази бройка се прицелваш и ти. Споменавай някакви известни хора, докато нареждаш. Примерно:\r\n\"Ще те мачкам, като Гришо - Шерцингер.\r\nПосле ще те пратя малко за зелен хайвер\".\r\nКомбинирай по някакъв начин социални мрежи с продуктово позиоциниране. Нали трябва да се вадят кинти от това парче. Например:\r\n\"Снощи гледам, че ме лайкна в Инстаграм, \r\nкат се видим ще ти сипя блек рам.\"\r\nТ'ва е всичко братле. Успех!  ", "date": "2018.06.04", "title": "Как да напишеш летен хит? 10 ТОП правила"}
{"url": "https://www.actualno.com/asia/putin-pokani-kim-chen-un-da-mu-dojde-na-gosti-prez-septemvri-news_677880.html", "text": "  Руският президент Владимир Путин е поканил официално севернокорейския лидер Ким Чен Ун да дойде в Русия през септември. Путин кани Ким Чен Ун да посети Източния икономически форум във Владивосток.  Информацията беше потвърдена от говорителя на Кремъл РИА Новости пред Дмитрий Песков.   Според Песков поканата е отправена при скорошната визита на руския външен министър Сергей Лавров в Северна Корея. Говорителят на Кремъл добавя и, че има време по дипломатически път Ким Чен Ун да потвърди дали ще отиде в Русия. Засега севернокорейският лидер не е дал отговор, както и, естествено, няма уточнени параметри на евентуалната бъдеща среща.   Припомняме, че Ким Чен Ун би трябвало да се срещне с американския президент Доналд Тръмп на 12 юни в Сингапур. Към момента обаче има все още неща, които се уточняват – включително кой да плати за престоя в съответния хотел на севернокорейския лидер.", "date": "2018.06.04", "title": "Путин покани Ким Чен Ун да му дойде на гости през септември"}
{"url": "https://www.actualno.com/burgas/preasfaltirat-goljam-uchastyk-ot-pytja-vetren-burgas-news_677879.html", "text": "  Община Бургас съобщава, че във връзка с извършването на ремонтни дейности на асфалтовата настилка на път I-6 \"София - Бургас\", в участъка от км. 491+460 до км. 496+260, платното в посока от квартал \"Ветрен\" към Бургас ще бъде временно затворено за движение на моторни превозни средства. Движението ще се осъществява двупосочно в платното за движение към кв. \"Ветрен\". Временната организация на движението ще се въведе от 04.06.2018 г. (понеделник) до 30.06.2018 г. (събота). Спазвайте я, за да бъдат избегнати неприятни инциденти.  Към момента е цялостно преасфалтиран участък с дължина около 3.5 километра. Предвидени са още 3.5 километра до края на този месец. Целта е идващите от запад автомобили да влизат в Бургас по значително по-удобен и безопасен път.   ", "date": "2018.06.04", "title": "Преасфалтират голям участък от пътя Ветрен - Бургас "}
{"url": "https://www.actualno.com/europe/kremyl-e-skeptichen-za-vryshtaneto-na-rusija-v-g-8-news_677886.html", "text": "   . Това заяви говорителят на Кремъл Дмитрий Песков, коментирайки призивите от Германия за връщане на страната в състава на „голямата осморка“, предаде РИА Новости, цитирана от агенция \"Фокус\".  „Защо намалява? Защото в променящата се обстановка, както е международните политически, така и в икономическите въпроси, нараства влиянието на формати като например Г-20, в които Русия участва активно“, подчерта Песков.   На въпрос дали Русия би се съгласила да се върне в Г-8, ако получи съответното предложение, говорителят на Кремъл отговори, че „хипотетични разсъждения едва ли са възможни“.   През април министърът на външните работи на Германия Хайко Маас определи връщането на Русия в Г-8 като нереалистично. По-късно съпредседателят на парламентарната фракция на „Левица“ Сара Вагенкнехт призова Москва да бъде върната във формата с цел създаване на противовес на САЩ.    ", "date": "2018.06.04", "title": "Кремъл е скептичен за връщането на Русия в Г-8"}
{"url": "https://www.actualno.com/europe/moje-li-birata-da-svalja-pravitelstva-news_677800.html", "text": "  Бирата е любима напитка на мнозина ѝ придават изключителни качества, най-вече през лятото. Но в Естония ролята ѝ може да се окаже още по-голяма.  Евродепутатът от Латвия Артис Пабрикс обяви, че естонското правителство няма да изкара дълго заради скъпата бира и пожела на латвийските търговци на алкохол успех в бизнеса на границата с Естония, предаде БГНЕС.   \"Това естонско правителство няма да се задържи дълго при цена на бирата 8,45 евро за половин литър. Успех на латвийските търговци на алкохол до естонската граница\", написа евродепутатът в Twitter.   Пабрикс коментира така рязкото покачване на акцизите за алкохола в Естония (три пъти повече отколкото в Латвия). Цените на едни и същи алкохолни напитки се различават значително в двете съседни страни.\r\nЕстонците често пазаруват алкохол в съседната балтийска страна, а това се отразява негативно на естонския бизнес. Ситуацията се влошава от крайграничната търговия, която се активизира значително през последните години.       ", "date": "2018.06.04", "title": "Може ли бирата да сваля правителства?"}
{"url": "https://www.actualno.com/europe/netanjahu-trygva-iz-evropa-za-razgovori-po-iranskata-kriza-news_677883.html", "text": "  Централна тема по време на предстоящата обиколка в Европа на израелския премиер Бенямин Нетаняху ще бъде ситуацията около Иран. Нетаняху ще посети Германия, Франция и Великобритания. Целта на обиколката си обяви самият израелски премиер, преди да отлети днес за Берлин, предаде БГНЕС.  „Отправям се на важна визита в Европа, където ще се срещна с трима лидери ( ) и ще разговарям по два проблема: Иран и Иран“, каза Нетаняху. „Трябва да продължим натиска върху Иран за неговата ядрена програма, необходимо е да се постави преграда на пътя на иранската агресия в региона, особено по отношение на опитите за създаване на насочено срещу Израел военно присъствие в Сирия. В това отношение се надявам да бъда формулирана обща политика“.   От кабинета на Нетаняху съобщиха, че в понеделник той ще се срещне с Меркел, във вторник ще разговаря с Макрон, а в сряда – с Тереза Мей. В Лондон израелският премиер ще има разговор и с британския външен министър Борис Джонсън.   ", "date": "2018.06.04", "title": "Нетаняху тръгва из Европа за разговори по иранската криза"}
{"url": "https://www.actualno.com/europe/v-danija-predlagat-da-se-zabrani-obrjazvaneto-na-momcheta-news_677885.html", "text": "  В Дания създадоха петиция с искането да се забрани обрязването на момчета, съобщи The Local. Активистите се позовават на Конвенцията на ООН за правата на детето и молят властите да не разрешават обрязването на деца до 18 години. Правозащитниците искат до 6 години затвор за нарушителите.  До момента за предложението са се подписали 50 хил. души и парламентът трябва да обсъди приемането на законопроекта.   По данни на министерството на здравеопазването на Дания всяка година на процедура по обрязване се подлагат около 2 хил. момчета. Повечето от тях са мюсюлмани и евреи. Еврейската общност се изказа срещу инициативата, като заяви, че обрязването е неизменна част от религията и се практикува на територията на Дания повече от 400 години.   Според експертите петицията има малък шанс да се превърне в закон.", "date": "2018.06.04", "title": "В Дания предлагат да се забрани обрязването на момчета"}
{"url": "https://www.actualno.com/society/bdj-prodava-centralata-si-zaradi-dylgove-news_677911.html", "text": "  Сградата, в която се помещава администрацията на БДЖ, на ул. „Иван Вазов” в центъра на София, е обявена за продан с начална цена от над 7 млн. лева.  Това става ясно от обявление, качено в сайта на Камарата на частните съдебни изпълнители, предаде БГНЕС.   Това е една от мерките, които недоволните кредитори на компанията са предприели, за да си приберат просрочените вземания. От дружеството коментираха, че въпреки стартиралата процедура за продажба на част от сградата, администрацията ще остане да работи там.   Сградата се намира в топ центъра на столицата - на улица \"Иван Вазов\" 3 и ъгъла с ул. \"Г.С. Раковски\", и е паметник на културата.\r\n„Сградата е заложена заради втория облигационен заем, който през 2007 година изтегли дружеството „Пътнически превози“. Той е на стойност 240 млн. лв. Към днешна дата дружеството трябва да изплати още 103 млн. лева. Заемът е изтеглен за покриване на стари задължения и ремонт на товарни вагони. Кредиторите обаче не могат да чакат още и на 2 юни пуснаха иск в СГС, с който поискаха 40 млн. лева, но съдът отсъди дружеството да върне 20 млн. лева“, коментира Петко Александров от БДЖ.       Той добави, че когато е теглен заемът дружествата са били едно цяло, а от 2015 г. са разделени.\r\nЧастният съдебен изпълнител Орлин Мендов, който се занимава с продажбата на сградата, където сега се помещава администрацията на БДЖ, отказа да коментира казуса, но заяви, че до 2 юли се събират оферти. Мендов не пожела да каже какви ще са следващите му ходове, за да удовлетвори исканията на кредиторите на „Пътнически превози“.\r\nСтана ясно още, че освен продажбата на сградата са запорирани и две от сметките на дружеството.       ", "date": "2018.06.04", "title": "БДЖ продава централата си заради дългове "}
{"url": "https://www.actualno.com/europe/rusija-i-syrbija-shte-provedat-syvmestni-voenni-uchenija-news_677799.html", "text": "  Съвместни военни учения на Руската федерация и Сърбия предстоят през август, съобщи командващият на войските на руския Западен военен окръг Андрей Картаполов в интервю за вестник \"Красная звезда\", предаде БГНЕС.  \"Едни от важните събития в международното военно сътрудничество ще стане планираното за втората десетдневка на август учение с части от въоръжените сили на Сърбия, в които ще участват мотострелково съединение, дислоцирано в Ленинградска област и част на армейската авиация\", каза генерал-полковникът.        ", "date": "2018.06.04", "title": "Русия и Сърбия ще проведат съвместни военни учения"}
{"url": "https://www.actualno.com/goodnews/1-200-mladi-top-matematici-ot-30-dyrjavi-v-cjal-svjat-shte-gostuvat-ot-1-do-6-uli-v-burgas-news_677927.html", "text": "  Близо 1 200 млади топ математици от 30 държави в цял свят ще гостуват от 1 до 6 юли в Бургас. Това съобщиха от пресцентъра на Община Бургас. Поводът е участието им в Международното математическо състезание - BIMC` 2018. Престижният форум ще се проведе за втори път в града, след успешното домакинство през 2013-та година, което бе и първо извън пределите на Азия от създаването му.  Тази година общият брой на отборите-участници ще бъде 167, 19 от които са от България. От тях 4 са отборите, които ще представят Бургас. Те са от ППМГ \"Акад. Никола Обрешков\". Останалите 15 са от основните математически центрове в страната - Плевен, Русе, Велико Търново, Варна, Американския колеж в София, 107 ОУ в София, Софийска математическа гимназия, Първа частна математическа гимназия и 125 СУ в София.   Младите математици от Австралия, Канада, Китай, Непал, Индия, Индонезия, Иран, Казахстан, Макао, Малайзия, Мексико, Монголия, Филипините, Южна Африка, Тайван, Таджикистан, Тайланд, Узбекистан, Виетнам, Зимбабве и др., ще се състезават индивидуално и отборно, разделени в две възрастови групи от 5-ти до 7-ми клас и от 8-ми до 10-ти клас.   Отборите ще се състоят от 6 човека - ръководител, заместник ръководител и 4 ученици, като всяка държава може да участва с 2 отбора във всяка възрастова група. С 4 отбора във възрастова група имат право да се състезават страните, които са били или предстои да бъдат домакини на Международното математическо състезание като България, Китай, Хонг Конг, Индия, Индонезия, Макао, Непал, Филипините, Южна Африка, Южна Корея, Тайван и Тайланд.\r\nСъстезателите ще бъдат оценявани от международно жури, в което влизат и четирима български представители: Емил Колев - професор от Института по математика и информатика към БАН, Александър Макелов - доктор на науките в Университета в Харвард, Васил Василев - преподавател във Факултета по математика и информатика в СУ \"Св. Климент Охридски\"-София и Динко Раднев - главен учител по математика в ППМГ \"Акад. Никола Обрешков\"-Бургас.       Престижният математически форум ще бъде открит с изискана церемония на 2-ри юли в Летния театър, а самото състезание ще се проведе на 3-ти юли. Освен оспорвано съревнование по математика, всички състезатели и отбори ще се конкурират приятелски помежду си, представяйки екзотиката и обичаите на страната си в специалната Вечер на културите на 4-ти юли. На следващия ден - 5-ти юли, ще се състои церемонията по награждаване на най-добре представилите се отбори и официалното закриване на състезанието.\r\nОрганизатори на събитието са Община Бургас, ПМГ \"Акад. Н. Обрешков\", МОН, РУО - Бургас, Института по математика и информатика към БАН и Съюзът на математиците в България.", "date": "2018.06.04", "title": "1 200 млади топ математици от 30 държави в цял свят ще гостуват от 1 до 6 юли в Бургас"}
{"url": "https://www.actualno.com/balkani/syrbija-otreche-informacijata-na-kosovskite-medii-za-izprashtaneto-na-vojski-po-granicata-news_677921.html", "text": "   , предава белградският телевизионен канал N1.  Представител на полицейските сили заяви за телевизията, че ситуацията по границата е „нормална и и че офицерите контролират преминаването както обикновено\", докато армията заяви, че не е била разгърната в Рудница, близо до ГКПП „Ярине“.   Медиите в Косово съобщиха по-рано, че е засилено присъствието на полицейски и армейски сили, контролиращи преминаването на границата с Косово, предаде Фокус.   Части на Сръбската армия са изпратени в Рудница, което е на метри от граничния пункт „Ярине“, съобщи Gazeta Express.\r\nСпоред агенция „Kosovapress“, която цитира свои източници, Сръбската армия и жандармерия контролират всички, които влизат или напускат Косово.       Според източници това е първия път, откакто Косово обяви независимостта си през 2008 година, в който Сърбия изпраща армията си на границата с Косово.\r\n„Сръбски части не са виждани до границата откакто Косово обяви независимост и тяхното присъствие изненада косовската гранична полиция. Причините за разполагането на сръбската армия до косовската граница остава неясна“, заявява източник.", "date": "2018.06.04", "title": "Сърбия отрече информацията на косовските медии за изпращането на войски по границата"}
{"url": "https://www.actualno.com/smolyan/nominirani-sa-12-tvorbi-v-konkursa-nova-bylgarska-muzika-v-razmer-78-chepelare-2018-news_677924.html", "text": "  Вече са номинирани 12-те творби, които на 16 юни 2018 година публиката в Чепеларе ще слуша и ще бъдат определени носителите на награди от седмото издание на конкурса \"Нова българска музика в размер 7/8 Чепеларе 2018\", съобщиха от Общината. Наградният фонд от 10 000.00 лв. ще бъде разпределен за първо, второ и трето място в две категории: за инструментални творби и вокални.  17 май постъпиха 17 конкурсни творби. Жури в състав: народната певица Татяна Сърбинска, която е и председател, проф. Димитрина Кауфман, Георги Андреев, проф. Николай Стойков и доц. Иван Делирадев определиха 12-те творби, които ще участват във финалния концерт-конкурс.\r\nПроизведенията, които ще се състезават в двете категории са:    “В село хайдути” - Илиян Юручки;    “Врит са са сбрали” - Илиян Юручки;\r\n“Лазарка”  - Юлиян Слабаков;\r\n“Пролет” - Юлиян Слабаков;    “Ой Яно, Деничко” - Николай Гурбанов;\r\n“Лудо биле” - Дует “Кристали”. “Девойко, бално ли ти е?” - Борислав Гълъбов;\r\n“Изтърси калци” - Васил Бележков;\r\n“Граовско хоро” - Кирил Бележков;   “Ганкината” - Пламен Добрев;\r\n“Весела копаница” - Ралф Аиверсон;\r\n“Влашко” - Ангел Чакъров.\r\nПроизведенията ще бъдат изпълнени от Оркестъра за народна музика на БНР с диригент Димитър Христов и Хор „Космически гласове” с диригент Ваня Монева.", "date": "2018.06.04", "title": "Номинирани са 12 творби в конкурса \"Нова българска музика в размер 7/8\" Чепеларе 2018"}
{"url": "https://www.actualno.com/education/hyrvatija-shte-podpomaga-izuchavaneto-na-bylgarski-ezik-v-universitetite-si-news_677926.html", "text": "   Това предвижда двустранно споразумение за сътрудничество в областта на науката и образованието, подписано днес от министъра на образованието и науката Красимир Вълчев и хърватската му колега Блаженка Дивяк в Загреб, съобщиха от пресцентъра на министерството.  В документа е записано, че държавите ще отпускат до две стипендии за по един семестър на бакалаври или магистри, които се обучават по български или хърватски език, литература, култура и история. Отделно ще се предоставят и осеммесечни стипендии за научноизследователска дейност и следдипломна квалификация или обучение.   По четирима студенти от Хърватия всяка година ще получават средства за участие в летните семинари по български език и литература на Софийския и Великотърновския университет. Четирима български студенти на година ще се обучават в лятната школа по славистика в Дубровник.   Министрите на двете държави се договориха още да се финансират пет съвместни научноизследователски проекта годишно и учени от двете държави да обменят опит. Партньорските научни институции ще бъдат насърчавани да кандидатстват с общи проекти по Европейската рамкова програма за изследвания и иновации „Хоризонт 2020“. Българските и хърватските университетите ще засилят обмена на информация предвид възможността за изграждане на европейски мрежи от висши училища. Ще бъде стимулирано и взаимодействието между средните и професионалните училища. „Новата програма Еразъм+ вече е публикувана и е обнадеждаващо предложението на Европейската комисия за увеличаване мобилностите и инвестициите в нея. Ние имаме интерес от увеличаване на мобилността към Югоизточна Европа“, каза министър Красимир Вълчев.\r\nВ рамките на визитата си в хърватската столица Загреб министърът се срещна с представители на българската общност в страната и постави венец пред паметника на Иван Вазов в Алеята на поетите в парка Бундек.       ", "date": "2018.06.04", "title": "Хърватия ще подпомага изучаването на български език в университетите си"}
{"url": "https://www.actualno.com/sciencelogy/ot-facebook-sa-predostavjali-danni-na-potrebiteli-na-proizvoditeli-na-telefoni-news_677919.html", "text": "  През последните 10 години социалната мрежа Facebook е предоставила достъп до данните на потребители на поне 60 компании, занимаващи се с производство на телефони.  Някои от производителите са получили информация не само за самия потребител, но и данните на неговите приятели в мрежата без тяхното съгласие, съобщи The New York Times.   Някои от договорите, съгласно които производителите на мобилни устройства получават достъп до потребителите на Facebook все още са в сила.   От Facebook уверяват, че всички договори с производителите на телефони за достъп до данни, съответстват с правилата на компанията и на изискванията на федералната комисия по търговия на САЩ. Освен това от социалната мрежа уверяват, че за цялото време на действие на договорите не е имало нито един случай на злоупотреба с получените данни.", "date": "2018.06.04", "title": "От Facebook са предоставяли данни на потребители на производители на телефони"}
{"url": "https://www.actualno.com/showbusiness/djoni-dep-shokira-s-novija-si-vynshen-vid-snimki-news_677962.html", "text": "  Джони Деп изненада и притесни феновете си, след като в социалните мрежи се появиха негови снимки. На тях лошото момче на Холивуд изглежда видимо отслабнал, болнав и уморен.  Кадрите са заснети в Санкт Петербург, където той имаше концерт с групата си The Hollywood Vampires, част от европейското им турне.\r\nНегови почитателки успяха да го засекат и да се снимат с него в хотела му в руския град. Както може да видите сами, той е много по-слаб от стария Джони, по който въздишаха много жени.   Снимките бързо обиколиха медиите, като всички се питат какво се случва с актьора и музикант. Дали е болен? Защо е толкова кльощав?\r\nЗа момента Деп не е коментирал слуховете, но се надяваме, че той е добре.      ", "date": "2018.06.04", "title": "Джони Деп шокира с новия си външен вид (СНИМКИ)"}
{"url": "https://www.actualno.com/asia/ankara-sasht-njamat-pravo-da-ignorirat-zaplahite-za-turcija-news_677904.html", "text": "   Той събра издатели и  ръководители на медии в Истанбул на ифтарна вечеря /хранене след залез  слънце по време на мюсюлманските пости/, съобщава Анадолската агенция.  Йълдъръм изрази надежда, че след парламентарните и президентските избори  на 24 юни в Турция, напрежението в отношенията със САЩ и ЕС ще се  понижи.      Главатарят на превратаджиите  Фетхуллах Гюлен до днес живее в САЩ и Вашингтон не може да игнорира  това. Турция се надява, че Вашингтон ще предприеме положителни стъпки за  промяна на тази ситуация“, заяви Йълдъръм. Той изрази увереност, че  след изборите в Турция ще настъпи нов етап и в отношенията с Европейския  съюз. Сега повече от всякога страната ни се нуждае от силен парламент и  силен лидер, за да се разбият плановете на външни сили, посочи  премиерът днес по време на церемония по откриването на проекти за  околната среда.   ", "date": "2018.06.04", "title": "Анкара: САЩ нямат право да игнорират заплахите за Турция"}
{"url": "https://www.actualno.com/business/britanski-kompanii-sa-investirali-v-ikonomikata-ni-nad-26-mlrd-evro-news_677967.html", "text": "  Британски компании са инвестирали в икономиката ни над 2,6 млрд. евро, което нарежда страната в топ 5 на най-големите чуждестранни инвеститори в България. Това стана ясно от изказването на заместник-министърът на икономиката Александър Манолев по време на форум за представяне на възможностите за инвестиции у нас, организиран от Европейската банка за възстановяване и развитие в Лондон.  „Британските компании у нас се насочват към сектори като информационните и комуникационни технологии, и на услугите, което показва, че държавата ни предлага не само добри условия за инвестиции, но и висококвалифицирани кадри“, посочи зам.-министър Манолев. По думите му страната ни може да предложи много атрактивни условия за инвестиране, сред които ниски данъци и оперативни разходи, и редица насърчителни мерки, а поредното повишаване на кредитния ни рейтинг от S&P Global Ratings е поредно доказателство за финансовата и икономическата стабилност на България.   В своето изказване той акцентира на постиженията на автомобилния сектор на България, в който работят над 120 предприятия и осигуряват различни компоненти за водещи производители като “Аudi“, “MercedesBenz”, “BMW”,“Porsche”, “Bentley”, “Lamborghini”, “Ford” и др. „Това е сектор, към който се надявам да погледнат и повече инвеститори от Великобритания“, посочи Александър Манолев по време на инвестиционния форум. Великобритания е един от световните лидери в автомобилната индустрия, а размерът на приходите в сектора достигат до 77,5 млрд. лири годишно. През 2017 г. са произведени 1,67 млн. автомобила в островната държава. Икономическият заместник-министър даде допълнителна информация за автомобилния клъстер в България и подчерта, че „страната ни, като поддоставчици и опит на заетите в сектора, е готова да отговори на нуждите и на производител на цели автомобили“.   По-рано днес заместник-министър Манолев проведе среща и с ръководството на Корпорацията на Лондонското Сити – финансовият център на Великобритания. На нея също бяха представени възможностите за инвестиции в страната ни, а в нея участие взе и Катрин МакГинис, заместник-директор на корпорацията. „Надявам се да набележим сектори, в които да задълбочим сътрудничеството, а чрез Вас да стигнем и до повече представители на бизнеса, които могат да си партнират с български компании“, посочи Александър Манолев. Той отправи покана към ръководството на Корпорацията да посетят страната ни и да се организират съвместни инициативи за стартиране на общи проекти и насърчаване на инвестициите.\r\nДвете страни се договориха да се продължи диалога и да се обменя опит в сферата на високите технологии. „България има най-бързоразвиващия се сектор на информационните и комуникационни технологии в Югоизточна Европа, а в Лондонското сити са съсредоточени голям брой компании в тази сфера“, посочи българският заместник-министър. Ръководството на корпорацията проявиха интерес към сектора на услугите и посочиха, че вече има компании от Лондонското сити, които са реализирали успешни проекти в България и региона.       Сити или Лондонско Сити (City of London) е отделна административна единица в Англия – квартал в центъра на голям Лондон. Той представлява историческото сърце на града, и играе водеща роля особено в икономиката и финансите, не само на страната, но и на света. Корпорацията на Лондонското сити е организация, която предоставя бизнес и общински административни услуги на жителите и служителите на Ситито. Ролята на Кмета на Ситито допълва функциите на кмета на град Лондон, но е отделна и самостоятелна длъжност.\r\nВ рамките на посещението си в Лондон, заместник-министър Манолев даде интервю и за специализирания финансов телевизионен канал – Bloomberg. Той участва в сутрешното предаване “Bloomberg Surveillance” с водещ Франсин Лака – едно от лицата на икономическия канал. Той отговори на въпроси за икономическото развитие и възможностите за инвестиции в България, Българското председателство на Съвета на ЕС и др. Франсин Лака е сред най-награждаваните журналисти на телевизията и е интервюирала гости като френския президент Еманюел Макрон, бившия британски премиер Дейвид Камерън и др.", "date": "2018.06.04", "title": "Британски компании са инвестирали в икономиката ни над 2,6 млрд. евро"}
{"url": "https://www.actualno.com/society/angelkova-podgotvjame-promeni-v-naredbata-za-kategorizacija-na-mestata-za-nastanjavane-news_677955.html", "text": "   Това каза министърът на туризма Николина Ангелкова на среща с бранша в Равда.  Министърът обясни, че измененията в Закона за туризма за намаляване на административната тежест бяха приети от народното събрание и сега предстои поднормативната уредба също да бъде приведена в съответствие. С промените отпадат изискванията за редица документи, с което ще се оптимизира и съкрати времето за работа на администрацията, посочи още тя.   Водим последователна политика за увеличаване на туристопотока към България и данните за нощувките в област Бургас и заявените полети показват, че усилията дават резултат, заяви министърът. За първото тримесечие област Бургас вече отчете близо 7% ръст на пренощувалите лица в местата за настаняване с поне 10 легла,  а нощувките са с ръст 24%. По думите на министъра прогнозите са това лято чуждестранните посещения у нас да нараснат с около 5%, а приходите от международен туризъм да са близо 4 млрд. лв. През миналата година в периода юни- септември чуждестранните туристи у нас бяха 5,3 млн., постъпленията достигнаха 3,7 млрд. лв. Положително влияние ще окаже и откриването на новия четирилентов път Бургас – Слънчев бряг в средата на юни, което ще облекчи трафика и ще улесни значително пътуването към  морето, коментира министърът.   По отношение на плажовете министър Ангелкова подчерта, че проверките за министерството вече започват и ще се следи за стриктното спазване на закона и договорите на концесионерите и наемателите. Ще се проверява поставянето на спасителни постове, медицински пунктове и преместваемите търговски обекти, дали отговарят на одобрената схема. Морските плажове са изключителна държавна собственост и всички трябва да са наясно, че няма частен плаж и всеки който си го мисли ще му бъде прекратена концесията, категорична бе министърът.\r\nПреди началото на сезона беше инспектирана и пречиствателната станция и резултатите от проверката са, че водата е чиста. Това беше потвърдено и от РЗИ Бургас.       Бургас, Равда и Несебър са включени в рекламната кампания на страната, която ще се провежда в световни медии, като CNN, BBC и Euronews, съобщи министър Ангелкова. И посочи, че районът в включен в 12-е винено-кулинарни дестинации и 7-е балнео и СПА дестинации. Тези инициативи на министерството целят популяризирането на различни видове туристически продукти, които да надгражда основните услуги по Черноморието и да разширяват крилата на сезона.\r\nПодготвяме и обявяването на 2019-а за година на туризма на Русия в България и на България в Русия. Имаме политическа подкрепа от премиера Бойко Борисов и президента на Русия Владимир Путин за реализацията на тази инициатива и това е много важно, каза министърът. Тя допълни, че благодарение на министър-председателя Бойко Борисов и водената от него делегация срещата с президента Владимир Путин премина в изключително конструктивен дух. И двете страни подчертаха, че от ключово значение е  развитието на двустранния туризъм.    ", "date": "2018.06.04", "title": "Ангелкова: Подготвяме промени в наредбата за категоризация на местата за настаняване"}
{"url": "https://www.actualno.com/society/dazd-iniciira-sreshta-za-problemite-s-bylgarskite-deca-v-chujbina-news_677959.html", "text": "  Председателят на Държавната агенция  за закрила на детето (ДАЗД) д-р Елеонора Лилова бе домакин на  координационна среща по зачестили случаи на български граждани,  декларирали проблеми със социалните служби в Норвегия и други страни. Повод на събирането бе жалбата  от г-жа Цветелина Уланд, която потърси съдействие от българските  институции за защита правата на двете й деца, които имат двойно  гражданство. На 25.04.2018 г. децата й са били изведени от семейството  от органите за закрила на детето в Кралство Норвегия и са настанени в  различни приемни семейства, съобщиха от агенцията. На срещата се обсъдиха  механизми за синхронизирани действия на институциите по тези случаи,  както и превантивните мерки, които следва да се предприемат за  информирането на българските граждани, отглеждащи децата си в чужбина. Г-жа Уланд присъства на  срещата и пое ангажимент да предостави всички документи, свързани със  съдебните дела, които води в Норвегия. Органите по закрила на детето ще  използват всички правни и дипломатически механизми за защита правата на  двете деца. Участие в работната среща  взеха заместник-омбудсманът доц. д-р Диана Ковачева,  заместник-министърът на външните работи г-н Георг Георгиев, г-н Димитър  Арнаудов, директор на Дирекция „Консулски отношения“, г-жа Мария  Спасова, директор на Дирекция „Права на човека“ в Министерството на  външните работи,  г-жа Милена Първанова, директор на Дирекция  “Международна правна закрила на детето и международни осиновявания”,  Министерство на правосъдието, експерти от ДАЗД и от трите ведомства.  ", "date": "2018.06.04", "title": "ДАЗД инициира среща за проблемите с българските деца в чужбина"}
{"url": "https://www.actualno.com/politics/borisov-kym-rama-balkanite-sa-chast-ot-goljamoto-evropejsko-semejstvo-news_677966.html", "text": "  Албанският министър-председател Еди Рама награди своя български колега Бойко Борисов с медал за приноса му за евроинтеграцията на Западните Балкани, предаде БГНЕС.  Премиерът Борисов получи Медала за признателност – най-високото отличие, присъждано от министър-председателя на Албания.\r\n„Признателни сме, че през тези 6 месеца работехте активно за европерспективата на всички балкански страни\", заяви Еди Рама. Той се надява, че доброто сътрудничество и приятелство между двете държави ще продължи.   „Ние сме едно голямо европейско семейство. Балканите са част от него, така че полагаме усилия, но и работата на вашия политически елит е изключително важна“, каза от своя страна премиерът Борисов. По думите му колкото по-бързо се развиват и съединяват западнобалканските държави чрез цифрова и транспортна инфраструктура, толкова по-бързо регионът ще забрави за войните.", "date": "2018.06.04", "title": "Борисов към Рама: Балканите са част от голямото европейско семейство"}
{"url": "https://www.actualno.com/lovech/deca-ot-teteven-posetiha-vvub-georgi-benkovski-dolna-mitropolija-news_677913.html", "text": "  По случай Международния ден на детето – 1-ви юни, деца от Тетевен посетиха Военновъздушната учебна база /ВВУБ/ ,,Георги Бенковски“ – Долна Митрополия. Денят на отворени врати, организиран от ВВУБ „Георги Бенковски”, премина с голям интерес и много настроение. Официални гости на мероприятието бяха г-жа Корнелия Маринова – Кмет на Община Ловеч, г-н Борис Врабевски - заместник - кмет на Община Тетевен и г-н Петър Петров – председател на общинския съвет на Община Долна Митрополия. Събитието събра деца, родители и авиационни фенове от гр. Плевен, гр. Тетевен и гр. Долна Митрополия на Летище Долна Митрополия.  Празникът започна с полети на самолети, на които всички се наслаждаваха. Децата с удоволствие разгледаха статичния показ на самолети, специална автомобилна техника и леко стрелково въоръжение. В музея на авиобазата те разгледаха експонатите, а от увлекателната беседа научиха за историята на Летище Долна Митрополия.   Децата от Тетевен посетиха и художествения музей Панорама ,,Плевенска епопея 1877г.“ гр. Плевен.   ", "date": "2018.06.04", "title": "Деца от Тетевен посетиха ВВУБ \"Георги Бенковски\" - Долна Митрополия"}
{"url": "https://www.actualno.com/asia/nad-polovinata-turci-sa-gotovi-da-glasuvat-za-erdogan-na-predstojashtite-izbori-news_677968.html", "text": "  Повече от 53% от гражданите на  Турция са готови да гласуват за действащия турски президент Реджеп Тайип  Ердоган по време на предстоящите предсрочни президентски избори ,  насрочени за 24 юни. Това показват резултатите от анкета, проведена от  социологически център „ORC“. 53,4% от отговорилите  подкрепиха кандидатурата на Ердоган, следвани от 23.8%, подкрепящи  кандидатурата на основната опозиционна Републиканска народна партия  (РНП) на Мухарем Индже. На трето място в анкетата стои лидерът на   Партията на доброто Мерал Акшенер, подкрепена от 11,5%, предаде БГНЕС. Изследването е проведено между 28 май и 1 юни 2018 г., като са били интервюирани 3410 души в 37 области на страната.  ", "date": "2018.06.04", "title": "Над половината турци са готови да гласуват за Ердоган на предстоящите избори "}
{"url": "https://www.actualno.com/europe/koj-e-pedro-sanches-novijat-sekssimvol-na-svetovnata-politicheska-scena-news_677920.html", "text": "     В петък (1 юни) испанският парламент гласува вот на недоверие на правителството на Мариано Рахой заради корупционен скандал в Народната партия. Вотът на недоверие бе иницииран именно от социалистите и така Рахой бе свален от власт, а още същият ден лидерът им Педро Санчес положи клетва като нов премиер на Испания. В Испания много отдавна Санчес се подвизава с прякора Guapo, което на испански ще рече \". E, признаваме, има защо!    Роден в Мадрид, Педро израства в семейството на баща икономист и бизнесмен и майка адвокат и държавен служител. Завършва държавната гимназия Ramiro de Maeztu, където тренира баскетбол в Estudiantes cantera, професионален отбор към гимназията.    През 1990 г. той постъпва в Мадридския университет \"Комплутенсе\" за да учи икономика и бизнес науки. През 1993 г. той се присъединява към PSOE (Испанска социалистическа работническа партия) след победата на Фелипе Гонзалес в изборите същата година. Завършва през 1995 г. Има диплома от Свободния университет в Брюксел (\"Политика и икономика\" през 1998 г.) и такава по бизнес лидерство в един от най-престижните европейски университети - IESE Business School в университета в Навара.     Преди да стартира сериозно своята политическа кариера,  Педро Санчес работи като парламентарен асистент в Европейския парламент и като началник на щаба на върховния представител на ООН в Босна по време на Косовската война (1999 г.). През 2012 г. получава докторска степен по икономика. По-късно става професор.\r\nГовори свободно английски и френски и е атеист. Женен, с две деца. ", "date": "2018.06.04", "title": "Кой е Педро Санчес - новият секссимвол на световната политическа сцена"}
{"url": "https://www.actualno.com/america/vulkanyt-v-gvatemala-ubi-naj-malko-38-dushi-news_678001.html", "text": "  Жертви на най-мощното изригване на  вулкана Фуего през последните години са станали не по-малко от 38 души.  Бедствието засегна повече от 1,7 милиона души. Във връзка със смъртта на  хората в Гватемала беше обявен тридневен траур. В момента сеизмографите  показват намаляване на броя на трептенията и вулканичните трусове и това  означава, че вулканът се е върнал към нормалното си дейност\", съобщиха  медиите в страната. Летище „Аурора“ в столицата на Гватемала възобнови работата, прекъсната поради изригването, предаде БГНЕС. ООН ще окаже помощ на страната в отстраняването на последиците от опустошителното бедствие.  ", "date": "2018.06.04", "title": "Вулканът в Гватемала уби най-малко 38 души "}
{"url": "https://www.actualno.com/america/pojar-v-nu-jork-12-postradaha-news_677969.html", "text": "  При пожар в жилищна сграда в района на Ню Йорк са пострадали 12 души, съобщи Associated Press, цитирана от БГНЕС.  Според предварителните данни пожарът е възникнал в жилищна сграда, в която живеещите са се самонастанили.   Двама от ранените са местни жители, а 10 са пожарникари, които също са ранени, но без опасност за живота.   ", "date": "2018.06.04", "title": "Пожар в Ню Йорк, 12 пострадаха"}
{"url": "https://www.actualno.com/tennis/upreknaha-jurnalist-v-seksizym-zaradi-vypros-kym-serina-za-sharapova-news_677965.html", "text": "  Две от най-големите имена в женския тенис през 21-и век - Серина Уилямс и Мария Шарапова трябваше да се изправят днес една срещу друга в 1/8-финален мач от турнира Ролан Гарос. Носителката на 23 титли на сингъл от Големия шлем Серина Уилямс обаче се отказа от участие в дългоочаквания сблъсък поради контузия в гърба.  Часове преди това в Париж се заформи скандал, след като журналист зададе интересен въпро към американката относно руската ѝ опонентка, пише .   Бил Симънс, който е журналист в \"Inside Tennis\" бе наречен \"сексист\", след като първо нарече американката \"бейби\", а след  това я попита дали е притеснена от \"съблазнителната\" ѝ опонентка и уникалната ѝ визия.   Интервюто, което се проведе в събота, доведе до \"война\" в социалните мрежи, като феновете съсипаха Симънс и начинът, по който задава въпросите си. Поради тази причина още на следващия ден той се извина на по-малката от сестрите Уилямс и на засегнатите ѝ фенове.", "date": "2018.06.04", "title": "Упрекнаха журналист в сексизъм заради въпрос към Серина за Шарапова"}
{"url": "https://www.actualno.com/lovech/obshtina-teteven-se-vkluchi-v-organizacijata-na-zeleno-uchilishte-beli-vit-2018-v-s-ribarica-news_677912.html", "text": "  На 2 юни 2018 г. в село Рибарица, община Тетевен, се проведе Зелено училище за деца ,,Бели Вит 2018“. Главен организатор на кампанията са членовете на сдружение ,,Балканка“ – София, а съорганизатори – ИАРА Ловеч и Община Тетевен. СУ ,,Георги Бенковски“ Тетевен също се включиха в организацията. Участие взеха близо 50 деца от общините Тетевен, Плевен и София.  На събитието присъстваха г-н Свилен Русинов – зам.-кмет на Тетевен, инж. Петър Димитров – директор на Басейнова дирекция ,,Дунавски район“ гр. Плевен, Стоян Христов – представител на Национален парк ,,Централен Балкан“. Иван Пандъков – председател на сдружение ,,Балканка“ откри събитието, представи програма за деня, проведе инструктаж и разказа за значимостта на река Бели Вит.   След като се сформираха няколко групи, включващи по един или няколко отговорника, деца и родители, денят премина през следните дейности: почистване бреговете и водите на река Бели Вит в избрани предварително участъци, зарибяване с балканска пъстърва, лекционен курс за деца по ихтиофауна и дънни безгръбначни, демонстрация на риболовна техника. Лекционният курс беше изнесен от Пенчо Пандъков, ихтиолог и член на сдружението.   Децата бяха удостоени с Грамоти ,,Млад пазител на природата“ – 2-ра степен от сдружение ,,Балканка“ и Община Тетевен. Получиха и тениски с логото на кампанията, множество брошури, плакати и др.\r\nЗелено училище ,,Бели Вит“ се провежда за втора поредна година. Както миналата година, така и сега, децата с голям интерес се включиха в организираните дейности и се забавляваха, както и научиха полезна информация за обитателите на река Бели Вит и живота в нея.       ", "date": "2018.06.04", "title": "Община Тетевен се включи в организацията на Зелено училище \"Бели Вит 2018\" в с. Рибарица"}
{"url": "https://www.actualno.com/business/pechalbata-ot-nezakonna-tyrgovija-na-cigari-miliardi-no-za-11-godini-news_677906.html", "text": "  2,6 до 3,6 млрд. лева – това е печалбата от незаконната търговия с цигари за последните 11 години в България. Сумата е сравнима с приходите от облагането на законната търговия само за 1 година – например през 2017 година в българската хазна са влезли 2,9 млрд. лева. Това сочи съвместен на Института за пазарна икономика (ИПИ) и социологическата агенция \"Алфа Рисърч\".  Най-голяма печалба от незаконна търговия с цигари има при първото правителство на Бойко Борисов. През 2010 година печалбата е между 450 и 640 млн. лева. Към момента, въпреки свиването на незаконната търговия, приходите от нелегалната търговия с цигари не са за пренебрегване, като се оценяват между 110 и 160 млн. лева за миналата година.   Според изследването към края на април 5,6% от пушачите в България пушат цигари, предназначени за износ. А над 11% от пушачите признават, че им се случва да пушат нелегални цигари.   Над 90% от цитираните 250 хил. пушачи споделят, че основната причина да търсят незаконни продукти е цената. Основният начин на снабдяване с незаконни цигари е \"от приятели\" - цели 37,8% от пушачите казват това. На второ място, с 35,7% е отговорът \"купувам ги на улицата\". А покупката на открит пазар се прави от 25,9% от запитаните.        Оказва се, че в Свиленград се пушат най-много незаконни цигари, а на второ място е Плевен. Хасково и Видин са трети и четвърти. Габрово е градът, където най-малко се пушат незаконни цигари. София се нарежда в златната среда.\r\nПо-голямата част от потребявания в страната тютюн за пушене е нелегален. Моментната картина, регистрирана чрез показани или описани от респондентите пакети тютюн, показва много висок дял на нелегалните продукти, които достига до 70%. Анкетираните споделят, че купуват разфасовки между 30 и 1000 грама, като често пакетите нямат обозначени марки, а цените варират при едни и същи грамажи на тютюна.\r\nПредвид данните от доклада, ИПИ препоръчва акцизът върху цигарите да се запази на сегашното ниво, а контролът от страна на МВР и Агенция \"Митници\" при производствения процес да бъде \"на място\". Изрично отбелязано е, че български незаконни цигари могат да бъдат намерени на чужди пазари и е даден конкретен пример с Турция. Влизането в сила на системата за идентификация и проследяване на всички кутии цигари в ЕС от май 2019 година, в т.ч. тези предназначени за износ в трети страни, ще подпомогне допълнително установяването на произхода на българските незаконни кутии, които са намерени на чужди пазари, смята ИПИ.    ", "date": "2018.06.04", "title": "Печалбата от незаконна търговия на цигари - милиарди, но за 11 години"}
