{"url": "https://www.actualno.com/starazagora/hotelieri-i-restorantiori-v-stara-zagora-i-radnevo-rabotjat-s-jylti-jiletki-v-znak-na-protest-snimki-news_1427318.html", "text": "      Персоналът на хотели и заведения в Стара Загора, които членуват в Българската хотелиерска и ресторантьорска асоциация (БХРА), работят с жълти жилетки. По този начин те символично протестират срещу сивия сектор в бранша. На 23-ти януари от асоциацията е внесена декларация до министър-председателя , министъра на финансите Владислав Горанов и министъра на туризма Николина Ангелкова. Чрез писмото си недоволните поставят не политически, а икономически искания.           В нея членовете на БХРА настояват да не влиза в сила действието на Наредба Н-18, да се отменят текстовете, касаещи запечатване на търговски обекти при открити фискални нередности, като крайна репресивна мярка, и въвеждане на градивност при наказанията при първо, второ и последващо нарушение. В документа се настоява и за намаляване на ДДС на 5% за храни, напитки и за всички търговски обекти, категоризирани по Закона за туризма, както и за въвеждане на патент, зависещ от търговската зона и/или ако годишният оборот на заведението е до 90 000 лв.   С исканията си хотелиерите и ресторантьорите целят изсветляване на бизнеса и максимално увеличаване на фискалната събираемост до 100%, повишаване на потреблението и на работните заплати в сектора, намаляване на цените на хранителните стоки и съответно на туристическия продукт, както и повишаване конкурентоспособността на българската туристическа индустрия спрямо съседни държави. Хотелиерите и ресторантьорите очакват покана за разговор. В противен случай ще преминат към ефективни стачни действия след 28-ми януари.    В Стара Загора протестират всички членове на сдружението на хотелиерите и ресторантьорите и още над 50 заведения. В символичния протест участват и заведения и хранителни магазини в Раднево.     В региона индивидуалните членове на БХРА са над 3 хиляди, а в организацията членуват и 36 други звена. Всички те настояват правителството и парламентът да предприемат законодателни промени, които да регулират бранша - решение, взето на националната среща на асоциацията във Велико Търново на 20-ти януари. Фирмите от тази сфера плащат над 41 вида данъци и такси ежемесечно и ежегодно. В тези разходи не влизат заплати, осигуровки, премии, извънреден труд на персонала. От асоциацията заявяват, че са необходими промени и в трудовото законодателство, образованието и във всички закони, които регламентират дейността.\r\nРегионалното сдружение в Стара Загора настоява и за редуциране на “топлите точки” във всякакви хранителни магазини. А кафе-автоматите и вендинг-апаратите да подлежат на категоризация и проверка от съответните контролни органи, както заведенията за хранене.    ", "date": "2020.01.25", "title": "Хотелиери и ресторантьори в Стара Загора и Раднево работят с жълти жилетки в знак на протест (СНИМКИ)"}
{"url": "https://www.actualno.com/showbusiness/kontuzija-prinudi-madona-da-otloji-koncerta-si-v-london-news_1427387.html", "text": "       отложи първото от турнето си „Мадам Х“ шоу в Лондон заради контузия. Певицата ще послуша личния си лекар, който я е посъветвал да си почива, пише БГНЕС. 61-годишната изпълнителка е принудена да отложи първия от общо 15-те си концерта в Лондон. Шоуто трябваше да се състои този понеделник.      В съобщение до феновете си Мадона обяснява: \"Както всички знаете, имам стари контузии, които започнаха да се обаждат в началото на турнето. Винаги трябва да слушам тялото си и да поставям здравето си на първо място. Последното нещо, което искам да направя, е да разочаровам феновете си. Както винаги всеки, който има закупен билет, ще получи парите си обратно\".   Припомняме, че през декември миналата година тя бе принудена отново заради влошено здраве да отмени свой концерт във Флорида. ", "date": "2020.01.25", "title": "Контузия принуди Мадона да отложи концерта си в Лондон"}
{"url": "https://www.actualno.com/society/jiteli-na-stolichnija-kv-mladost-izlizat-na-protest-zaradi-saniraneto-news_1427329.html", "text": "      На протест излизат жителите на 4 блока с над 400 апартамента в столичния квартал „Младост“, съобщава БГНЕС. Хората ще изразят недоволството си на 26.01.20 г. от забавеното саниране на жилищата им по Националната програма за енергийна ефективност. Те са решили да протестират заради решението на новоизбрания архитект Стефан Стефанов да обезсили приключилия конкурс и да започне конкурсната процедура отново.      „Това разтакаване не ни е необходимо и ние приемаме това като чиста клептокрация“, заявяват протестиращите. Процедурата по санирането на блоковете 451, 457, 220А и 213 е започната още преди 5 години. „За това време вече имаме 4-ти кмет на район \"Младост\", като през целия този период преодоляхме всички административни пречки. В момента са приключили процедурите и има избрани изпълнители за 4 блока, като очаквахме да започне строителството всеки момент. Но отново администрацията се постара да ни разочарова с решението си. В декларацията си недоволните граждани пишат \"НОВ КМЕТ - НОВ КОНКУРС\".   Протестът ще се проведе зад блок 451 утре (26.01.20 г.) от 12:00 ч. Там по същото време ще бъде проведено и общо събрание на Сдружението на собствениците, на което е поканен и кметът на района – архитект Стефан Стефанов. Хората възнамеряват да му посикат обяснение защо решава да провежда нова процедура, което отново ще забави санирането на блоковете им. Протестиращите подчертават, че не симпатизират на нито една политическа сила и протестът им не е политически – за тях е важно администрацията де се води главно от интересите на гражданите и да не ги бави излишно.\r\nПрипомняме твърдението на Стефанов, че процедурата все още не е приключила. По думите му, именно той е назначил комисия, която разглежда офертите и все още не е предоставила окончателния доклад.   ", "date": "2020.01.25", "title": "Жители на столичния кв. \"Младост\" излизат на протест заради санирането"}
{"url": "https://www.actualno.com/asia/blokirat-dvijenieto-na-mejdugradski-avtobusi-v-pekin-news_1427316.html", "text": "       Властите в Пекин решиха временно да преустановят превозите с междуградски автобуси , като мярка за предотвратяване на разпространението на заразата, причинена от , пише БГНЕС. Решението влиза в сила в утре (26.01.20 г.), съобщиха от Министерството на транспорта.      Съобщението гласи: \"В съответствие с изискванията за предотвратяване и контрол на по-нататъшното разпространение на епидемията, причинена от новия тип коронавирус, целият междуградски пътнически трафик ще бъде временно спрян. За момента няма яснота кога движението ще бъде възобновено \".   Припомняме, че вчера Пекин обяви най-високото ниво опасност от зараза. Според китайския Държавен здравен комитет броят на смъртните случаи от пневмония, причинена от новия вирус, е 41. Към момента в Китай заразени са близо 1 300 души, като състоянието на над 230 от тях е тежко. Около 15 200 от заболелите са били в близък контакт със заразени. От тях 1 230 вече са тествани, а близо 14 000 са под лекарско наблюдение. ", "date": "2020.01.25", "title": "Блокират движението на междуградски автобуси в Пекин"}
{"url": "https://www.actualno.com/society/novinite-naj-vajnoto-za-denja-25-januari-news_1427285.html", "text": "              Оставките на министър-председателя на  и на министъра на реионалното развитие Петя Аврамова бяха поискани от протестиращите в София жители от Перник. Хората излязоха на протест заради водната криза в града. Демонстрантите тръгнаха на шествие от площад \"Александър Първи\" и стигнаха до Министерски съвет. Недоволните заявиха, че ще останат до 22:00 ч. тази вечер, за да бъде изпълнено искането им.   След изявлението на дипломатическото ведомство на у нас, посолствата на Великобритания и Канада също подкрепиха усилията на за пресичане на „чуждите зловредни действия“. Реакцията на дипломатическите мисии на двете страни е свързана с досъдебните производства, започнати от прокуратурата, срещу двама руски дипломати, които са заподозрени за шпионаж. Руското външно министерство счита изгонването на дипломати от София за \"недружелюбна и провокативна стъпка\", а също така предупреждава българските власти, че ще бъдат предприети \"мерки за възмездие\".     Земетресение с магнитуд 5,1 по Рихтер удари провинция Елязъг, Турция, съобщи изследователският център “Кандили“ към университета „Мармара“, специализиран в сеизмологични проучвания. Хонконг въвежда извънредни мерки за борба с коронавируса от Китай, съобщи Кари Лам - директор на администрацията в страната. Властите отмениха публичните събития и удължиха училищните ваканции до 17.02.20 г.    Екипът защитници на Доналд Тръмп започна своите пледоарии в Сената на Конгреса като част от процеса на импийчмънт на американския президент. Адвокатите разполагат с 24 часа в рамките на три работни дни, за да представят позицията си. Юристите ще представят по-голямата част от своите аргументи в понеделник, 27.01.20 г. \"Предприети са всички мерки, институциите работим съвместно, а населението да не консумира риба и да не ползва вода от реката в района на замърсяването\", призова областният управител на Пловдив Дани Каназирева по повод ситуацията с откритата мъртва риба. Не само срещата вчера не беше лека, не е лека ситуацията, в която се намира \"Левски\". Това е игра на нерви и нещата могат да вземат различен завой. Ние подаваме ръка на Васил Божков. Това стана ясно от думите на председателя на Националния клуб на привържениците на футболния клуб \"Левски\" Степан Хиндлиян в ефира на предаването \"Тази събота\" по bTV. Ние сме съгласни, че сме заложник на политически и икономически интереси, но \"Левски\" е голямата идея. Отборът в момента е стабилен и функционира нормално, подчерта Хиндлиян пред Жени Марчева.  преживява криза в здравеопазването, хиляди лекари и медицински сестри напускат за по-добре платена работа в Западна Европа. Това твърди изданието Еuronews в статия, озглавена „Болна система: Българската здравна система оставя пациентите уязвими“. Трима от всеки четирима български студенти по медицина казват, че са изкушени да напуснат. Основните дестинации са Германия, Австрия и скандинавските страни, посочва още медията. Шайнди Милър-Еренвалд е родом от Унгария. Но живее в Израел. През пролетта на 1944 година тя е депортирана в концентрационния лагер Аушвиц-Биркенау. Тогава Шайнди е на 14 години. Там избиват почти цялото ѝ семейство. Момичето също се намира в смъртна опасност, но въпреки това събира сили да запише преживяванията си в дневник. Външният министър на Мохамед Джавад Зариф заяви, че иракчанинът, който е свалил самолета на „Международни авиолинии на Украйна“ близо до Техеран, е в затвора. Китайската нова година, известна като Празник на пролетта (или Началото), има повече от 4000-годишна история. Това е най-дългия празник в Китай и през тази година започва на 25 януари и приключва на 8 февруари. ", "date": "2020.01.25", "title": "Новините: Най-важното за деня, 25 януари"}
{"url": "https://www.actualno.com/politics/rusija-zaplashi-bylgarija-s-otveten-udar-zaradi-izgonenite-ruski-diplomati-news_1427325.html", "text": "       , информира ТАСС. \"Считаме, че ходът на официалната София е открито недружелюбен и провокативен, противно на конструктивния и традиционно взаимно респектиращ характер на руско-българските отношения. Запазваме си правото да предприемем ответни мерки\", коментира външното министерство.      В съобщението се отбелязва, че не е представила никакви \"правдоподобни\" доказателства в подкрепа на решението за ултиматумът руските дипломати да напуснат страната ни в срок от 48 часа.   Припомняме, че българската прокуратура обяви, че има данни за извършен шпионаж, от страна на дипломатите на Русия. \"Българското ведомство твърди, че обхватът на тяхната незаконна дейност са били изборите и енергийният сектор. В съответствие с разпоредбите на Виенската конвенция за дипломатическите отношения, наказателното производство срещу двама руски граждани е спряно и според прокуратурата има основания за участието им като подсъдими\", пише още агенцията. ", "date": "2020.01.25", "title": "Русия заплаши България с ответен удар заради изгонените руски дипломати"}
{"url": "https://www.actualno.com/society/dani-kanazireva-ne-konsumirajte-riba-ot-r-marica-news_1427336.html", "text": "      \"Предприети са всички мерки, институциите работим съвместно, а населението да не консумира риба и да не ползва вода от реката в района на замърсяването\", призова областният управител на Пловдив Дани Каназирева по повод ситуацията с откритата мъртва риба.      Припомняме, че на Спешен телефон 112 бе получен сигнал за голямо количество при моста на квартал \"Полатово\" в Стамболийски. Незабавно са уведомени  МВР, РИОСВ, Басейнова дирекция и Областната дирекция за безопасност на храните (ОДБХ) в Пловдив. Това съобщи областният  управител  Дани Каназирева. Тя и представители от всички иснституции извършиха спешна проверка на мястото.    Към момента е установено, че източникът на замърсяването на реката е край Пазарджик, като по течението на водоема е стигнало и до района на Пловдив. По случая е сезирана прокуратурата и в 2-те области и е образувано досъдебно производство. Органите на реда охраняват засегнатите зони. Взети са проби, като първите резултати от бързите тестове се очакват в късния следобед днес.\r\n„ Първоначалните данни говорят за токсично отравяне, затова и предприетити мерки са много сериозни. Изпратили сме съобщения до общините Пловдив и Първомай за да информират и предупредят населението да избягва консумацията на риба от река Марица, както и да ограничи достъпа на хора и животни до водата, докато не се изяснят причините и естеството на замърсяването\", коментира Каназирева.  По думите й е подадена информация и към ВиК – Пловдив да се следи качеството на питейната вода и, ако е необходимо, да се вземат проби от водоизточниците до изясняване на случая.   ", "date": "2020.01.25", "title": "Дани Каназирева: Не консумирайте риба от р. Марица"}
{"url": "https://www.actualno.com/asia/seizmolozi-ot-japonija-ochakvame-cunami-do-10-m-v-sledvashtite-30-godini-news_1427327.html", "text": "      В Япония през следващите 30 години очакват огромно цунами, предаде ТАСС. Според сеизмолозите вълната ще се появи поради трус по разлом на Нанкай в Тихия океан. Експерти от изследователската комисия по земетресения на японското правителство заключиха, че съществува опасност от мощен трус по разлом на Нанкай в Тихия океан. Бедствието може да се случи в следващите 30 години. То ще предизвика цунами с височина от 3 метра до 10 метра в обширни райони на страната. Това съобщи (25.01.20 г.) националният вестник Асахи Шимбун.      Отбелязва се, че огромната вълна ще удари брега на Япония от префектура Шизуока в централната част на държавата до югозападния остров Кюшу (повече от 1 000 километра от бреговата ивица). Според правителството на Япония земният и последващото цунами може да доведат до загиването на повече от 320 000 души и да причини щети на стойност над 2,3 трилиона долара. Общо природното бедствие може да засегне 40 от 47 префектури в Япония, където повече от 2,4 милиона домове ще бъдат разрушени от труса, цунамито и последващите пожари.   Вероятността такава сеизмична активност да се прояви през следващите 30 години е около 70%. Според статистиката в този район се случват земетресения с магнитуд от 8-ма степен веднъж на 100-200 години. ", "date": "2020.01.25", "title": "Сеизмолози от Япония: Очакваме цунами до 10 м в следващите 30 години"}
{"url": "https://www.actualno.com/haskovo/80-koli-izgorjaha-v-avtomorga-v-haskovo-news_1427348.html", "text": "       , информира БНР. Огънят се е запалил в ранния следобед и за минути е обхванал голяма територия. На мястото на инцидента са изпратени екипи от пожарните служби в Хасково и Димитровград. Причините за пожара са в процес на изясняване.      В района има силно задимяване. Очакват се екипи на регионалната екоинспекция да направят замервания на чистотата на въздуха. Местните власти успокояват, че няма опасност за населението.    ", "date": "2020.01.25", "title": "80 коли изгоряха в автоморга в Хасково"}
{"url": "https://www.actualno.com/asia/spasiha-jena-prekarala-19-chasa-pod-ruinite-na-doma-si-v-turcija-news_1427346.html", "text": "      Турският президент Реджеп Тайип Ердоган обеща държавата да окаже подкрепа и помощ на ранените и на роднините на жертвите на силното земетресение, пише БГНЕС. Държавният глава на Турция пристигна по-рано в източната провинция Елязъг, която пострада най-много при вчерашния .      \"Успяхме да извадим много хора от развалините. Ще направим всичко по силите си. Няма да оставим никого без храна или подслон\", каза Ердоган в спасителната зона в град Елязъг. Президентът присъства и на погребението на някои от жертвите.    Междувременно спасителите извадиха жива жена, прекарала 19 часа под руините на къщата си. По последни данни 22 души починаха, а над 1030 са ранени при труса. ", "date": "2020.01.25", "title": "Спасиха жена, прекарала 19 часа под руините на дома си в Турция"}
{"url": "https://www.actualno.com/society/spipaha-firma-da-tochi-nezakonno-podpochveni-vodi-news_1427340.html", "text": "      Икономически полицаи и служители на Басейнова дирекция пък са извършили проверка и на територията на голямо хранително предприятие в . Акцията била по сигнал за нерегламентирано източване на подпочвени води, съобщава \"Дарик\". При инспекцията се оказало, че от предприятието са дърпали вода с помпи от 90 метра дълбочина. Фирмата нямала разрешително за тази дейност, както и водомер, който да отчита какво количество вода е добита. Имало само водомер за канализационните води. Взети са проби от водата за изследване, както и от готовата продукция във фирмата. За случая са уведомени РЗИ - Пловдив и Районната прокуратура, като е образувано и досъдебно производство.      Пловдивско месопреработвателно предприятие също е обект на проверка по сигнал. Информацията е от директора на Областната дирекция на МВР - Пловдив старши комисар Йордан Рогачев. Служители на Икономическа полиция и Областната дирекция за безопасност на храните (ОДБХ) в Пловдив са влезли в един от най-големите месокомбинати. Съставен е констативен протокол, взети са и проби от суровините и готовата продукция, които са  изпратени за изследване.     ", "date": "2020.01.25", "title": "Спипаха фирма да точи незаконно подпочвени води"}
{"url": "https://www.actualno.com/crime/alpinist-be-spasen-s-pomoshtta-na-dva-helikoptera-v-rila-news_1427356.html", "text": "      Планински спасители от Дупница и два словашки хеликоптера спасиха пострадал алпинист в района на водопада Рилска Скакавица, съобщи  Божидар Джокин от Планинската спасителна служба, пише БГНЕС.      Инцидентът е станал след 13:00 ч. в района на водопада. Там са се изчаквали група алпинисти. След подадения сигнал, 5-има спасители от Дупница отишли на мястото с моторни шейни от района на хижа \"Седемте езера\", за да окажат помощ. В акцията са се включили и два хеликоптера от Словакия, които са били ангажирани с участие в състезанието за Световната купа в Банско.    Той е от София и е изпратен за лечение в УМБАЛ \"Света Анна\". Мъжът е на 29 г. Приет е 15:30 ч. в Спешното отделение на болничното заведение днес. Пациентът е с фрактура на бедрена кост и е стабилизиран. Хоспитализиран е в Клиника по ортопедия и травматология на софийската болница. ", "date": "2020.01.25", "title": "Алпинист бе спасен с помощта на два хеликоптера в Рила"}
{"url": "https://www.actualno.com/starazagora/starozagorci-s-publichno-nedovolstvo-zaradi-neuredici-v-parkiraneto-snimki-news_1427347.html", "text": "      Живеещи на ул. \"Цар Иван Асен Втори\" 69 в Стара Загора, макар и малобройна група, се събраха заради проблем с част от зелената зона в централната част на града.          При влизане в улицата от \"Гурко\" знак няма. Такъв е поставен по-нагоре, и то с гръб към посоката на движение по участъка, заради което той няма как да бъде видян от водачите.   Липсва и указателна табела, която да посочва къде се намира най-близкият паркомат. Ако шофьорът не разполага с телефон, не може да плати престоя си със SMS. На импровизирания паркинг, чиято маркировка е неразбираема за паркиращите, няма и отделено паркомясто за хора с увреждания.    \"Положението е такова от няколко години\", обяснява Алекс Петров, живеещ в блока на улица \"Цар Иван Асен II\" №69. Той е и организатор на събитието в социалните мрежи. Казва, че казусът е обсъждан в групите на старозагорци, но общинската администрация игнорира проблема. Не става ясно обаче дали е подаден официален сигнал до компетентните органи. Иначе, на паркирали там автомобили са слагани скоби, вдигани са и от репатратора - ситуации, в които гражданите си плащат глобите.      Петров подчертава и абсурдността на един от поставените на импровизирания паркинг знаци. Той указва изход и в двете посоки, а от север улицата няма такъв за моторни превозни средства. Винаги е била затворена от намиращия се там магазин и на централния булевард може да излезе само пешеходец.     Според живеещите и работещите на отсечката между улиците \"Цар Симеон Велики\" и \"Гурко\" проблемът се неглижира. От десетилетия улицата не е асфалтирана, сменен е само частично тротоарът от източната страна. С включването на тази част от улицата в обаче от гражданите се събират такси. ", "date": "2020.01.25", "title": "Старозагорци с публично недоволство заради неуредици в паркирането (СНИМКИ)"}
{"url": "https://www.actualno.com/asia/irakskite-sili-za-sigurnost-otkriha-ogyn-sreshtu-protestirashti-v-bagdad-news_1427361.html", "text": "      Иракските сили за сигурност откриха огън срещу протестиращи в център на , съобщава \"Дарик\". Най-малко 8 души са ранени. Сблъсъците избухнаха, когато властите започнаха да отстраняват бетонни прегради близо до площад \"Тахрир\" и на един от мостовете над река Тигър в иракската столица.      Нападението беше извършено няколко часа след като влиятелният шиитски духовник Муктада Садр оттегли подкрепата си за протестното движение и призова поддръжниците си да напуснат палатковите лагери на протестиращите срещу правителството. Други 16 души от протестиращите са арестувани от полицията в южния град Басра при акция за разчистване на окупиран от демонстранти площад тази нощ.    ", "date": "2020.01.25", "title": "Иракските сили за сигурност откриха огън срещу протестиращи в Багдад"}
{"url": "https://www.actualno.com/asia/uvelichavat-broja-na-medicinskite-rabotnici-v-kitaj-za-spravjane-s-koronavirusa-news_1427366.html", "text": "      В Китай се проведе спешно заседание на Постоянния комитет на Политическото бюро на Централния комитет на КПК. Повод за срещата са мерките за предотвратяване и контрол на новия тип епидемия от пневмония, предаде ТАСС. Президентът призова властите на всички нива да засилят контрола върху разпространението на вируса.        \"Наша отговорност е да предотвратяваме и контролираме болестта\", съобщават китайските власти. \"Властите на всички нива трябва да приемат предотвратяването и контрола на нови огнища на коронавирус като приоритетна област на своята работа“, подчерта председателят на КНР. По непотвърдена информация, на срещата е взето решение да се създаде ръководна група на Централния комитет на КЗК, която да координира работата по превенцията и контрола на епидемията . Решено е също така, специализирани ръководни групи да се изпратят в провинция Хубей, където за първи път е възникнало огнището на заразата, както и в други провинции на Китай, където ще се работи на терен.   Участниците в срещата посочиха важността на предприемането на спешни мерки за лечение на болните, увеличавайки броя на медицинските работници, участващи в борбата с , включително и на военните лекари . По време на дискусията бе отбелязано значението на навременното и прозрачно разпространение на информация за заболяването, с цел ефективното решаване на проблема, както в Китай, така и в чужбина.\r\nПрипомняме, че броят на потвърдените случаи на този вид пневмония, причинени от коронавирус от нов тип 2019-nCoV в Китай, се е увеличил до 1 372-ма души. Смъртните случаи пък наброяват 41, както бе съобщено по-рано. Коронавирусът е открит и в Австралия (2-ма души), Виетнам (2), Малайзия (3), Непал (1), Република Корея (2), Сингапур (3), (2), Тайланд (4), Франция (2) и Япония (3).   ", "date": "2020.01.25", "title": "Увеличават броя на медицинските работници в Китай за справяне с коронавируса"}
{"url": "https://www.actualno.com/curious/dneven-horoskop-za-26-januari-news_1427376.html", "text": "       Овен       Днес може всичко, което правите да бъде оригинално и неповторимо. Това няма да изисква никакви усилия от ваша страна, а само малко желание да бъдете малко по-различни от обичайното. Телец Днес е много вероятно да бъдете обхванати от скука. Едва ли ще успеете да се справите с нея, така че се постарайте да намерите още някой в същото настроение и така двамата скучаейки ще бъдете много продуктивни.   Близнаци Днес е ден, в който не бива да прекалявате в нищо. В същото време ще изпитвате безпокойство. Запитайте се имате ли реална причина за това. Рак     Днес е ден за търсене на любов за онези представители на знака, които все още не са открили своята половинка. Не гледайте в стандартните места. Пропускате нечии очи, които отдавна очакват вниманието ви. Лъв Днес е ден, в който ще ви се наложи да вземете решение. По-добре да го направите вие, отколкото това да сторят обстоятелствата. Дева Днес ще бъдете обект на изключителна нежност и грижи. Да, вие наистина го заслужавате. Не се питайте защо, а приемете това, което ви се дава.   Везни Днес вашата задача ще бъде да се опитате да се поставите на мястото на вашия партньор. За начало си помислете има ли дейности от всекидневието, които изпълнява единствено половинката ви.    Скорпион Днес се отдайте на спокойствие и тишина. Не планирайте пътувания. Съсредоточете се върху близките ви планове, като съберете цялата си положителна енергия и вяра, че ще се сбъднат. Стрелец Днес ще бъдете по-неразбираеми от обикновено. Не се опитвайте да говорите за важните неща, защото мислите ви ще са неясни. Козирог    Днес задължително дайте воля на енергията, която ви изпълва. Това не означава да спретвате скандал с всеки, с когото си имате работа. Водолей Днес направете подарък. Може да е за вас или за някой други, или за двама ви. Важното е да има такъв. Риби Днес ще ви бъде даден тласък, който ще ви движи в продължение на 2 - 3 седмици. Има опасност да изхабите цялата си енергия и ентусиазъм, за нещо напълно ненужно. ", "date": "2020.01.25", "title": "Дневен хороскоп за 26 януари"}
{"url": "https://www.actualno.com/society/fenovete-na-levski-podavat-ryka-na-vasil-bojkov-news_1427254.html", "text": "      Не само срещата вчера не беше лека, не е лека ситуацията, в която се намира \"Левски\". Това е игра на нерви и нещата могат да вземат различен завой. Ние подаваме ръка на Васил Божков. Това стана ясно от думите на председателя на Националния клуб на привържениците на футболния клуб \"Левски\" Степан Хиндлиян в ефира на предаването \"Тази събота\" по bTV. Ние сме съгласни, че сме заложник на политически и икономически интереси, но \"Левски\" е голямата идея. Отборът в момента е стабилен и функционира нормално, подчерта Хиндлиян пред Жени Марчева.      Той отбеляза, че феновете да вземат акциите на \"Левски\" е една малка крачка, но това не се прави от за утре. Господин Божков е човек с доста сериозни качества и очевидно може много добре да преценява едни бъдещи събития и как те ще се развият, каза Хиндлиян.   Божков успя да настрои голяма част от общността в посока бунтове и метежи, в защита на хазартния му бизнес, коментира още Хиндлиян. Тук е много важно да се каже - ние подаваме ръка на господин Божков и му предлагаме, ако неговият бизнес бъде засегнат по някакъв начин и той не може да дава 2 млн. лв. на отбора, ако иска да спаси клуба, със сигурност има начин да го финансира. Но той трябва да излезе и да го каже. Тогава съм сигурен, че цялата левскарска общност ще се мобилизира за отбора, а в същото време господин Божков ще има подкрепата на една голяма маса от хора , коментира Степан Хиндлиян. В случая трябва да надделее здравият разум. Ние сме хора, които сме , но трябва да си помислим кого защитаваме, убеден е още Степан Хиндлиян.   Към онзи момент лотария на Васил Божков нямаше. Тя се появи 2014 година и истински избуя след 2015 г. Ние обръщахме внимание основно върху \"Еврофутбол\" и Българския спортен тотаризатор. Това обясни на свой ред бившият заместник-финансов министър Георги Кадиев, като така отговори на от ДПС по отношение на режима на облагане на хазартните игри.\r\nПрипомняме, че в предаването \"Лице в лице\" с Цветанка Ризова по-рано Цонев коментира, че Георги Кадиев, заедно със седем народни представители, е предложил през 2013 г. два режима на облагане за хазарта, а при изброяването на видовете хазартни игри, лотарията е била пропусната. \"Законопроектът, който сме внесли през 2013 г. аз и група народни представители, е имал за цел да уеднакви режимите на облагане и те да не бъдат два, а един. Тогава в залата този текст не беше приет\", поясни още .    Наистина, внасяйки текстовете, сме пропуснали думичката \"лотария\". Но това не е умишлено. Станало е неволно . Но така или иначе към 2014 година щетата за бюджета е била 500 000 лв. В края на 2014 година грешката беше поправена по времето на управлението на ГЕРБ\", поясни Кадиев. Слагам си ръка на сърцето, че към онзи момент е имало Държавна лотария, но през 2014 г. това, от което евентуално е бил облагодетелстван Васил Божков, са били тези 500 000 лева, което е абсолютно неволно. Ако бяхме приели обаче законопроекта на Йордан Цонев, щетата щеше да е 30 млн. лева, категоричен бе още Георги Кадиев.    Според него проблемът има име и това Комисията по хазарта и Министерството на финансите. Винаги съм имал съмнения, че в Комисията по хазарта има хора, които са пробити, коментира в заключение Кадиев.  ", "date": "2020.01.25", "title": "Феновете на \"Левски\" подават ръка на Васил Божков"}
{"url": "https://www.actualno.com/asia/s-filmi-i-predavanija-rusija-shte-stimulira-rajdaemostta-news_1427370.html", "text": "       Митрополит Иларион отбеляза, че сега снимат сериали, които показват главно темата за изневярата. Според него, прожектирането на филми и телевизионни предавания за здравите семейни отношения може да помогне за подобряване на демографските резултати в Русия. Това мнение изрази в събота председателят на Синодалния отдел за външни църковни отношения на Московската патриаршия, ректор на църковната аспирантура и докторска школа, наречена на светите равноапостоли Кирил и Методий (ВЕКО), митрополит Иларион (Алфеев) в интервю за \"Църква и мир\" по телевизионния канал Русия-24, съобщава ТАСС.      \" И Наистина се надявам, че при новия министър на културата тази тенденция за подобряване на семейните отношения, както се показват по телевизията, ще продължи и ще се разраства“, каза той. В същото време, митрополит Иларион отбеляза, че в настоящата поредица, според неговите наблюдения, темата за брачната изневяра е показана главно и „целият сюжет е изграден върху това“. \"Къде е темата за многодетното семейство в тези серии? Къде е темата за здравото , като цяло? Темата за брачната вярност? Не съществуват ли?\", добави той.    ", "date": "2020.01.25", "title": "С филми и предавания Русия ще стимулира раждаемостта"}
{"url": "https://www.actualno.com/america/prolivnite-dyjdove-v-brazilija-vzeha-11-jertvi-news_1427372.html", "text": "       Най-малко 11 души са загинали в резултат на проливни дъждове в Бразилия , предаде \"Дарик\". Продължителните валежи предизвикаха наводнения и в югоизточната част на държавата, взимайки жертви. Информацията е съобщена от Гражданската защита в страната.      Всичките 11 души са загинали в щата Минас Жераис. Двама от тях - в регионалната столица Бело Оризонте. Очаква се проливните дъждове да продължат в Минас Жераис, както и в други части на Бразилия, включително Рио де Жанейро и Сао Пауло.    ", "date": "2020.01.25", "title": "Проливните дъждове в Бразилия взеха 11 жертви"}
{"url": "https://www.actualno.com/america/zapochna-izslushvaneto-na-zashtitata-na-trymp-v-procedurata-po-impijchmynt-news_1427373.html", "text": "       Екипът защитници на Доналд Тръмп започна своите пледоарии в Сената на Конгреса като част от процеса на на американския президент , пише БГНЕС, цитирайки ТАСС. Адвокатите разполагат с 24 часа в рамките на три работни дни, за да представят позицията си. Юристите ще представят по-голямата част от своите аргументи в понеделник, 27.01.20 г.      \"Привържениците на импийчмънта на Тръмп не представят убедителни доказателства\", каза ръководителят на екипа, който води защитата на президента, - Пат Сиполуни. Юристът е и съветник в Белия дом. След като прокурорите и защитниците представят своите аргументи по импийчмънта, на разположение на сенаторите са 16 часа, в които юристите ще могат да отговарят на въпроси. След това, предстои провеждането на 4-часов дебат, в който ще стане ясно дали трябва да се викат свидетели и дали е нужно да се изискват допълнителни документи. Ако не бъдат извикани свидетели, Сенатът ще гласува по всяко едно от 2-те обвинения - злоупотреба с власт и възпрепятстване на разследването , проведено от Конгреса.    ", "date": "2020.01.25", "title": "Започна изслушването на защитата на Тръмп в процедурата по импийчмънт"}
{"url": "https://www.actualno.com/asia/novo-silno-zemetresenie-razlulja-turcija-news_1427378.html", "text": "       съобщи изследователският център “Кандили“ към университета „Мармара“, специализиран в сеизмологични проучвания. Това съобщава БГНЕС, цитирайки Спутникнюз.      Според доклада епицентърът на труса е бил на дълбочина от 7,2 километра. Към момента няма съобщения за нови жертви и ранени.   Припомняме, че вчера същата турска провинция бе разлюляна от земетресение с магнитуд от 6,8 по Рихтер, при който загинаха близо 30 души, а повече от 1 200 бяха ранени. ", "date": "2020.01.25", "title": "Ново силно земетресение разлюля Турция"}
{"url": "https://www.actualno.com/plovdiv/apelativnijat-prokuror-na-plovdiv-iznenadvashto-podade-ostavka-news_1427247.html", "text": "      Иван Даскалов, апелативен прокурор на Пловдив с втори мандат, изненадващо подаде оставка в петък. Мотивите му засега са представени само пред колегията, не и пред медиите. Оставката е изненадваща, той бе одобрен с пълно мнозинство от ВСС през 2016 година за втория си мандат, предаде кореспондентът на .      Иван Даскалов е започнал кариерата си като юрисконсулт през 1998 г. През 2001 г. постъпва на работа в Районна прокуратура-Пловдив, където се издига до заместник районен прокурор. През 2004 г. работи в прокуратурата в Карлово, след което има 5-годишен стаж в Окръжна прокуратура в Пазарджик. През 2010-та встъпва в длъжност окръжен прокурор на Пловдив, а през октомври, другата година, е избран за апелативен прокурор на Пловдив.\r\nАпелативна прокуратура-Пловдив е втората по големина в страната и обхваща района на Пловдив, Пазарджик, Смолян, Кърджали, Хасково и Стара Загора. ", "date": "2020.01.25", "title": "Апелативният прокурор на Пловдив изненадващо подаде оставка"}
{"url": "https://www.actualno.com/help/dete-s-atipichen-autizym-se-nujdae-ot-podkrepa-news_1427246.html", "text": "      Семейството на 5-годишния Петьо от село Долни чифлик, област Варна, търси подкрепа за лечението му. Когато момченцето е на 1 година и 3 месеца му е поставена диагноза атипичен аутизъм при посещение на детски невролог и направена електроенцефалограма (ЕЕГ).      От тогава Петьо е преминал множество терапии - Томатис, иглотерапии, остеопатия и диета GAPS, но почти без резултат. Когато детето е на 2 години започват терапии с психолог в Карин дом - Варна, които продължават една година. Родителите са принудени да ги прекъснат заради липса на средства.   Майката Жулиета Георгиева споделя тревоги си с други майки, при чиито деца са постигнати резултати. От тях разбира, че има лечение за заболяването, но е трайно и продължително. Нужни са ежедневни терапии и работа с психолог, логопед, електростимулация и звукостимулация, лечение с барокамера. Не на последно в лечението на атипичния аутизъм е присаждането на стволови клетки - манипулация, която се извършва само в чужбина. \r\nСлед търсене и запитвания имат оферта за присаждане на стволови клетки от център за клетъчна терапия в Киев, Украйна. От там дават 90-процентова гаранция за постигане на резултата, за който се борят родителите на Петьо. 10 хиляди евро е цената на една вливка, а след първата ще е ясно още  колко ще трябва да се направят.  Само за терапиите, които детето преминава, ежемесечните разходи са почти 3 хиляди лева. Тъй като лечението със стволови клетки е финансово непосилно за семейството, те търсят подкрепа и разчитат хората да отворят сърцата си и макар и с малкото да помогнат, за да могат родителите му да направят голямото чудо за Петьо. Майка му мечтае момченцето да стане усмихнато и осъзнато дете, което да може да общува с тях.          В социалните мрежи е създадена и , в която може да се предложат за продажба или да се купят вещи стоки, услуги, а средствата се превеждат по сметката на Петьо. ", "date": "2020.01.25", "title": "Дете с атипичен аутизъм се нуждае от подкрепа"}
{"url": "https://www.actualno.com/crime/mnojestvo-myrtvi-ribi-v-r-marica-mejdu-stambolijski-i-pazardjik-news_1427315.html", "text": "       Стотици тела на изплуваха тази сутрин от река Марица. Това е забелязано край селата между Стамболийски и Пазарджик, информира БТВ. Течението на водите носят мъртвата риба повече от 7 часа. Някои от видовете са сомове, достигащи 10 килограма. За извънредната ситуация вече са уведомени (Регионална инспекция по околна среда и водите) РИОСВ и Икономическа полиция. Общински охранители в Стамболийски съветват хората да не консумират мъртвата риба, тъй като вероятно е отровена.        Сезирана е и прокуратурата в Пазарджик. Междувременно, в пазарджишка фирма за преработка на пластмаси се извършва проверка от компетентните органи. Според РИОСВ същата компания вече е била санкционирана два пъти за подобни нарушения. Проверката е била провокирана от това, че във водите на река Марица в региона са били открити пластмаси, за които се предполага, че са вероятният причинител за масовото измиране на рибата. От фирмата отричат те да носят вина за случилото се, съобщава БТВ.    ", "date": "2020.01.25", "title": "Множество мъртви риби в р. Марица между Стамболийски и Пазарджик"}
{"url": "https://www.actualno.com/asia/raste-brojat-na-jertvite-i-ranenite-sled-trusa-v-turcija-news_1427252.html", "text": "      21 са вече жертвите на труса в Турция, съобщава Анадолската информационна агенция. По последни данни, над 1030 души са ранени.      В последния час спасители успяха да извадят живи четирима души изпод срутени сгради в провинциите Елязъг и Малатия.   Хиляди турци прекараха нощта навън, а и все още не могат да се приберат по домовете си. Материалните щети от труса тепърва ще се изчисляват.\r\nПо информация на Българското външно министерство няма пострадали българи. Премиерът изпрати съболезнования до президента Реджеп Ердоган. Съболезнования на своя колега Мевлют Чавушоглу изрази и външният ни министър Екатерина Захариева.  БГНЕС припомня, че земетресението с магнитуд от 6,8 по скалата на Рихтер разтърси източната провинция Елязъг вчера вечерта около 20:55 местно време. Провинцията е гъсто населена - в нея живеят около 400 000 души. Земетресението беше усетено в много региони на страната, както и в Израел, Ирак и Сирия. ", "date": "2020.01.25", "title": "Расте броят на жертвите и ранените след труса в Турция "}
{"url": "https://www.actualno.com/politics/osven-sasht-velikobritanija-i-kanada-syshto-ni-podkrepiha-v-borbata-s-ruskija-shpionaj-news_1427264.html", "text": "      След изявлението на дипломатическото ведомство на у нас, посолствата на Великобритания и Канада също подкрепиха усилията на за пресичане на „чуждите зловредни действия“, предаде БГНЕС.      Реакцията на на двете страни е свързана с досъдебните производства, започнати от прокуратурата, срещу двама руски дипломати, които са заподозрени за шпионаж.\r\n„Следим с интерес изявленията на българския главен прокурор и информацията, предоставена от Министъра на външните работи на Република във връзка с допълнителните факти за руския шпионаж на територията на България“, се казва в позицията на посолството на Нейно Величество.\r\n„Обединеното кралство продължава да подкрепя съществуващата проактивната позиция на за противодействие на чужди зловредни действия, които подкопават нейния суверенитет. Обединеното кралство подкрепя стъпките, предприети от българските власти, за да отговорят на тази заплаха и да защитят своите граждани, територията и националната си сигурност“, се подчертава в позицията.  Канада също изразява своята загриженост заради руската шпионска дейност в страната ни. „Загрижени сме от появилата се информация за в България. Канада подкрепя дипломатическите и правни мерки, обявени от българските власти на 23 и 24 януари, за да отговори и да се защити от външни дейности, които подкопават суверенитета на и застрашават безопасността и сигурността на българските граждани“, се казва в позицията на канадското посолство, което отговаря не само за , но и за Румъния и Молдова.\r\nПо-рано действията на българските власти бяха подкрепени и от .\r\n„Посолството на приветства предприетите напоследък действия на българското правителство за защита на независимостта и суверенитета на страната срещу злонамерено влияние, включително съобщението от 24 януари за експулсирането на двама служители в руското посолство за шпионаж и това от 23 януари за повдигнати обвинения за опит за предумишлено убийство срещу трима руски граждани\", заявяват от американското посолство.       „Подкрепяме дългосрочните усилия на институциите, участващи в разследването и в разкриването на нарушения на българското законодателство. е силен съюзник в НАТО и партньор в рамките на ЕС и има неотменимо право да определя собственото си бъдеще\", се казва още в позицията.\r\nПрипомняме, че междувременно на страницата си във Facebook Руското дипломатическо ведомство изрази позиция относно действията на официална София, като подчерта, че Москва си запазва правото да предприеме ответни мерки. „Смятаме решението на българските власти да разпространи тази информация в публичното пространство преди посолството да бъде официално уведомено, за неотговарящо на традиционно конструктивния дух на отношенията между държавите ни”, се казват още от Руското външно министерство.\r\nДвамата руски дипломати, за които има подозрения, че са осъществявали шпионска дейност у нас, имат вече по-малко от 48 часа да напуснат страната.  ", "date": "2020.01.25", "title": "Освен САЩ, Великобритания и Канада също ни подкрепиха в борбата с руския шпионаж"}
{"url": "https://www.actualno.com/asia/kitajskijat-koronavirus-stigna-do-11-dyrjavi-news_1427278.html", "text": "      Броят на смъртните случаи от коронавируса се увеличи до 41 души, докато огнището се разпространи в 11 други държави, предава телевизионният канал Sky News, цитиран от агенция \"Фокус\".      Китайската Национална комисия по здравеопазването отчете, че броят на хората, които са заразени, е достигнал до 1287.   Всичките 41 смъртни случая от коронавирус са в Китай - 39 в провинция Хубей, център на огнището, като по един има в Хъбей и в Хъйлундзян.\r\nВирусът е регистриран и в Тайланд, Виетнам, Сингапур, Япония, Южна Корея, Тайван, Непал, Франция, , Австралия и Малайзия. Органите по здравеопазване в целия свят се борят, за да не се превърне ситуацията в глобална пандемия.  Австралия потвърди за три случая - един от тях, китаец на 50 години, който се върнал от Ухан на 19 януари, в момента се намира в болница в стабилно състония.\r\nФранция заяви, че трима души са болни от вируса - това са първите потвърдени случаи в Европа. ", "date": "2020.01.25", "title": "Китайският коронавирус стигна до 11 държави"}
{"url": "https://www.actualno.com/sofia/po-praktichno-po-etichno-advokati-za-advokatite-v-izborite-za-rykovodstvo-na-sofijska-advokatska-kolegija-news_1427273.html", "text": "      През почивните дни (25 и 26 януари) ще се проведе Общо събрание на Софийска адвокатска колегия. Наред с разглеждане на текущи въпроси като бюджета на организацията, предстоят и избори за състава на ръководните ѝ органи – Адвокатския съвет, Дисциплинарния съд и Контролния съвет.     Визията на \"Адвокати за адвокатите\" е разделена в четири сегмента – Организирана адвокатура, Компетентна адвокатура, Етична адвокатура и Модерна адвокатура.\r\nСред предложенията за развитие на колегията личат иновативни идеи като например абсолютно всеки адвокат да покрие часовете за обучение с помощта на електронно записване в семинарите с отчитане на часовете обучение и издаване на електронни сертификати, обучения по юридически английски език за адвокати, създаване на електронна деловодна система и нов сайт на колегията, електронен портал за услуги като вписване на важни за юристите обстоятелства - временно преустановяване на дейност, заявления за допускане до изпит \"електронно досие\" на адвоката, въвеждане на система за атестиране на служителите и контрол на работното време и още много други – научете подробности от по-долните препратки.\r\nМожете да се запознаете с визията за развитие на уменията на адвокатите.\r\nМожете да се запознаете с предложенията за улесняване на бюрокрацията за адвокатите.\r\nМожете да се запознаете с визията за етиката и дисциплинарната дейност.\r\nМожете да научите повече за визията за по-добрата комуникация с адвокатите от колегията.  Кандидат за председател на Адвокатския съвет е г-н . Той  практикува професията вече 25 години – още от 1995 година, когато като  студент започва работа за трупане на стаж в адвокатско съдружие  \"Братоев, Конов, Спасов и Мичев\". Адвокат в Софийска адвокатска колегия  от 2001 г., съдружник в адвокатско съдружие „Гигова и партньори“ от края  на 2001 г. до момента. Специализира в областта на търговското право,  търговската несъстоятелност, дружественото право и изпълнителното  производство.\r\nКато част от Софийски адвокатски съвет (от 28 юни, 2017 година), г-н  Марчев участва в изготвянето на програми за професионалните обучения,  провеждани от Софийска адвокатска колегия, както и в изготвянето на  научната програма за конференциите, организирани от Софийска адвокатска  колегия в периода 2017 г. до момента. Повече за неговия принос за  развитие на колегията и на професията научете ! А с всички кандидати на \"Адвокати за адвокатите\" за Адвокатския съвет се запознайте !\r\nСред кандидатите за членове на Контролния съвет личат имена като това  на адвокат , който е управляващ съдружник в \"Адвокатско  дружество Владикин, Славов и партньори\" и е награден като адвокат на  годината в инициативата \"Национални награди за правосъдие 2017\". С  останалите кандидати за Контролния съвет се запознайте ! Кандидат за председател на Дисциплинарния съд е . Той е завършил  Юридическия факултет на СУ „Климент Охридски” още през 1985 година бил е  районен съдия и Председател на Пети районен съд, град София. През 1992  г. е назначен за член съдия при Софийски градски съд. От 1994 г. е  адвокат в Софийска адвокатска колегия. С останалите кандидати за  Дисциплинарния съд можете да се запознаете !\r\nЗа всичко за инициативите на \"Адвокати за адвокатите\" можете да се осведомите и във ! ", "date": "2020.01.25", "title": "По-практично, по-етично – \"Адвокати за адвокатите\" в изборите за ръководство на Софийска адвокатска колегия"}
{"url": "https://www.actualno.com/europe/5000-prestypni-grupirovki-v-evropa-zarabotvat-nad-110-mlrd-evro-news_1427272.html", "text": "      5000 престъпни групировки в Европа заработват и печелят по 110 милиарда евро годишно, предаде агенция МИА, цитирана от БГНЕС.      Данните са на европейския комисар по вътрешните работи Илва Йохансон, която съобщи, че европейските власти разследват повече от пет хиляди престъпни групировки. Чистата им печалба е над 110 милиарда евро.\r\nДанните бяха оповестени на неформална среща на министрите на вътрешните работи на ЕС в Загреб. На срещата европейските министри обсъдиха борбата срещу организираната престъпност, тероризма, трафика на хора, защитата на децата от престъпления в интернет, а също и миграцията и противодействието на трафика на хора.\r\nСлед срещата комисар Йохансон заяви, че ЕС е готов работи по приемането на план за изземване на незаконно придобитите средства, съобщават и хърватски медии.     Хърватският министър на вътрешните работи Давор Божинович, който ръководи неформалната среща, заяви, че гражданите имат право да очакват правителствата да защитят тяхната сигурност.\r\nКомисарят по правосъдие в ЕК Дидие Риендерс обяви, че през февруари ще бъде обсъден първият доклад за върховенство на закона на ЕС. Документът ще дава препоръки и насоки на европейски държави, които нямат независима съдебна система.\r\n\"Бихме искали да видим първия годишен доклад за върховенството на закона, поставен на масата по време на германското председателство\", допълни Рейндърс.    Германия ще поеме председателството на ЕС от Хърватия на 1 юли тази година. ", "date": "2020.01.25", "title": "5000 престъпни групировки в Европа заработват над 110 млрд. евро"}
{"url": "https://www.actualno.com/analysis/kakvo-prejivjah-v-aushvic-zapiskite-na-14-godishnata-shajndi-news_1427274.html", "text": "       .      Шайнди Милър-Еренвалд е родом от Унгария. Но живее в Израел. През пролетта на 1944 година тя е депортирана в концентрационния лагер Аушвиц-Биркенау. Тогава Шайнди е на 14 години. Там избиват почти цялото ѝ семейство. Момичето също се намира в смъртна опасност, но въпреки това събира сили да запише преживяванията си в дневник.    \"Едва сега съм в състояние да разкажа на света своята история\", споделя Шайнди Милър-Еренвалд, която е на 90 години. \"Скоро ще си отида от този свят и не искам избитите хора да потънат в забрава\", казва тя. От освобождаването на концлагера Аушвиц-Биркенау изминаха 75 години. А Шайнди е сред последните живи свидетели на Холокоста.  Ужасът, преживян в лагера, тя е описала на 54 страници. Този ужас, отнел живота на почти цялото ѝ семейство и на стотици хиляди други евреи, избухва през март 1944 година, когато нацистите влизат в Унгария. Германските войски окупират и градчето Галанта ( в Словакия), където тогава живее цялото семейство на Шайнди. Евреите веднага са подложени на тормоз, отнемат им правата, натикват ги в гето. Шайнди описва всичко това в дневника си. В деня, когато я депортират, тя отбелязва: \"Стягаме се. Всеки е грабнал по нещо. Бързо, бързо! Трябва да изнесем колкото е възможно повече неща... Вратата шумно се затръшва. Чувам прещракването на ключа в ключалката... Сърцето ми се къса\". На друг лист Шайнди пише: \"Мама ни накара да облечем колкото се може повече дрехи. Сложих четири рокли една върху друга\".\r\nПо онова време в Галанта живеят 4000 души, 1200 от които са евреи. В края на Първата световна война градчето принадлежи към Австро-Унгария, през 1920 става част от Чехословакия, а през 1938 отново е част от Унгария. В семейство Еренвалд се говори на унгарски, немски и словашки. Бащата Леополд търгува с вино, а майката Сесилия помага в семейния магазин. Шайнди има две сестри и четирима братя. Двама от тях се сражават през Втората световна война на Източния фронт.        След като опразват къщата, тя и цялото ѝ семейство са натикани в един конски вагон, за да бъдат депортирани. Шайнди и семейството ѝ лежат на пода. Тъмно е. Претъпкано. Въздухът не достига. Никой не знае накъде ги карат. Страхът расте от минута на минута. Всичко това е описано от Шайнди на отделни листчета, които тя скрива под роклята си. \"Хората викат, изричат имената на близките си, всеки търси  някого. Ние питаме дали някой е виждал баба. Вагонът отново се разтриса, локомотивът надува свирка и влакът потегля. Мъжете се молят, целият вагон плаче\".\r\nСлед кратък престой в междинен лагер, смъртоносното пътешествие продължава към Аушвиц-Биркенау. Там нацистите правят \"селекция\": почти цялото семейство, освен Шайнди, е изпратено в газовите камери. Нея обаче я оставят жива, за да работи в една оръжейна фабрика. Шайнди взима със себе си омачканите и вече разпадащи се страници от дневника. По време на смените си във фабриката тя събира от пода изхвърлени картотечни бланки, върху които преписва записките си. \"Боли ме гърбът. И ръцете ме болят. Няма нужда да се обличам сутрин. Спя с дрехите. Много искам да се изкъпя, но няма вода. Колко хубаво щеше да бъде, ако всичко това беше някакъв кошмарен сън. Но не, нещо такова човек дори не бива и да сънува\".\r\nС риск за живота си Шайнди успява да укрие дневника чак до освобождаването си от лагера през пролетта на 1945 година. От цялото голямо семейство накрая оцеляват само Шайнди, по-голямата ѝ сестра Жити и брат им Йезезиел.      ", "date": "2020.01.25", "title": "Какво преживях в Аушвиц? Записките на 14-годишната Шайнди"}
{"url": "https://www.actualno.com/society/startira-procedura-za-prisyjdane-na-evropejski-etiket-za-inovacii-i-dobro-upravlenie-na-mestno-nivo-news_1427293.html", "text": "      Министерство на регионалното развитие и благоустройството ( ) стартира Пета процедура за присъждане на Европейски етикет за иновации и добро управление на местно ниво на български общини. Инициативата е в изпълнение на Стратегията за иновации и добро управление на местно ниво на Съвета на Европа, която е приета от Република и се прилага успешно в продължение на повече от 12 години.       Европейският етикет за иновации и добро управление на местно ниво е сертификат за качество на цялостното управление в общините, което се оценява по единни критерии и индикатори, разработени от Съвета на Европа, валидни за всички държави членки на ЕС. С него се удостоверява, че дадена община отговаря на европейските стандарти за качество на управлението на местно ниво. 12-те принципа за добро демократично управление на местно ниво са в сърцевината на стратегията и тяхното приемане и прилагане от общините гарантира ефективно и ефикасно планиране и управление на местни политики и мерки в полза на гражданите, различните социални групи и бизнеса.   Принципите са: честно провеждане на избори, представителност и гражданско участие, отзивчивост, ефикасност и ефективност, откритост и прозрачност, върховенство на закона, етично поведение, компетентност и капацитет, иновации и отвореност за промени, устойчивост и дългосрочна ориентация, стабилно финансово управление, човешки права, културно разнообразие и социално единство, отчетност. Призът се връчва на местни власти, доказали прилагането им в своята ежедневна работа.\r\nОрганизацията и провеждането на процедурата за присъждане на Европейския етикет се осъществява в партньорство между МРРБ и Националното сдружение на общините в Република (НСОРБ). Присъжда се от Национална платформа на партньорите за добро демократично управление на местно ниво, която е акредитиран от Съвета на Европа орган.  През 2010 г. страната ни стана първата държава-членка на Съвета на Европа, акредитирана да присъжда Етикет на свои местни власти, и има водещо значение сред останалите държави-членки в изпълнението на стратегията. Отличието се връчва за период от 2 години, а главната цел на инициативата е да се насърчават усилията на все повече местни власти и продуктивното съперничество между тях, което на свой ред да доведе до по-ефективни политики, насочени към силно и жизнено местно самоуправление в България. Право да кандидатстват за присъждане на Европейския етикет имат всички български общини, които приемат и прилагат в работата си 12-те принципа за добро демократично управление на Съвета на Европа. За петата процедура общините могат да кандидатстват за присъждане на Европейския етикет най-късно до 20 май 2020 г.\r\nДо момента са проведени четири процедури, на които са връчени 64 приза. С Европейски етикет за добро демократично управление досега са удостоени 29 общини – Димитровград, Добрич, Долна баня, Карлово, Кирково, Кнежа, Лясковец, , Свиленград, Смолян, Столична община, Бяла Слатина, Мездра, Поморие, Русе, Свищов, Смядово, Троян, Търговище, Банско, Враца, Вълчи дол, Габрово, Горна Оряховица, Павликени, Петрич, Девня, Самоков и Ловеч.   Подробна информация относно кандидатстването на общините, условията и реда за присъждане на  Европейския етикет може да се намери на интернет страниците на МРРБ, в раздел Европейски етикет за иновации и добро управление на местно ниво, на НСОРБ и в Портал за децентрализация.     ", "date": "2020.01.25", "title": "Стартира процедура за присъждане на Европейски етикет за иновации и добро управление на местно ниво"}
{"url": "https://www.actualno.com/curious/naj-nedostypnite-zodii-sred-myjete-news_1426984.html", "text": "      Има разпространено вярване, че няма мъже, които да устоят на флирт и магии на очарователна и спираща дъха красавица. Подобно решение обаче е погрешно. Всъщност не е толкова трудно да срещнеш мъж, който в отношенията си с жените мисли по-често с главата си и не следва инстинктите. Просто разберете кой е вашият приятел, според .       Телец    Тези непревземаеми мъже са известни със своят консерватизъм и способност да дават приоритет. Разбира се, такива качества не им пречат да откроят красивите жени и да понечат да общуват с тях. За разлика от по-освободените , Телецът определено няма да си позволи открито да демонстрира привличането си към жена и още повече, че ще се държи бурно с нея. Между другото, в ситуация, в която човек трябва да направи първата стъпка, също не е много предприемчив. Той ще изчака до последно, преди да реши да отвори сърцето си за своята любима. Рак   Леко срамежлив и нерешителен, мъжът Рак често създава впечатление за безразличен и далечен събеседник. Харесва красивите жени, а до тях иска да види точно това. В очите им има срамежливост! За решителните стъпки тук изобщо не може да се говори. Следователно, за да се бие за любим човек обикновено не му трябва спътник. Ракът е толкова плах и срамежлив и такива са всички мъже от тази зодия. Лъв Реалният и ненадминат Лъв определено не е този, който се страхува да върви към мечтите си. За разлика от Рака, неговата непревземаемост не расте от стеснителността, а по-скоро от заблудите на величието. Прокарването на път към сърцето на този човек е напразно занимание и в повечето случаи безуспешно. Той оценява твърде високо себе си, за да се отдава на мимолетна афера. Репутация - това е!        Дева В класацията на непревземаемите мъже, Девата, може би, ще заеме водещото място. Този мъж е толкова недостъпен за противоположния пол, че дори и да е влюбен, едва ли нещо ще се получи. Да отвори сърцето си за любим човек е най-трудната житейска задача за него, върху която понякога му се налага да работи цял живот. Мъжът Дева търси мъдрост и чистота в мислите на жените. Може да се каже, че е изключително четлив и непревземаем човек. Козирог По правило Козирогът създава впечатление за студен и безразличен човек. Всъщност е така. Разбира се, не може да се каже, че е бездушен и напълно лишен от чувственост. Той знае как да обича. Просто любовта в неговото разбиране е нещо дълбоко и рационално. Следователно подходът към него, трябва да е специален. Жената, която убеди Козирога, със своята сериозност и отговорност може да е достоен кандидат за ролята на жена. Такава ще има много по-голям шанс за неговото „да“. Това, за разлика от онази, която безсрамно флиртува и професионално хваща очите на мъжете.\r\nТези непревземаеми момчета не са лесна мишена за връзка. И все пак, ако изборът им падне върху вас, може да сте сигурни, че определено ще намерите надежден партньор!       ", "date": "2020.01.25", "title": "Най-недостъпните зодии сред мъжете"}
{"url": "https://www.actualno.com/europe/rekorden-broj-migranti-jivejat-v-germanija-nad-11-miliona-news_1427281.html", "text": "      Рекорден брой мигранти - над 11.1 милиона души - живеят в Германия днес. Това сочат най-новите статистически данни на Федералната статистическа служба, предаде ДПА, цитирана от БГНЕС.      Най-много хора са били вписани в германския Централен регистър на чужденците в края на септември миналата година.   Статистиката сочи, че до края на 1990 г. мигрантите, живеещи в Германия, са били 5,3 милиона, а към края на 2008 г. техният брой е нараснал до 6,7 милиона.\r\nВ края на 2018 г. регистрираните чуждестранни граждани в страната са 10,9 милиона, от които 43,9 процента идват от други страни от ЕС, и 13,5 процента са с турско гражданство.  Населението на Германия в края на 2019 г. е 83,2 милиона, което също е нов рекорд. Ако не беше инвазията на мигрантите, населението щеше да се свие до нивата си от 1972 г. Въпреки това статистиката сочи, че след значителен приток през 2015 г., броят на имигрантите, пристигащи в Германия, намалява с всяка изминала година.\r\nБроят на молбитена търсещите убежище също намалява - докато през 2015 г. те са били близо 750 000, сега броят им е намалял до около 165 000 през миналата година. ", "date": "2020.01.25", "title": "Рекорден брой мигранти живеят в Германия - над 11 милиона  "}
{"url": "https://www.actualno.com/asia/nad-46-tona-zlato-za-edna-godina-e-dobil-koncesioner-v-magadanska-oblast-news_1427263.html", "text": "      Над 46 тона само за една година е добил концесионерът на златното находище в руската Магаданска област, пише БГНЕС. Добивът е рекорден. Само за една година планът на концесионера е надвишен с близо 3.66 тона злато, а спрямо 2018 г. находището е дало с 9.4 тона злато повече. Лидер в добива на самородно злато е градският квартал Ягоднински, където са добити 7,3 тона злато.      Плановете на концесионера са в следващите няколко години добивът на благородния метал да се повиши до 50 тона, като за целта трябва се увеличи площта на концесията. Необходимите средства за инвестицията ще са в размер около 18 милиарда рубли.    ", "date": "2020.01.25", "title": "Над 46 тона злато за една година е добил концесионер в Магаданска област"}
{"url": "https://www.actualno.com/chronicles/v-sofija-e-syzdaden-naroden-teatyr-na-mladejta-news_1427091.html", "text": "      Младежки театър „Николай Бинев“ е основан през 1945 г. като „Детски народен театър“. През петдесетте години на ХХ век директори на театъра са Стефан Караламбов (1951 – 1952), Пенка Дамянова (1952 – 1957), Кръстьо Мирски (1957 – 1960). Прочува се като „Народен театър за младежта“, а от януари 2006 г., с указ на Президента, е преименуван в чест на актьора Николай Бинев – Младежки театър „Николай Бинев“. От септември 2006 г. директор е Владимир Люцканов, а зам. – директор – Петър Кауков.      В трупата му влизат актьорите: Александър Хаджиангелов, Ангелина Славова, Анна Петрова, Бойко Кръстанов, Вежен Велчовски, Вихър Стойчев, Герасим Георгиев - Геро, Елена Бърдарска, Живка Ганчева, Зорница Маринкова, Искра Донова, Койна Русева, Красимир Недев, Лилия Гелева, Малин Кръстев, Мариана Миланова, Мая Бабурска, Петър Дочев, Никола Стоянов, Николай Луканов, Рая Пеева, Светослав Добрев, Севар Иванов, Силвия Лулчева, Станка Калчева, Стефан Мавродиев, Явор Спасов и Ярослава Павлова.    ", "date": "2020.01.25", "title": "В София е създаден Народен театър на младежта"}
{"url": "https://www.actualno.com/celebrate/sv-grigorij-bogoslov-news_656106.html", "text": "      Отечеството на свети Григорий Богослов бил град Назианз, във Втора или Южна Кападокия, по името на който той се нарича Назианзин. Родителите му били благородни и почтени люде. Баща му също се казвал Григорий, а майка му - Нона. Но баща му по-рано бил невярващ, тъй като произхождал от невярващи родители: от баща езичник и майка иудейка. Във вярата си той следвал и двамата, придържайки се както към езическата заблуда, така и към иудейското неверие. В това и се състои така нареченото ипсистарийско лъжеучение. А майката на свети Григорий - блажената Нона, произхождала от християнски родители и сама била благочестива християнка. От ранно детство тя била възпитана в благочестие и по най-съвършен начин била научена на страх Божий, който е начало на всяка премъдрост. А по Божие определение тя била съединена с брачен съюз с невярващ мъж, за да доведе и него в светата вяра: \"защото неповярвал мъж\", по словото на апостола, \"бива осветен чрез вярващата жена\" (1Кор.7:14). Така се и случило. Нона, като убеждавала постоянно мъжа си с богомъдри слова и като се молела за него на Бога с цялото си усърдие, с Божия помощ го довела в християнската вяра. [...]      След приемането на свето Кръщение той започнал праведен и богоугоден живот, подобаващ на истински и съвършен християнин.\r\nЖивеейки в честно съпружество с такъв мъж, блажената Нона желаела да стане майка на младенец от мъжки пол.\r\nКогато след това родила младенец от мъжки пол, тя го нарекла на името на баща му Григорий, както й било предвъзвестено в сънното видение. Тя възнесла голяма благодарност на Бога и поверила роденото дете на Неговия промисъл. С пълно усърдие принесла в дар на Бога това, което получила от Него по молитвите си. Но не кръстили детето веднага.     Детето било възпитавано съгласно християнските обичаи. Когато достигнало училищна възраст, веднага започнали да го учат на книгите. Възраствайки на години, Григорий възраствал и по разум. В съответствие с името си той бил разсъдителен, бодър духом, усърден в учението и превъзхождал по ум връстниците си. Даже детските години не били препятствие за него да разбира това, на което се поучават достигналите съвършена възраст и разум. Още в детството той проявявал поведение, каквото е свойствено за старците. Не обичал детските игри, празните забавления и зрелищата от всякакъв вид, а се упражнявал в по-добри неща и прекарвал времето си в учение, а не в суета. Когато достигнал юношеска възраст, благочестивата му майка го учела на благочестие с многото си майчини наставления. Тя му разкрила, че той е плод на нейните молитви, че тя с усърдни молитви го е изпросила от Бога и още преди зачеването му го е обрекла на служение Богу. Добрият юноша слагал в сърцето си думите на майка си и се просвещавал с душата си във вяра, надежда и любов към Христа, истинния Бог. Повече от всичко той възлюбил целомъдрието на душата и чистотата на тялото и си поставил като закон внимателно да съхранява девството си до самата си кончина.\r\nСлед раждането на свети Григорий блажената Нона родила и друг син, на име Кесарий, и дъщеря Горгония. Тя ги възпитала в благочестие и в книжно учение. Междувременно блаженият Григорий, желаейки да се усъвършенства в ораторско красноречие, в школска мъдрост и във всяка светска елинска наука, се отправил отначало към Кесария Палестинска, която по това време се славела с училища и с ученост. Там той имал за учител ритора Теспесий. След това отишъл в Александрия като събирал съкровища на мъдростта при много мъже и обогатявал ума си. След това пожелал да се отправи към Атина.\r\nСвети Григорий извършил благополучно по-нататъшното пътешествие по море и пристигнал в Атина. Там, изучавайки светските науки, той бил предмет на удивление за всички, поради необичайната острота на ума си и целомъдрения си живот. След известно време в Атина пристигнал и свети Василий, за да се усъвършенства в светската мъдрост. Те двамата станали искрени приятели и съжители. Един бил у тях домът, една - храната, един - духът, една - мъдростта, един - нравът - също като при едноутробни братя. И двамата станали бележити и уважавани в Атина, понеже за кратко време те надминали учителите си; сами бидейки ученици, те станали учители за учителите си.    Григорий и Василий прекарали в Атина много години, изучили всички науки и дотолкова се усъвършенствали в тях, че се извисили над цялата атинска мъдрост. Тогава Василий се отправил към Египет, за да се научи на духовна мъдрост от боговдъхновените мъже, както се повествува за това в житието му, а Григорий бил убеден чрез молби от атиняните да приеме учителско звание. Като изкарал там немного време след заминаването на Василий, чул, че баща му е поставен за епископ на Назианз. Той незабавно се завърнал в родината си и имайки вече тридесет години от раждането си, приел свето Кръщение от ръцете на баща си. Искал в същия час да се отрече от света и да отиде в пустинята, но бидейки задържан от баща си, останал при него вкъщи. Поставил си за правило - никога да не употребява клетва и да не призовава името Божие напразно, и спазил това правило до края на живота си. Постоянно се занимавал с четене на Божествените книги и прекарвал дните и нощите в богомислие. Нееднократно съзерцавал във видения и Христа. Баща му го поставил против волята му за презвитер, а след това искал да го посвети и за епископ, но свети Григорий, като се отклонил от този сан и от почестите, а също и като се стремял към монашеско безмълвие, тайно избягал от дома си и отишъл в Понт, при своя приятел свети Василий. Последният също бил вече презвитер и устроил в Понт манастир, в който се събрали множество монаси. Той писал на Григорий от Понт, като настойчиво го канел при себе си. По такъв начин те отново, както и по-рано в Атина, започнали да живеят заедно, като всеки имал другия за образец на добродетелта и като си подражавали един другиму. Написали заедно и устави за постнически живот за монасите. Така свети Григорий живял със свети Василий достатъчно дълго време.\r\nМежду това умрял братът на Григорий - Кесарий. Родителите много плакали за него. Бащата написал писмо до Григорий, в което със сълзи го убеждавал да се завърне у дома и да му помогне в старостта. Така той се завърнал от Понт в Назианз.   По-късно по молба на своя верен приятел Василий Григорий заел епископската катедра в град Сасима. Когато Тианският митрополит Антим, който причислявал Сасима към пределите на своята епархия, узнал за това, той довел тук войска с цел да не допусне Григорий да заеме катедрата и го причаквал на пътя. Свети Григорий, като узнал по време на пътуването за козните на Антим и за доведената от него войска, отишъл в един манастир и там се грижел за болните, а след това се поселил в пустинята, търсейки така желаното от него безмълвие.\r\nСлед немного време, по молба на родителите си, той отново се върнал в Назианз. Родителите му вече много остарели и се нуждаели, поради преклонните си години, от помощта му, още повече, че нямали други деца освен него. Другият им син починал, както вече бе казано, а и дъщеря им Горгония вече била отишла във вечността.\r\nКато погребал благочестивите си родители, свети Григорий се освободил от грижи за тях. Но той желаел да се освободи и от славата, още повече, че жителите на родния му град го принуждавали да заеме епископския престол след баща си. Тайно се отправил към Селевкия и останал там при църквата \"Света първомъченица Текла\". Оттам той бил повикан от дружеските молби на Василий Велики и като се завърнал, поел грижата за приютите и болниците. Свети Василий, за да даде покрив на тези, които нямали къде глава да подслонят, построил обширни здания и като събрал тук бедни и болни, вдовици, сирачета и странници, им осигурявал ежедневната храна, а грижата за тях поверил на възлюбения си приятел. По такъв начин свети Григорий бил кърмител на бедните, служител на болните, успокоител на странниците.   В това време от арианската ерес, която вече много години смущавала Божията Църква, произлязла, подобно на нова глава на някаква хидра, нова ерес и съблазнявала мнозина. Това била ереста на Македоний, който хулел Светия Дух. Арианите изповядвали, че Отец е Бог несъздаден и предвечен, а Синът е сътворен, при това не е единосъщен и не е съ-вечносъществуващ с Отца. А македонианите признавали Сина за равен на Отца, но хулели Светия Дух, при което едни казвали, че Той е твар, а не Бог, а други не го признавали нито за Бог, нито за твар. Свети Григорий ги нарекъл полуариани, тъй като те почитали Сина, но унижавали Светия Дух. Тази ерес се разпространила особено силно във Византион.\r\nКогато достигнал до царствения град Византион, той бил посрещнат с радост от благочестивите християни. Заварил Църквата Христова намаляла до крайност. Било лесно да се сметне броят на вярващите, тъй като по-голямата част от града тръгнала след ересите. Всички Божии храмове, величествени и богато украсени, били в ръцете на еретиците. Само един неголям и стар храм - \"Света Анастасия\", отхвърлен от еретиците, бил оставен на православните. И както някога свети Давид се въоръжил с прашка против филистимците, така и сега свети Григорий веднага се въоръжил със словото Божие против еретиците, побеждавал ги в споровете и унищожавал като паяжина догматическите заблуди. С богомъдрите си и боговдъхновени слова ежедневно обръщал мнозина от заблуда към православие и за кратко време така увеличил броя на вярващите членове на Църквата Христова, че било невъзможно и да се преброят; а броят на еретиците от ден на ден намалявал, и се сбъднало това, което е казано в Свещеното Писание за дома Давидов и дома Саулов: \"Давид все повече се усилваше, а Сауловият дом все повече отслабваше\"  (2Цар.3:1).   Като просиял с такива подвизи и упорита борба с еретиците, свети Григорий станал известен на всички; мъдростта му била прославяна навсякъде и заради нея той получил ново име от цялата свята православна Църква, името богослов, подобно на първия богослов, светия девственик Йоан, възлюбеният ученик Христов. Макар че името богослов е свойствено и на всички велики учители и светители, тъй като всички те са богословствали, прославяйки достойно Света Троица, при все това то е усвоено на свети Григорий по особен начин и е станало негово допълнително име. То било дадено на Григорий от Църквата в знак на неговото тържество и победата му над много и големи еретици. От това време всички започнали да го наричат богослов. Той бил дълбоко обичан от православните. Цял сонм благочестиви хора желаели да го види на патриаршеския престол.\r\nПри това и Александрийският патриарх Петър, който приел престола след Атанасий Велики, написал послание до свети Григорий, поверявайки му константинополския патриаршески престол като най-достоен и понесъл много трудове за полза на Църквата.\r\nМеждувременно свети Григорий бил толкова изнемощял от телесни болести в Константинопол, че бил принуден да се откаже от грижите по управление на константинополската църква и искал да се завърне в Назианз.Свети Григорий Богослов се оттеглил в Кападокийска област и се поселил в родината си, в село Арианз. Там той почивал, бидейки много слаб. Но светецът не оставил трудовете за слава Божия: заварил родния си град Назианз заразен с аполинариевата ерес и се стараел да го очисти и с лични увещания, и със свои послания. Когато гражданите го помолили да приеме бащиния престол, той се отказал и им поставил за епископ един презвитер, на име Евлалий, мъж ревностен във вярата и благочестив. Самият той останал в пълно уединение в селището Арианз.Като живял там известно време и като оставил след себе си много назидателни съчинения, в дълбока старост, на 25 януари той отишъл при неостаряващия живот. Бил погребан с почит в град Назианз.\r\nСлед много години благочестивият цар Константин Багрянородни пренесъл честните му мощи от Назианз в Константинопол и ги положил в църквата \"Свети Апостоли\" - за помощ и защита на града и за слава на Христа Бога, прославян с Отца и Светия Дух во веки. Амин!  ", "date": "2020.01.25", "title": "Св. Григорий Богослов "}
{"url": "https://www.actualno.com/asia/iran-arestuva-vinovnika-za-samoletnata-katastrofa-news_1427277.html", "text": "      Външният министър на Мохамед Джавад Зариф заяви, че иракчанинът, който е свалил самолета на „Международни авиолинии на Украйна“ близо до Техеран, е в затвора. Това предаде РИА Новости, като се позова на информация на списание Spiegel.      „Това беше трудна ситуация в трудно време. На други би им трябвало много повече време. Почти 32 години свалиха ирански пътнически самолет. Към днешна дата те все още не са се извинили официално. Американският военнослужещ, отговорен за това, че той е свалил (самолета), даже получи медал. Докато иракчанинът, който свали украинския самолет, сега е в затвора“, каза Зариф в интервю за изданието, отговаряйки на въпрос защо на иранското правителство са били необходими три дни, за да признае, че самолетът е бил свален от военните.       ", "date": "2020.01.25", "title": "Иран арестува виновника за самолетната катастрофа"}
{"url": "https://www.actualno.com/cars/skoda-kamiq-edinstvenata-kola-v-semejstvoto-test-drajv-news_1427299.html", "text": "       През последните години гамата от високопроходими модели на Skoda сериозно се разшири. Ако преди в нея беше само Yeti, сега има Kodiaq със 7 места и Karoq. При постоянно нарастващото търсене на кросоувъри конкуренцията е сериозна и Skoda направи още един модел. Третият представител на гамата е компактният Kamiq. Новата Skoda Kamiq е близка роднина на хечбека Scala. Двата модела споделят обща платформа MQB-A0 и същото междуосие от 2651 мм. Компактният кросоувър е по-къс и дължината му е 4241 мм, широчината е 1793 мм, а височината му е 1531 мм. Новият Kamiq е практичен и универсален, така че може да изпълнява ролята на семеен автомобил и да се превърне в единствената кола в семейството. С атрактивната си цена, новият кросоувър е по-изгоден от конкурентите си и се превръща в заплаха за лидерите в компактния SUV-сегмент.        Дизайнът на Skoda Kamiq е много интересен и моделът е може би най-изразителният в съвременната гама на чешката марка. Във външния вид преобладават ръбовете и геометричните форми. Фирмената радиаторна решетка е комбинирана с двуетажна оптика, която вече е LED още в базовата версия. Широкият отвор за въздух в бронята е направен във формата на усмивка. Предният капак и стените са релефни. Задните колони на покрива са значително наклонени, а над капака на багажника е поставен малък спойлер. В двата края на каросерията са монтирани светлините с формата на стрела. Под капачката на резервоара е скрита стъргалка за лед. Стандартните джанти са 16-инчови, а срещу допълнително заплащане се предлагат 18-инчови лети джанти.   Интериорът на Kamiq до голяма степен наподобява този на Scala и изглежда много рационално подреден. Материалите в салона са висококачествени, а в по-високите версии цветът на интериорната светлина се променя. Воланът с три спици е много удобен за управление, а в областта на захващане обръчът е по-дебел. В базовата версия на Kamiq приборите са със стандартни циферблати, а в най-високата Style те са заменени от 10,25-инчов дисплей. Сензорният екран на мултимедийната система е прикрепен към централния панел. В зависимост от нивото на оборудване диагоналът му е 6,5, 8,0 или 9,2 инча. Бутоните за настройка на аудиосистемата и климатроника са малко и разположени логично. Най-отдолу има два USB порта и ниша за малки предмети. Интересното е, че в шофьорската врата е предвидено отделение за чадър.      Компактният кросоувър е изненадващо просторен. Зад волана на новата Skoda Kamiq ще могат да намерят удобна позиция хора с почти всякакво телосложение, тъй като кормилната колона се регулира в дълбочина и по височина, а седалката на водача променя височината си и се регулира по дължина в широк интервал. Предните седалки са еластични и осигуряват отлична опора на гърба, а между тях има удобен подлакътник с кутия за дребни вещи вътре. Видимостта във всички посоки е добра поради високата позиция на седене и тънките стойки на покрива. Под седалката на водача е предвидена специална ниша със светлоотразителна жилетка. На втория ред седалки има достатъчно място за краката и главите за пътници с височина до 1,90 метра. Широчината на кабината позволява отзад да седнат трима човека, но по-удобно ще се чувстват двама пътници. Обемът на багажника е 400 литра в нормално състояние и 1395 литра със сгънати задни седалки. Като опция се предлага капак на багажника с електрическо задвижване и със сензор за отваряне. Полезна функция изпълнява лампата в багажника, която се сваля и се превръща в джобно фенерче. Новата Skoda Kamiq впечатлява с богатото си оборудване, като още базовата версия е получила електрически прозорци и огледала, климатик, връзка с Bluetooth и аудиосистема. В салона са поставени 6 въздушни възглавници, система за стабилизиране, технология за автоматично спиране и система за спазване на лентата. В най-скъпата версия Style са добавени система за достъп без ключ, двузонов климатроник, сателитна навигация, сензори за паркиране, сензори за светлина и дъжд, круиз контрол. Списъкът с опции включва камера за обратно виждане, Wi-Fi, отопление на седалките, волана и предното стъкло, аудиосистема с мощност 405 вата Amundsen, автопилот за паркиране и технология за проследяване на слепите зони. В списъка с фирмените иновации, които от Skoda наричат Simply Clever, освен чадър в шофьорската врата и стъргалка в капачката на резервоара, влизат и удобна фунийка за пълнене на течността за чистачките, както и странични протектори за ръбовете на вратите, които се появяват, когато вратите са отворени.   Новата Skoda Kamiq се предлага у нас с 1,0-литров 3-цилиндров бензинов двигател с турбокомпресор в два варианта на мощност – с 95 и 115 к.с. По-мощният мотор е за предпочитане и именно с него е оборудван тествания кросоувър. Той е комбиниран с 6-степенна механична скоростна кутия, която превключва точно. Двигателят е пъргав и бързо набира обороти, благодарение на турбокомпресора. Максималният въртящ момент от 200 Нм е на разположение в интервала от 2000 до 3500 об/мин. При потегляне двигателят е малко муден, но достигне ли 2000 об/мин, се представя отлично. При високи обороти агрегатът е малко шумен, а вибрациите са осезаеми. С този мотор Kamiq ускорява от място до 100 км/ч за 9,9 секунди. В същото време е много икономичен. Останах приятно впечатлен от разхода на гориво, въпреки че по-голямата част от теста беше при доста бързо шофиране по магистрала, имаше и планински пътища, както и движение в градския трафик. Карах колата около 200 км, като средната консумация беше 5,8 литра на 100 км, без да шофирам икономично. Като опция за двигателя 1.0 TSI се предлага 7-степенна роботизирана автоматична скоростна кутия с два съединителя DSG. В двигателната гама и по-големи двигатели, като 1,5-литров 4-цилиндров турбомотор с мощност 150 конски сили и 1,6-литровия 4-цилиндров турбодизелов агрегат със 115 к.с. И двата двигателя са оборудвани стандартно с 6-степенна механична скоростна кутия, а като опция се предлага и 7-степенната роботизирана автоматична скоростна кутия с два съединителя DSG. Най-интересният вариант на задвижване е 3-цилиндровият турбодвигател 1.0 G-TEC на метан с мощност 90 к.с. и максимален въртящ момент от 160 Нм, който е извънредно икономичен и екологичен, като е проектиран да се задвижва на природен газ CNG. Двигателят е оборудван с 6-степенна механична скоростна кутия и гарантира най-ниски нива на отделяне на вредни емисии в сравнение с конвенционалните горива. На пътя новата Skoda Kamiq е много приятна за шофиране. Задвижването е на предните колела, а пътният просвет е 182 мм. Не се планира двойно предаване 4х4. Ако държите на него, по-добре се насочете към Karoq и Kodiaq. Управлението на Kamiq е прецизно, макар и с ниска скорост да е доста леко. Кросоувърът има добро сцепление с пътя, окачването се справя добре с неравностите и колата изненадващо малко се накланя в завоите. Шумоизолацията е добра и при скорост от 140 км/ч в салона е тихо, като се чува само вятърът в областта на огледалата за обратно виждане.\r\nСлед първия тест-драйв мога да обобщя обективно, че Skoda Kamiq е практичен кросоувър, с просторен интериор, модерни технологии и добри материали. На фона на конкурентите, Skoda Kamiq идва и с много атрактивна цена от 30 640 лева. Технически характеристики   Размери Дължина: 4241 мм\r\nШирочина: 1793 мм\r\nВисочина: 1531 мм\r\nМеждуосие: 2649 мм\r\nСобствено тегло: 1231 кг\r\nВместимост на резервоара: 50 литра Двигател Тип: 3-цилиндров редови с турбокомпресор\r\nРаботен обем: 999 куб.см\r\nМаксимална мощност: 115 к.с. при 5000-5500 об/мин\r\nМаксимален въртящ момент: 200 Нм при 2000-3500 об/мин\r\nСкоростна кутия: 6-степенна механична Динамика Максимална скорост: 194 км/ч\r\nУскорение от 0-100 км/ч: 8,9 секунди\r\nСреден разход: 5,3 л/100 км\r\nВредни емисии СО2: 120 г/км\r\nЦена на модела Ambition: 33 980 лева с ДДС КОНКУРЕНТЪТ   Размери Дължина: 4235 мм\r\nШирочина: 1782 мм\r\nВисочина: 1584 мм\r\nМеждуосие: 2551 мм\r\nСобствено тегло: 1250 кг\r\nВместимост на резервоара: 40 литра Двигател Тип: 3-цилиндров редови с турбокомпресор\r\nРаботен обем: 999 куб.см   Максимална мощност: 115 к.с. при 5000-5500 об/мин\r\nМаксимален въртящ момент: 200 Нм при 2000-3500 об/мин\r\nСкоростна кутия: 6-степенна механична Динамика Максимална скорост: 193 км/ч\r\nУскорение от 0-100 км/ч: 10,2 секунди   Среден разход: 5,8 л/100 км\r\nВредни емисии СО2: 132 г/км\r\nЦена на модела Life: 36 287 лева с ДДС Автор:   Снимки:   ", "date": "2020.01.25", "title": "Skoda Kamiq – единствената кола в семейството (тест-драйв)"}
{"url": "https://www.actualno.com/society/prognoza-za-vremeto-25-januari-sybota-news_1427182.html", "text": "      Времето над страната остава слънчево в първия ден на уикенда.      Тази сутрин (25 януари) температурите са от минус 6 до минус 1 градуса в повечето райони на страната.   Следобед максималните температури ще достигнат 10 – 15 градуса. Вятърът ще бъде слаб, от запад. Над планините също ще е слънчево и подходящо за зимни спортове.\r\nВ неделя обаче предстои заоблачаване.  Снежната покривка на \"Витошко лале\" е 70 сантиметра, а на \"Алеко\" – едва 20 см. На \"Тодорка\" снегът е 80 см, на \"Ястребец\" – 180 см, а на \"Мечи чал\" – 35 см. ", "date": "2020.01.25", "title": "Прогноза за времето - 25 януари (събота)"}
{"url": "https://www.actualno.com/asia/bylgarskijat-prezident-izrazi-syboleznovanijata-si-kym-svoja-turski-kolega-news_1427298.html", "text": "       Държавният глава изразява съболезнования на своя турски колега президента Реджеп Тайип Ердоган по повод земетресението в Източна Турция. Припомняме, че при бездствието загинаха много хора и бяха причинени големи материални щети.      \"В този труден момент е съпричастна с трагедията на своите съседи и е готова да окаже подкрепа за преодоляване на последиците от земетресението.\" Това изрази в позицията си държавният глава. Президентът Радев отправи съболезнования към семействата и близките на загиналите, както и надежда за бързото възстановяване на пострадалите при природното бедствие.    ", "date": "2020.01.25", "title": "Българският президент изрази съболезнованията си към своя турски колега"}
{"url": "https://www.actualno.com/asia/silnijat-trus-v-iztochna-turcija-mnojestvo-zaginali-i-raneni-news_1427206.html", "text": "      Поне 18 души са загинали в Турция след земетресението с магнитуд 6,8 по скалата на Рихтер, което разтърси източните части на страната снощи. Според областните управители на Елязъг и Малатия броят на ранените е над 550 души. По-рано бе съобщено последователно за 14 загинали.      Епицентърът на земния трус е бил в източната турска област Елязъг, но трусът е бил усетен дори и в съседни страни като Армения, Грузия, Ливан и Сирия до Тел Авив, предаде БНР.\r\nВ района продължават вторични трусове със сила от над 5 по скалата на Рихтер. Според специалисти те може да продължат до една седмица.\r\nВ засегнатите общини са били изпратени 418 спасители и пожарникари от различни области в цяла Турция. Управлението по извънредните ситуации е изпратило по около 1700 палатки и легла и 9200 одеяла. Метеоролозите предупреждават, че температурите през нощта може да паднат до – 7-12 градуса под нулата и предупреждават за риск от измръзвания за решилите да прекарат нощта на открито.  Военният министър на страната Хулуси Акар заяви, че армията е готова да окаже помощ, ако такава бъде поискана.\r\nЛетището на областния център Елязъг функционира, не са прекъснати и сухопътните връзки със съседните области. Мобилните оператори заявиха, че ще осигурят на жителите на засегнатите селище безплатен интернет и минути за разговори по мобилните мрежи.\r\nЗасегнати са били поне 100 сгради и хората са предупредени да не влизат в къщите си поради риска да бъдат затиснати, ако при вторични трусове постройките рухнат.    Поне един човек е бил спасен изпод развалините до момента, съобщиха турски медии. В област Елязъг се издирват 30 души.\r\nКъм мястото на трагедията са се отправили вътрешният, здравният и министърът на околната среда и благоустройството. Гръцкият външен министър Никос Дендиас поднесе съболезнования на колегата си Мевлют Чавушоглу и изрази готовността на Атина да окаже помощ.\r\nНяма данни за пострадали български граждани, съобщиха от нашето Министерство на външните работи. Посолството ни в Анкара е в постоянен контакт с местните власти. При необходимост от съдействие българските граждани могат да се свържат с посолството ни в Анкара на телефони : + 90 312 467 20 71; + 90 312 427 51 42; + 90 533 376 37 69.           ", "date": "2020.01.25", "title": "Силният трус в Източна Турция: Множество загинали и ранени "}
{"url": "https://www.actualno.com/pernik/pernichani-shte-survakat-vlastta-s-protestno-shestvie-v-sofija-news_1427226.html", "text": "      Протестно шествие в София заради водната криза организират перничани на 25 януари. Участниците ще се съберат на площад  \"Княз Александър Първи\" в 11:30 ч. и с хлопатари и звънци ще се отправят към пл. „Независимост”. Шествието е под надслов \"Сурва от Перник\", а организатор е Инициативен комитет \"Спаси Перник\".      Перничани продължават да отстояват исканията си, свързани с предприемането на неотложни мерки и трайно решаване на водната криза и търсенето на отговорност и правосъдие за всички виновни лица. Протестът е подкрепен и от Сдружение \"Дишай, Перник\".   Според екоактивистите, освен че реакциите на отговорните институции са закъснели, водната криза в е показала, че държавата не разполага с план за действие при подобни ситуации.\r\nДенят на протеста не е избран случайно. На 25 януари трябваше да започнат състезателните дефилета на отмененото заради водната криза и бедственото положение тазгодишно издание на Международния фестивал на маскарадните игри \"Сурва\", който е най-мащабното събитие в и региона.   ", "date": "2020.01.25", "title": "Перничани ще сурвакат властта с протестно шествие в София"}
{"url": "https://www.actualno.com/curious/kitajskata-nova-godina-praznik-na-veselieto-semejstvoto-i-bogatstvoto-news_1427230.html", "text": "      Китайската нова година, известна като Празник на пролетта (или Началото), има повече от 4000-годишна история. Това е най-дългия празник в Китай и през тази година започва на 25 януари и приключва на 8 февруари, предаде БГНЕС.      През първите пет дни всички магазини в страната са затворени, затова хората трябва да се запасят предварително с всичко, което ще им бъде необходимо.\r\nВ този ден е забранено да се мете или чисти, за да не бъде изметен късметът от дома. Палят се фойерверки и са отправят благословения между съседите.\r\nСпоред древната традиция в този ден по разположението на луната и звездите може да се предскаже каква ще бъде годината.  Семейството е в основата на китайското общество, което намира отражение и при организирането на новогодишната вечеря. Този празник е изключително важен за китайците и всички членове на семейството трябва да се върнат вкъщи. Ако поради някаква причина това бъде невъзможно, на масата се оставя празно място с комплект прибори за липсващия в момента човек.\r\nСпоред народните поверия на Празника на пролетта ще дойде чудовището Ниан, за да тероризира селата. Хората трябва да се скрият в домовете си, да приготвят угощение, като оставят от нея в дар на предците и боговете, и да се надяват на най-доброто.\r\nХраната е едно от нещата, с които китайците се гордеят. Затова се отнасят с особено внимание към приготвянето ѝ по случай Празника на пролетта. На празничната трапеза трябва да присъстват определени ястия, чиито наименования и външен вид символизират просперитет, благодат и щастие.    Пролетните рулца традиционно се ядат в първия ден на Празника на пролетта, като могат да бъдат сервирани на масата за вечеря, предястие или закуска.\r\nДруго популярно китайско ястие, което задължително трябва да присъства на трапезата, са пелмените. Те символизират смяната на старата с новата година. Когато ядете пелмени, изпращате старото и посрещате новото в живота си.\r\nЮфката е още едно от основните ястия в китайската кухня. По време на празника юфката трябва да бъде дълга – юфка на дълголетието, която не бива да се реже. Юфката може да бъде приготвена с най-различни ястия, които също имат своето символично значение.   Яйцата означават голямо и здраво семейство, скаридите символизират богатство, печеното прасе – мир, рибата – богатство, тофу - щастие и богатство за цялото семейство.\r\nРибата е задължителна за Китайската нова година, тъй като символизира излишък и богатство. Половината от рибата трябва да се изяде за вечеря, а втората половина на следващия ден. По този начин ще се увеличи излишъкът и бъдещето ще бъде успешно. Цяла риба пък е символ на хармонично и здраво семейство.   Цялото пиле е друг символ на семейството. Богато на протеини, едно пиле е достатъчно, за да изхрани цялото семейство. Той представлява обединение и прераждане.\r\nНиан гао или оризови сладки - в древността те са използвани само като жертвоприношение към предците и боговете. Постепенно са се превърнали в традиционно за Празника на пролетта ястие.\r\nПролетта е сезона за засаждане на нови семена. Традиционно Празникът на пролетта е най-доброто време да бъдат изядени всички консервирани и запазени през зимата плодове и зеленчуци.   Морските водорасли символизират богатството, семената от лотос се приемат като благословия за много деца и здраво семейство. Бамбуковите кълнове са символ на дълголетие и просперитет, а пъпешът и грейпфрут - семейството и надеждата.\r\nРазбира се, празникът не може да мине без подаръци.\r\nЧервеният плик е най-популярния подарък за Китайската нова година, с който се изпращат пожелания за късмет. Червени пликове с поставени в тях пари се подаряват на децата.\r\nПодходящи подаръци за възрастните е бутилка скъп алкохол, красиво опакована кутия с чай, кошница с плодове, особено ябълки и портокали – символ на сигурност и късмет. Подаряването на сладкиши също е добре прието, тъй като това означава, че домакините ще имат сладък живот през цялата година.\r\nКато новогодишен подарък никога не трябва да се подаряват черни и бели предмети, тъй като тези цветове се ползват при погребения. Щастливият цвят в Китай е червеното!   Не трябва да се подаряват колиета, тъй като те символизират интимни отношения.\r\nЗелената шапка е строго забранен подарък. Носенето на зелена шапка означава, че нечия съпруга е невярна.\r\nНа 25 януари започва годината на Плъха – първото от всички животни в китайския зодиак.\r\nВ китайската култура плъховете са символ на богатство и излишък.\r\nТе са умни, мислят бързо, успешни са, но предпочитат да живеят тих и спокоен живот. ", "date": "2020.01.25", "title": "Китайската нова година - празник на веселието, семейството и богатството"}
{"url": "https://www.actualno.com/healthy/euronews-bolnoto-zdraveopazvane-v-bylgarija-ostavja-pacientite-ujazvimi-news_1427157.html", "text": "       преживява криза в здравеопазването, хиляди лекари и медицински сестри напускат за по-добре платена работа в Западна Европа. Това твърди изданието Еuronews в , озглавена „Болна система: Българската здравна система оставя пациентите уязвими“.      Трима от всеки четирима български студенти по медицина казват, че са изкушени да напуснат. Основните дестинации са Германия, Австрия и скандинавските страни, посочва медията, цитирана от БГНЕС.\r\nСпоред Euronews това, че Европейският съюз предоставя на широко финансиране за обновяване на , не помага за справяне с кризата на работна сила. „Резултатът е здравна система, която оставя пациентите без ключови услуги“.\r\nИзданието цитира лекарят в „Спешно отделение“ Кристина Манчева, взела решението да остане в страната. „Основният проблем е липсата на медицински персонал навсякъде - но особено в спешните отделения. Изпитваме остра нужда. Работим с по-малко от половината нужен персонал, от който наистина се нуждаем“.  Миналата есен, припомня Еuronews, българските здравни работници излязоха на улицата в знак на протест. Протестиращите поискаха минимална заплата от 460 евро за медицински сестри и поне 600 евро като начална заплата за лекарите. Правителството обеща да отдели около 100 милиона евро за , като голяма част от него ще отидат за повишаване на заплатите.\r\n„Но проблемът не е свързан само с недостига на персонал. старее бързо и медицинските нужди нарастват“, се казва в статията. Според информацията в нея, Организацията на обединените нации изчислява, че ще загуби 23 на сто от останалото си население до 2050 г. Само Германия е „внесла“ около 50 000 лекари от чужбина.\r\nВ интервю Данчо Кирашки, директор на частната клиника „Омега“ във Видин и лекар в местната държавна болница, споделя за наскоро затвореното отделение по неврология в града. Той казва, че последствията от изтичането на мозъци са „ужасни“ за пациентите.       „Нямаме достатъчно специализиран медицински персонал. Липсват ни ключови медицински отделения - а болниците, които все още разполагат с тях, са на около 60 до 100 километра оттук. Преди имахме около 300 лекари във Видин, тази цифра се е свила до около 120“, казва той.\r\nПубликувано е и интервю с един от лекарите, решили да напуснат страната.\r\nПатологът Румяна Тодорова живее от пет години в Германия - един от около 2000-те български лекари, работещи там. „Лекарите не са оценени достатъчно в българското общество“, казва тя. „За да станеш лекар са необходими много усилия. Притеснявам се дали няма да загубя ентусиазма си към медицинската професия или мотивацията си, предвид факта, че сме изправени пред болна система\".\r\nНо все още има някаква надежда за българската здравна система, се казва още в материала.\r\nВ подкрепа на това са цитирани думите на Велина Гергелчева, ръководител на отделението по неврология в Университетска болница „Софиямед“, която заявява, че младите лекари трябва да имат свобода на избор. „За да станете топ експерт, може да е добре да изберете работа в друга държава, да трупате знания и опит в чужбина, защо не? Аз самата работих две години в Германия, в Мюнхен, преди отново да се върна в България“.      Тя призовава за по-добро заплащане на лекарите, инвестиции в съвременна технология и предоставяне на 10-годишна кариерна перспектива за младите лекари в съответствие със западноевропейските конкуренти.\r\n25-годишният невролог Александър Фарфаров иска да остане в - но той също иска да промени системата. Според думите му, цитирани в статията, трябва да се създадат частни здравноосигурителни каси и младите лекари да получат възможности за изследвания и кариера в цяла България.\r\n„Трябва да направим селските райони по-привлекателни за младите хора, за да могат те да живеят там. Това не се отнася само до здравеопазването, а и до социалния сектор като места, където те могат да имат семейства\".\r\nЗа да забави изтичането на мозъци, Световната здравна организация издаде кодекс, в който препоръчва да не се наема от региони с лоша здравна инфраструктура. Но изселването продължава - и набиращите персонал агенции процъфтяват.\r\nВ заключение Euronews цитира думите на лекаря от „Спешно отделение“ Манчева: „В имаме наистина добри лекари и наистина боли от загубата на тези колеги. На тези, които са напуснали, казвам: Върнете се в страната си, върнете се у дома, върнете се в България“. ", "date": "2020.01.25", "title": "Еuronews: Болното здравеопазване в България оставя пациентите уязвими"}
{"url": "https://www.actualno.com/society/11-grada-s-mrysen-vyzduh-news_1427236.html", "text": "      Високи нива на замърсяване са регистрирани в много райони на страната тази сутрин. Към 04:00 сутринта 11 града в страната са с концентрации на фини прахови частици над нормите.      В София запрашаването е най-осезаемо със стойности няколко пъти над допустимите. В северната половина на града стойностите на фините прахови частици са по-високи. Станцията на Националния център по заразни и паразитни болести показва почти 300 μg/куб.м (при норма от 50 μg/куб.м), съобщава Нова телевизия.   В петък вечерта в столичния квартал \"Христо Ботев\" имаше висока концентрация на серен диоксид. Най-тежко се дишаше между 19 и 21 часа, когато уредите удариха 387 μg/куб.м (при норма от 350).\r\nСерният диоксид обикновено се отделя при горене на битови отпадъци. Особено чувствителни към него са болните от бронхиална астма. Ефектите върху човешкото здраве са нарушения надишането, белодробни заболявания, нарушение на имунната защита на белия дроб.   ", "date": "2020.01.25", "title": "11 града с мръсен въздух "}
{"url": "https://www.actualno.com/politics/borisov-izprati-syboleznovatelna-telegrama-do-erdogan-news_1427240.html", "text": "      Министър-председателят изпрати съболезнователна телеграма до президента на Република Турция Реджеп Тайип Ердоган, съобщиха от правителствената пресслужба. Поводът - земетресението в Югоизточна Турция, причинило човешки жертви.      Премиерът Борисов изразява надежда, че навременните и професионални действия на спасителните екипи и медицинските служби ще помогнат за спасяването на хора от засегнатите сгради. Министър-председателят пожелава бързо възстановяване на всички пострадали от земетресението.   Поне 18 души са загинали след земетресението с магнитуд 6,8 по скалата на Рихтер, което разтърси източните части на страната снощи. Според областните управители на Елязъг и Малатия броят на ранените е над 550 души. Няма данни за пострадали българи.   ", "date": "2020.01.25", "title": "Борисов изпрати съболезнователна телеграма до Ердоган"}
{"url": "https://www.actualno.com/society/protestirashti-pernichani-poiskaha-ostavkite-na-borisov-i-avramova-news_1427308.html", "text": "       Оставките на министър-председателя на  и на министъра на реионалното развитие Петя Аврамова бяха поискани от протестиращите в София жители от Перник , предаде БНР. Хората излязоха на протест заради водната криза в града. Демонстрантите тръгнаха на шествие от площад \"Александър Първи\" и стигнаха до Министерски съвет. Недоволните заявиха, че ще останат до 22:00 ч. тази вечер, за да бъде изпълнено искането им.        Протестът на е подкрепен от жители на столицата, Сливен и Бобов дол. Хората от Бобов дол обявиха, че протестират и с искане горенето на отпадъци в местния ТЕЦ да бъде прекратено окончателно. Демонстрациите са инициирани от Инициативен комитет „Спаси Перник“, а посланието е \"Вода за , вода за България!\". Има и дрескод на протеста - жълти жилетки.   Хората пристигнаха пред сградата на Министерския съвет в София и протестират под наслов \"Сурва от Перник\", тъй като заради водната криза бе отменен едноименния фестивал, който трябваше да се състои от 24.01.20 г. до 26.01.20 г. в миньорския град. Мотив за искането на оставки, от страна на недоволните, е подценяването на кризата в и недостатъчната оценка относно отговорността на МРРБ.\r\nПрипомняме, че градът е на воден режим вече повече от два месеца. А в комисията по инженерна инфраструктура на Столичния общински съвет преди няколко дни кметът на  Станислав Владимиров обяви, че до 2 седмици язовир \"Студена\" ще достигне мъртвия си обем, а загубите на вода в града са около 75% . Междувременно, министърът на икономиката Емил Караниколов посочи, че до дни започва ремонт на ВиК мрежата в Перник. А сред предприетите мерки е официалното искане от Столичния общински съвет да се използва водопреносната мрежа на София, за да бъде насочена вода от язовир „Белмекен“ през язовир \"Бели Искър\" към Мало Бучино за миньорския град.  Според концесионера „Софийска вода“ няма техническа пречка това да се случи. Мярката няма да причини повишаване цената на водата за столичани. Предложението дали да се позволи ползването на ВиК мрежата на София ще бъде обсъдено и гласувано идния вторник на извънредна сесия на Столичния общински съвет. Около идеята се обединиха кметът на столицата Йорданка Фандъкова и общински съветници от ГЕРБ, БСП и Патриоти, които заявиха готовност да се помогне на перничани, стига да не бъде създадена криза с водата на София. ", "date": "2020.01.25", "title": "Протестиращи перничани поискаха оставките на Борисов и Аврамова"}
{"url": "https://www.actualno.com/asia/v-honkong-sa-otmeneni-publichnite-sybitija-zaradi-koronavirusa-news_1427302.html", "text": "      Хонконг въвежда извънредни мерки за борба с коронавируса от Китай, съобщи Кари Лам - директор на администрацията в страната, информира БГНЕС. Властите отмениха публичните събития и удължиха училищните ваканции до 17.02.20 г.        Лам съобщи още, че полетите от и до Ухан, откъдето тръгна заразата, ще бъдат спрени, както и движението на високоскоростните влакове. Незабавно се отменят и всички официални посещения до континенталната част на Китай, както и официалните чествания на Лунната нова година.   Отменени са всички публични събития - новогодишни празнувания, спортни състезания, както и маратонът в Хонконг на 09.02.20 г. ", "date": "2020.01.25", "title": "В Хонконг са отменени публичните събития заради коронавируса"}
{"url": "https://www.actualno.com/crime/malyk-samolet-e-padnal-v-gora-kraj-ruse-news_1427305.html", "text": "       Малък е паднал в гора при опит за кацане на частно летище в землището на село Бъзън, община Русе. Това съобщава БГНЕС.      По първоначални данни има двама пострадали, като единият е в по-тежко състояние. На място са изпратени екипи на полиция, пожарна и 2 линейки.    ", "date": "2020.01.25", "title": "Малък самолет е паднал в гора край Русе"}
{"url": "https://www.actualno.com/blagoevgrad/za-poredna-godina-bansko-e-svetovna-stolica-na-zimnite-sportove-news_1427238.html", "text": "      Радвам се да видя толкова много и усмихнати лица. За поредна година Банско е световна столица на зимните спортове.      С тези думи кметът на Банско Иван Кадев даде официален старт на състезанията за световната купа по ски алпийски дисциплини, съобщиха от Община Банско.   За пореден път Банско показва, че е номер едно в зимния туризъм и ски спорта в и на Балканите. Приветствам с \"Добре дошли\" нашите именити гости, които имахме удоволствието да наблюдаваме в първите стартове и в предстоящите дни ще продължат да мерят сили по снежните склонове на Пирин планина. Благодаря за отличната работа на концесионера \"Юлен\" АД и на Българската федерация по ски за чудесната организация. Благодаря на правителството, което помогна за подготовката и провеждането на най-голямото спортно събитие в за тази година. Желая на всички приятни и весели дни в Банско и Пирин! На добър час на стартовете на Световната купа Банско 2020”, отбеляза още градоначалникът.\r\n„Този е най-скиорският уикенд за целия сезон, защото по същото време със стартовете при мъжете в Кицбюел са и състезанията при алпийките за Световна купа \"Банско\" 2020. Три дни светът ще гледа ски и ако досега някой не е разбрал къде е и Банско, сега ще разбере, и то по най-добрия начин”, заяви председателят на Българската федерация по ски Цеко Минев.  Официални гости на откриването бяха още министърът на младежта и спорта Красен Кралев и председателят на Българския олимпийски комитет Стефка Костадинова. Те поздравиха състезателите и многобройната възторжена публика, събрала се на централния площад в Банско да гледа откриването и награждаването на победителите в първия от трите състезателни дни.\r\nНай-малките от ски клуб „Юлен” асистираха при атрактивното теглене на жребия за състезателните номера на най-добрите алпийки в досегашното класиране за световната купа за утрешния старт. В събота по писта \"Марк Жирардели\" дамите отново ще мерят сили в спускането. ", "date": "2020.01.25", "title": "За поредна година Банско е световна столица на зимните спортове"}
