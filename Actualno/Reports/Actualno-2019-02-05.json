{"url": "https://www.actualno.com/balkani/cipras-zapodozrenite-prevratadjii-ne-sa-dobre-doshli-news_720275.html", "text": "  Премиерът на Гърция Алексис Ципрас заяви, че осемте турски военнослужещи, които избягаха в Гърция след неуспешния преврат в Турция през 2016 г. \"не са добре дошли\", предаде AFP, цитирана от БГНЕС.     Ципрас е на посещение в Турция, по време на което президента на страната Реджеп Ердоган каза, че очаква \"повече сътрудничество от Гърция\" по отношение на връщането на осемте души.   Турция ги обвинява, че са част от организацията на проповедника Фетхуллах Гюлен, който според Анкара е организирал опита за преврат.\r\nАлексис Ципрас каза, че трябва да уважи юридическите процедури, които предвижда законодателството на Гърция, както и решенията на съдебните инстанции.  ", "date": "2019.02.05", "title": "Ципрас: Заподозрените превратаджии не са добре дошли"}
{"url": "https://www.actualno.com/dobrich/desislava-taneva-ako-pravim-samo-ploshtadi-i-fontani-njama-da-zadyrjim-horata-po-selata-news_720233.html", "text": "  \"Личното ми мнение е, че през 90-те години по грешен начин се ликвидираха стопанствата, ликвидирани бяха работещи предприятия. Не можем вече да говорим за френски (социален) модел. Трябва да правим законодателство, което да даде възможност на малките стопанства в малките населени места, трябва да се използват социалните елементи на програмата за селските райони. Защото, ако само правим площади и фонтани, няма да задържим населението\". Това каза на среща с представители на земеделски кооперации в Добрич председателят на парламентарната комисия по земеделие Десислава Танева в отговор на въпрос защо страната ни не е приложила френския модел в земеделието в началото на прехода, както и защо не се търси отговорност на виновните за раздробяване на земята.     Танева сподели, че още като влязла в парламента служителка ѝ казала: „90-те години поръчаха доклад как да направят реституция на земята и платиха за него 150 000 долара. В доклада пишело: „Вашите стопанства са диференцирани, не ги раздробявайте“. Но надделели лобистки интереси и докладът отишъл в коша“.   Танева увери, че не се подготвя нов закон за земеделските кооперации, нито промени в него. Единствената процедура в момента е проектозаконът за поземлените отношения. Работата по него ще започне отново, тъй като с изтичането на срока на общественото му обсъждане на 16 януари е станало ясно, че има много отрицателни становища по неговото приемане. С този закон се е целяло да се обединят всички актове, касаещи земеделските производители, да бъдат синхронизирани текстовете, да се актуализират някои актове. За 26 години са направени 63-64 поправки. „Но очевидно е станало разминаване и не се прие“, е констатацията ѝ.\r\nЗемеделските стопани споделиха огромните пречки, с които се сблъскват. Заради унищожени документи през 1994-1995 г. на бившите земеделски стопанства Йордан Балабанов сподели, че среща трудности да вземе стопански дворове. Макар да имат констативни нотариални актове, те не се признават за документи.  От земеделската кооперация в с. Владимирово заявиха следното: „Оставени сме в ръцете на търговци на препарати, на семена, на резервни части, оставени сме на произвола. Правителството не се интересува от земеделие, а то трябва да е приоритет“.\r\nХората се оплакаха, че им искат по 200 лева, за да приберат чувалите от препарати. На срещата стана ясно, че фирма от Русе има договор с търговците на препарати да взема безплатно опаковките, но за чувалите това не било договорено и земеделските стопани трябвало да плащат за прибирането им.   Председателите на земеделски кооперации заявиха още, че търпят щети от фирми, извършващи дърводобив – клони от сечта падат върху нивите с посеви, районът е в коловози. Намаляват кадрите в земеделието – няма овчари, няма кравари, няма механизатори. Трудно се намират подготвени хора за комбайн, чиято стойност е 600 000 лв.    ", "date": "2019.02.05", "title": "Десислава Танева: Ако правим само площади и фонтани, няма да задържим хората по селата"}
{"url": "https://www.actualno.com/nature/obshtina-levski-specheli-konkursa-naj-zelena-obshtina-na-ekopak-bylgarija-news_720234.html", "text": "  Община Левски е победител в  тазгодишното издание на конкурса на „Екопак България“ АД „Най-зелена община“. Проектът, който получи приза за \"Най-зелена малка община за 2018 г.\", предвижда 5000 души от град Левски и село Обнова да бъдат информирани за значението на процеса на разделно събиране на отпадъци за опазването на околната среда.     За целта ще се организира „Зелено училище за малки и големи“, което да се посещава от гражданите, заедно с техните деца и внуци. \"Баба, дядо, мама, татко и аз\" ще бъдат обучавани по специална методика, за да получат необходимото екологично образование и да станат посланици на зеленото знание. Концепцията е базирана на въздействие върху когнитивните процеси и поведение в семейството.   Участниците в конкурса „Най-зелена община“ на „Екопак България“ АД се състезаваха в 3 категории – малка, средна и голяма община. Представените проекти бяха оценявани по критерии като креативност, иновативност, мащабност, добри практики и резултатност.\r\n„Щастлива съм, че получаваме приза „Най-зелена община“ за 2018 г. в конкурса на „Екопак България“. С тази награда се увенчават нашите усилия да създадем у гражданите на общината съзнание, че от всички нас зависи опазването на околната среда и повишаването на качеството на живот. Проектът ни е фокусиран върху семейството, най-малката общност, защото вярваме, че примерът е заразителен и се надяваме преминалите през Зеленото училище да предадат зелената идея нататък“, заяви кметът на  община Левски Любка Александрова. Тя допълни, че ако се мисли превантивно, има по-големи шансове да бъде спечелена в бъдеще битката с отпадъците. “Идеята е наученото да се мултиплицира сред хората, с които обучените общуват, да се предаде шафетата на разумното отношение към отпадъците, които всеки от нас генерира”, обясни г-жа Александрова.  Кампанията в общината ще приключи с всенародна игра \"Сливи за смет\", като на всички участници, предали по 25 кг разделно събрани отпадъци от опаковки, ще бъдат предоставени подаръчни ваучери за храна.\r\n„Организираме конкурса „Най-зелена община“ сред общините, партньори на „Екопак България“ АД, за да насърчим активността и иновативносттапри провеждането на екологични политики на местно ниво. Вдъхновяващо беше за членовете на журито да видят, че проектът на община Левски се базира на научен подход и разчита на емоционалната връзка в общността за разпространение на информацията за ползата от разделно събиране на отпадъци от опаковки“, каза при връчването на чека за 10 000 лв. Тодор Бургуджиев, изпълнителен директор на „Екопак България“ АД.        Конкурсът „Най-зелена община“ се организира за четвърта година. За призовете се състезават общините, с които „Екопак България“ АД има сключени договори за управление на системите за разделно събиране на отпадъци от опаковки.  През септември 2019 г. ще стартира новото издание на конкурса „Най-зелена община“. В него могат да кандидатстват всички общини – партньори на „Екопак България“.  Условията за участие в конкурса ще бъдат публикувани през септември . ", "date": "2019.02.05", "title": "Община Левски спечели конкурса \"Най-зелена община\" на \"Екопак България\""}
{"url": "https://www.actualno.com/kustendil/malin-krystev-asen-blatechki-i-hristo-mutafchiev-gostuvat-v-kustendil-news_720221.html", "text": "  Само няколко дни след спектакъла “Свалячи“, който се игра вчера в читалище “Братство“, Малин Кръстев заедно със едни от най-големите съвременни български актьори отново ще гостуват в гр. Кюстендил като ще представят спектакъла “Зимата на нашето недоволство“     В четвъртък - 7-ми февруари от 19:00ч., в Голяма зала на Общински драматичен театър - Кюстендил ще гостува Малък градски театър “Зад канала“. Спектакъла \"Зимата на нашето недоволство\" е по мотиви от романа на Джон Стайнбек, а драматургичната версия е на Юрий Дачев. В спектакъла участват едни от най големите съвременни български актьори като Илка Зафирова, Каталин Старейшинска, Асен Блатечки, Петър Калчев, Малин Кръстев, Христо Мутафчиев, Иван Петрушинов, Стоян Младенов, Георги Кацарски и Мак Маринов.\r\nЕто какво разказа за Малин Кръстев за спектакъла “Зимата на нашето недоволство“, за който през изминала година получава и наградата “Аскеер“:\r\n“Тази седмица за втори път ще гостувам в град Кюстендил. В понеделник започнахме седмицата заедно с Геро и Мариела Топалова и спектакъла “Свалячи“ - в читалище “Братство“, а в четвъртък ще играем “Зимата на нашето недоволство“ в Драматичния театър, така че кюстендилската публика ще може да се наслади и на класиката. Бина Харлампиева направи страхотно представление и смятам, че публиката много ще се изненада от Асен Блатечки - мисля че Асен Блатечки успя да направи една много хубава роля и с него си партнираме прекрасно. Благодаря на Бина, че след толкова години с Асен отново сме на сцената. Едни десет години не се бяхме засичали в театрално представление. Много се радвам и че представлението предизвика голям обществен интерес сред хората, залите винаги са препълнени и се превърна в един от най-гледаните спектакли. Надявам се да впечатлим и кюстендилската публика, с която ще се срещнем отново в четвъртък!\"  ", "date": "2019.02.05", "title": "Малин Кръстев, Асен Блатечки и Христо Мутафчиев гостуват в Кюстендил"}
{"url": "https://www.actualno.com/crime/kat-objavi-che-pochva-da-sledi-po-aktivno-peshehodcite-i-da-gi-globjava-news_720193.html", "text": "   . Това каза началникът на \"Пътна полиция\" старши комисар Росен Рапчев.     Рапчев даде пример защо фокусът на полицията отива в тази посока - заради повечето смъртни случаи с пешеходци на пътя. Само през януари има 13 загинали пешеходци при катастрофи, а инцидентите с пешеходци на пътя също са повече - 47 тежки. В тези катастрофи 19 \"участници\" са под 18 години, 63-ма са възрастните.   Пред БНР Рапчев препоръча на шофьорите да се оглеждат за възрастни  граждани и при наличие на такива да ги изчакват, защото те се придвижват  по-бавно.\r\n\"В тази полицейска операция изключително ще заложим да  предупреждаваме и наказваме хора, които пресичат с децата си на  неправилни места. Неправилното пресичане е един от елементите, които  децата попиват от възрастните хора\", аргументира се той.   . Става въпрос за чл. 184 от закона - пешеходец, който преминава през огражденията от парапети или вериги; който не спазва светлинните сигнали на пътните светофари и сигналите на регулировчика.\r\n\"Статистиката не е добра. Знаем, че пешеходците са най-уязвимите участници в движението… В България се забелязва, че чувството за самосъхранение у пешеходеца е извънредно ниско\", каза още комисар Росен Рапчев.", "date": "2019.02.05", "title": "КАТ обяви, че почва да следи по-активно пешеходците и да ги глобява"}
{"url": "https://www.actualno.com/vraza/vyv-vrachansko-startira-policejska-akcija-sreshtu-peshehodci-news_720244.html", "text": "  До 15 февруари на територията на област Враца ще се проведе специализирана операция. Целта е да се следи дали се спазват правилата за движение не само от  водачите на МПС, а и от пешеходците, предаде кореспондентът на .     \"Операцията се налага поради зачестилите прояви на неправилно поведение на пешеходците на пътното платно, пресичане на неопределените за това места, неспазване на светлинните сигнали на светофарните уредби, както и нарушения от страна на водачите на моторни превозни средства водещи до подобен вид инциденти\", заяви началникът на сектор „Пътна полиция” във Враца Янко Харалампиев и допълни, че \"в рамките на изминалата 2018 г.  възникналите пътно-транспортни произшествия с участието на пешеходци са 48. При тези катастрофи са загинали  7 човека и са ранени  37 граждани\".   Брифингът се проведе на бул. \"Втори юни\" в град Враца, място с най-често срещани нарушения на пешеходци. На терен бяха обяснени и показани в реални условия  правата и задълженията на пешеходците.  ", "date": "2019.02.05", "title": "Във Врачанско стартира полицейска акция срещу пешеходци"}
{"url": "https://www.actualno.com/starazagora/malko-poznata-opereta-na-kalman-nova-premiera-na-starozagorskata-opera-news_720216.html", "text": "  “Херцогинята на Чикаго” от Имре Калман е новата премиера на Държавна опера - Стара Загора. Произведението се поставя за трети път в България и за първи път на извънстолична сцена. Според режисьора проф. Румен Нейков оперетата не е от познатите творби на унгарския композитор, защото е трудна за вокално изпълнение. „Подготвяме една изключително красива, мелодична, атрактивна постановка, която зрителят ще заобича”, споделя той и обяснява, че писаното през 1928 г. произведение третира тема, актуална и днес - нахлуването на американската култура в Европа. В основата на сюжета е любовта между европейски аристократ и богата наследница на американски новобогаташ.     Оперетата е създадена по либретото на Юлиус Бремер и Алфред Грюнвалд, преработката на текста е на Румен Нейков, както и преводът (в съавторство с Мария Нейкова). Диригент е  Владимир Бошнаков, сценографията е на Тодор Демеров, а костюмите - на Антония Попова. Хореографски танците са поставени от Пенка Димитрова и Биляна Чолакова, артистки на балетната трупа на операта в Стара Загора.   В ролите зрителите ще видят солистите Милко Михайлов, Николай Моцов, Яница Нешева, Нели Нечева, Камелия Стойчева, Тереза Бракалова, Елена Петрова, Александър Марулев, Евгений Арабаджиев, Иван Кабамитов, Теодор Петков. В спектакъла участват и деца от Детско-юношеската студия за опера и балет “Маргаритки“, хорът, балетът и оркестърът на Държавна опера - Стара Загора.\r\nПремиерните спектакли на „Херцогинята на Чикаго“ са на 7 февруари от 19 часа и на 9 февруари от 16 часа.  ", "date": "2019.02.05", "title": "Малко позната оперета на Калман - нова премиера на Старозагорската опера"}
{"url": "https://www.actualno.com/europe/es-i-katar-dogovoriha-zabelejitelna-sdelka-za-aviacija-news_720243.html", "text": "  Представители на Qatar Airways и Европейския съюз са приключили преговори по \"забележителна\" сделка, която би могла да позволи на повечето европейски авиокомпании да извършват услуги от и до Доха, предаде БГНЕС.     Всеобхватното споразумение за въздушен транспорт, за което се казва, че е първото по рода си, договорено между Брюксел и държава от Персийския залив, ще позволи на превозвачите от всички страни от ЕС да имат много по-голям достъп до Катар и обратно.   \"Надеждата ни е, че успехът на тези преговори ще насърчи други търговски блокове и значителни авиационни пазари да се присъединят към постигането на либерализиран глобален авиационен режим за бъдещите поколения\", каза изпълнителният директор на Qatar Airways Акбар ал-Бакър.\r\nСлед приключването на преговорите сделката се очаква да бъде официално подписана по-късно тази година.  Държавната компания Qatar Airways, както и останалите превозвачи от Персийския залив, се сблъсква с обвинения, че е несправедливо субсидирана, което ѝ дава предимство пред авиокомпаниите в Европа и Северна Америка.\r\nСделката, договорена в Доха, обхваща различни области, включително конкуренцията, околната среда и защитата на потребителите.   Хенрик Хололей, директор по транспорта на Европейската комисия, каза, че двете страни са намерили \"обща основа\" за преодоляване на всякакви различия.    ", "date": "2019.02.05", "title": "ЕС и Катар договориха \"забележителна сделка\" за авиация"}
{"url": "https://www.actualno.com/vraza/vrachanka-poluchi-nagrada-za-liderstvo-i-organizatorski-sposobnosti-news_720241.html", "text": "  На специална церемония днес Цвети Иванова получи награда за лидерство и организаторски способности. Този приз се връчва за първи път в България и врачанката, която е управител на Областния информационен център във Враца, е първата, удостоена с него. Причина са организаторските ѝ способности при реализирането на кампанията “Ангелска елха”, предаде кореспондентът на .     Наградата ѝ бе връчена от отец Николай Георгиев, който е председател на Дружеството за възстановително правосъдие, чиято инициатива е “Ангелска елха”.   Цвети Иванова през 2018-та ръководи благотворителната кампания във Враца за трета поредна година. Бяха връчени и дипломите  “Доброволец на годината” на врачанките Ивалина Ангелова и Мария Генадиева, както и на нашата колежка журналист Мариана Гълъбова. 15 дарители и още 11 доброволци получиха грамоти за участието си при събирането на подаръците за децата на лишените от свобода, които са във врачанския затвор.\r\nКампанията за децата на затворници стартира в САЩ. Веднъж подаряват на жените, лишени от свобода сапуни и те ги прибират в специална торбичка, за да ги дадат на децата си. Така се ражда идеята да се събират подаръци и необходими вещи на децата на хората, които излежават своите присъди и нямат възможност да правят подаръци на децата си.  ”Около средата на декември всяка година започва събирането на дрехи и играчки. Намират се и близо 30 доброволци, които да сортират дрехите и подаръците- според възрастта на децата. Подаръците се пакетират и заминават до домовете, в които има деца. Тази година са подадени 75 молби за 150 деца, а около 70 са пакетите с подаръци, които са зарадвали малчуганите, които растат без родител”, казва Цвети. “Всички стоки са дарени доброволно и не може да се каже на каква стойност са подаръците”.\r\nИма и друго измерение освен сумата и това ни го доказва усмивката на Цвети Иванова. ”Радвам се, че и тази година зарадвахме малките, удовлетворена съм. Не се чувствам ангел в никакъв случай. Днес се  видяхме с майка от Варна по вайбър, много са ни благодарни хората. Детето ѝ е с аутизъм и имаме снимки как се радва на подаръците си. Дрешки, роклички, играчки. Даряваме щастие и усмивки. Дори обувки има в едно кашонче”, допълва разказа си Цвети Иванова.\r\n”Ангелска елха” е кампания на Prison Felowship    International и цели насърчаване на близките семейни отношения между лишените от свобода и техните семейства. По този начин се работи в 98 страни от цял свят – осигуряване на  коледни подаръци за децата на лишените от свобода, като се мобилизират ресурсите на местната общност.       Официално тази година кампанията във Враца стартира на 5.12.2018 г. с украсяването на елха на пл. ” Христо Ботев”. След това се раздават анкетите на лишените от свобода, в които те описват какви и на каква възраст са децата им, изпращат се писма до РУ на Министерството на образованието и след това се събират даренията от граждани и училища за нуждите на кампанията. Получените дарения се сортират и опаковат от доброволци. Изпращат се или се разнасят също от доброволци. Децата на осъдените, особено тези, които не са в социални домове, остават извън благотворителните кампании на организациите, помагащи по време на големите християнски празници. Трудно е да проявим състрадание към онези, които са нарушили закона и изтърпяват последствията от деянията си. Техните деца се превръщат в невинни жертви, които не са направили нищо лошо, но страдат не по-малко.\r\nКойто познава Цвети, знае, че тя няма да се спре и следващата идея е да направят подобна кампания и за Великден. Цвети иска да разшири и работата си с децата, непълнолетните, прехвърлени от Бойчиновци във Врачанския затвор – младежи от 14-18 г., за да имат ангажименти през деня и \"да не се шляят\". ”Има нужда от работа с тях, те са 18 деца, които не правят нищо, целият им ден преминава напразно. Имат нужда от психолози, имат и учители, но не достигат грижите за тях”, разказва Цвети за вчерашното си посещение в затвора.\r\nПоказва ми списъците на хората, които изпращат дарения, хора, които пакетират подаръците и институции, които изпращат дарения  - всичко е на хартия и демонстрира работа и работа. \r\n”Като свърши кампанията с даренията, чувството е приятно. Децата не са виновни с нищо и заслужават внимание за празниците. Не се чувствам лидер, нито ангел. Просто изпитвам удовлетворение, че сме доставили радост на хората”, заявява скромно Цвети Иванова. Децата от домовете, които сме посетили от Враца, са добре облечени, възпитани, чакаха подаръка, нямаше притеснения, но това е положението, родителят е в затвора”.\r\nВ отговор признателните майки - лишени от свобода и излежаващи присъдата си в Сливенския затвор - са изплели топли зимни шалове за доброволците. На бюрото на Цвети виждам плана за работа на кампанията. С днешна дата 05.02.2019 г. има записано – Отчет на кампанията и връчване на благодарности. Поглеждам кашона до Цвети, пълен с шалове, различни цветове греят оттам, както са различни и очите на децата, получили подаръци от непознати хора, както е топло удовлетворението, което се чете в очите на Цвети Иванова и си мисля, че ангелите се броят по делата, които вършат сред  нас, хората.   ", "date": "2019.02.05", "title": "Врачанка получи награда за лидерство и организаторски способности"}
{"url": "https://www.actualno.com/starazagora/matematicheskata-v-kazanlyk-s-blagotvoritelen-koncert-za-rodilnoto-news_720201.html", "text": "  Дванадесетокласници от Профилираната природо-математическа гимназия \"Никола Обретенов\" в Казанлък организират “Който пее, зло не мисли” в подкрепа на детската стая в родилното отделение на местната болница. Със събраните средства младежите ще купят консумативи и бебешки млека.     Учениците от 12 б клас разработили идеята си като проект в часовете по „Свят и личност“ с помощта на преподавателката си Виолета Мирчева. С каузата си младежите искат да помогнат на семейства, които са се решили да имат деца, но им е трудно да осигурят най-необходимото за първите дни на бебетата.\r\nКонцертът ще бъде в залата на Военния клуб в Града на розите от 19 часа на 8 февруари, петък. Който желае да подкрепи каузата бъдещите абитуриенти, може да го направи като пусне 3 лева в специални кутии пред залата. По проект в часовете по “Свят и личност” през 2018 година дванадесетокласниците на математическата гимназия събраха средства за социалната кухня в Казанлък.", "date": "2019.02.05", "title": "Математическата в Казанлък с благотворителен концерт за родилното"}
{"url": "https://www.actualno.com/healthy/aptekite-imat-6-meseca-za-da-vnedrjat-nova-naredba-na-es-news_720242.html", "text": "  Министерството на здравеопазването (МЗ) дава гратисен период от 6 месеца на аптеките за въвеждане на Eвропейската директива за верификация на лекарствата, предаде БГНЕС.     Нова европейска наредба за лекарствата влиза в сила от 9 февруари. . Целта е защита на пациентите от фалшиви медикаменти. Заради новите изисквания . По тази причина фармацевти обявиха, че излизат на протест и изпратиха протестно писмо до министерството.   „Нищо страшно и драматично няма да се случи от 10 февруари. Ще има плавен старт на новата наредба. Министерството на здравеопазването дава гратисен период от 6 месеца на аптеките, за да внедрят новия софтуер\", обяви ресорният министър Кирил Ананиев на брифинг. Според него в страната едва десетина аптеки са заявили готовност за ефективни протести срещу промените в сектора.\r\nЗдравният министър увери, че .  „В България има 3600 аптеки, от тях 2400 работят с НЗОК, имат необходимия софтуер за връзка с НЗОК. За новите изисквания трябва да осигурят един четец между 180-200 лева и още за свързване на системата 50 лева. Не е такъв тежък товарът”, смята здравният министър.\r\n„Не мога да си представя, че аптеките, които нямат договор с НЗОК, нямат интернет, компютър и работят в първобитни условия. Все пак, ако има такива, за да отговорят на всички изисквания, ще са нужни инвестиции не повече от 1500 лева“, заяви Ананиев.   Председателят на Българския фармацевтичен съюз проф. Илко Гетов е убеден, че няма да се стига до затваряне на аптеки в знак на протест. Здравният министър допълни, че с протестиращите аптеки, колкото и малко да са те, диалогът продължава.    ", "date": "2019.02.05", "title": "Аптеките имат 6 месеца, за да внедрят нова наредба на ЕС"}
{"url": "https://www.actualno.com/ruse/njama-da-ima-uvelichenie-na-mestnite-danyci-i-taksi-za-2019-g-v-ruse-news_720238.html", "text": "  Няма да има увеличение на местните данъци и такси за 2019 г. в Русе, предаде кореспондентът на .     От настоящата седмица касите на Дирекция „Местни данъци и такси” приемат дължимите данъци от притежателите на недвижими имоти и МПС, както и таксата битови отпадъци за 2019 г. Същите работят от 08:30 часа до 17:00 часа, без прекъсване на ул. „Котовск“ №1, в кв. „Здравец Изток“, а сумите се плащат в брой или чрез ПОС-устройства.   Предплатилите данъкоплатци целия размер до 30 април, ползват отстъпка от 5%. За останалите граждани плащането може да се извърши на две равни вноски до 30 юни и до 31 октомври.\r\nЖелаещите да изчистят задълженията си към държавата са добре дошли и на касите на Изипей и Фастпей в цялата страна, както и през интернет платформата Ипей. За улеснение на данъкоплатците е въведена услуга за онлайн плащане на задължения. През сайта на Община Русе по всяко време, лицата могат да заплатят дължимите суми чрез своя клиентски идентификационен номер.  ", "date": "2019.02.05", "title": "Няма да има увеличение на местните данъци и такси за 2019 г. в Русе"}
{"url": "https://www.actualno.com/burgas/na-72-godini-ni-napusna-hudojnikyt-stojan-canev-news_720236.html", "text": "  Отиде си от този свят един бургазлия, който прослави града с картините си.     „Живя в усамотение, но не самотен. Не знам дали успя да нарисува всичко, но създаде много. И сътвореното от него ще живее дълго.П оклон пред паметта на Стоян Цанев!“ Това каза по повод тъжното събитие кметът Димитър Николов.\r\nХудожникът завършва живопис във Варшава през 1973 година, но е познат на публиката и като график.\r\nНегови картини са били част от изложби на различни места по света, като САЩ, Русия, Япония, Германия, Канада и в повечето галерии на България.  „Захарий Зограф“ е една от най-престижните награди които получава през 2007 година. Творецът е удостоен с титлата „Почетен гражданин“ на Бургас.\r\nПоклон пред паметта му!", "date": "2019.02.05", "title": "На 72 години ни напусна художникът Стоян Цанев"}
{"url": "https://www.actualno.com/plovdiv/zmija-boa-izbjaga-v-tyrgovski-centyr-v-plovdiv-news_720247.html", "text": "  Боа от вида жълта анаконда избяга днес от зоомагазин, който се подготвя за откриване, в търговски център в Пловдив.     Сигналът е подаден на зеления телефон в РИОСВ към 11:30 часа. Търговският център бе частично блокиран, цял ден полиция, гражданска защита и екоексперти, които издирваха влечугото.    Бегълката е регистрирана в РИОСВ-Пловдив преди 6 години в съответствие със Закона за биологичното разнообразие и Конвенцията за международна търговия на защитени видове от дивата флора и фауна, а само преди дни е сменила собственика си.  Новият притежател всъщност подготвя за откриване зоомагазин, в който има още декоративни рибки и два хамелеона.\r\nЖълтата анаконда е разпространена в централните части на Южна Америка - Парагвай, Уругвай, Югозападна Бразилия, Североизточна Аржентина, части от Боливия. Обитава влажни гори, блата и покрити с храсти речни брегове. Женските екземпляри са по-едри от мъжките и достигат дължина 3.5 м. Не са отровни, убиват чрез удушаване. Новината е обновена в 20:38 ч.     ", "date": "2019.02.05", "title": "Змия боа избяга в търговски център в Пловдив"}
{"url": "https://www.actualno.com/balkani/frijdym-haus-demokracijata-v-zapadnite-balkani-e-v-sriv-news_720191.html", "text": "  Нивото на демокрация в страните от Западните Балкани бележи сериозен спад. В региона доминират „частично свободни“ страни, като най-голямо е отстъплението в Сърбия. Там президентът Александър Вучич продължава да консолидира властта около себе си и своята клика, което подрива законността и конституционния ред. Това се казва в годишния доклад на неправителствената организация „Фрийдъм хаус“ за състоянието на демокрацията в света, цитиран от БГНЕС.     Нивата на свобода и демокрация в света непрекъснато се влошават от 2006 г. През 2018 г. за 13-ти път правозащитниците са регистрирали отрицателна тенденция в сферата на политическите права и гражданските свободи. В 68 страни по света е регистрирано намаляване на нивото на свобода и само в 50 – неговият ръст, се казва в доклада на „Фрийдъм хаус“.   За целия 13-годишен период от 2006 г. ситуацията с политическите права и гражданските свободи се е влошила в 116 държави и подобрила – едва в 63.   Като свободни са посочени 86 държави от общо 195, които са включени в класацията. Сред тях са всички страни от Западна Европа и по-голямата част от държавите в Централна Европа, Прибалтика, Северна и Южна Америка, а също така Тунис, Гана, Бенин, Монголия и Индия.\r\nЗа „частично свободни“ са обявени 59 държави. Сред тях са бившите съветски република, като Украйна, Молдова, Грузия, Армения и Киргизия. Освен това в списъка са включени Унгария, Сърбия, Босна и Херцеговина, Албания, Република Северна Македония, а също така Мексико, Колумбия, Еквадор, Индонезия, Мали и Нигер. Освен това присъединеният към Русия Крим се оценява като отделна територия и получава статут „несвободна“.        Като несвободни са посочени 50 държави, сред които Китай, Русия, Беларус, Казахстан, Таджикистан, Узбекистан, Туркмения, Египет и много други страни от Азия и Африка, а също така Венецуела, Куба и Никарагуа.\r\nПри това три постсъветски републики влизат в списъка на 13 „най-лоши от най-лоши“ държави, получавайки най-ниските точки за ситуацията с политическите права и гражданските свободи. Това са: Туркмения с 2 точки и оценка „петролна клептокрация“, Таджикистан – „семейна клептокрация“ и Узбекистан – „затворена полицейска държава“. На последно място е Сирия с 0 точка. Компания й правят Еритрея, Южен Судан, КНДР, Екваториална Гвинея, Саудитска Арабия, Судан, Сомалия, Либия и ЦАР.\r\nСпоред оценката на правозащитниците 39% от 7,6 милиарда души на планетата живеят в несвободни страни, 24% - в „частично свободни“ и още 37% – в несвободни. „Фрийдъм хаус“ смята, че главните противници на свободата и демокрацията по света са Китай и Русия. Според тях правителствата в Москва и Пекин преследват дисидентите в своите страни и не допускат плурализъм на мненията, за да запазят властта си. Освен това, Кремъл е обвинен, че преднамерено разрушава демокрацията в другите страни, осъществявайки кампания за дезинформация в ЕС и САЩ, съобщава Дойче Веле, позовавайки се на доклада. В него „Фрийдъм хаус“ отбелязва предполагаемата руска намеса в изборите за американски президент през ноември 2016 г.      ", "date": "2019.02.05", "title": "Фрийдъм хаус: Демокрацията в Западните Балкани е в срив"}
{"url": "https://www.actualno.com/showbusiness/sanja-borisova-za-niki-iliev-ne-se-razdelihme-diplomatichno-news_720204.html", "text": "  Саня Борисова сподели, че в момента поддържа добри отношения с      \"Със сигурност не се мразим. Останахме с добри чувства един към друг и това е избор и от двете страни. Ако трябва да съм откровена, Но важното е, че на този етап вече сме в добри отношения\", каза звездата в интервю за \"България днес\".   35-годишната актриса категорично отрече да има замесен трети човек в раздялата им. Тя също така сподели, че е научила ценни уроци от съпруга си.\r\n\"Много неща научих от него (Ники Илиев, бел. ред.). Даже не знам дали ще има място да ги опиша. Той е много балансиран, много сдържан. Това е нещо, което взех от него.\"   На въпрос дали има нов мъж в живота й, Саня сподели, че все още не е готова за връзка.    . Други са приоритетите ми на този етап. По-скоро съм в период, в който искам да опозная себе си, а не толкова да се видя във връзка, в която отново да се загубя.\"    ", "date": "2019.02.05", "title": "Саня Борисова за Ники Илиев: Не се разделихме дипломатично"}
{"url": "https://www.actualno.com/politics/gerb-otvyrna-na-ninova-za-izborite-i-vsyshtnost-ne-razseja-njakoi-nejni-opasenija-news_720205.html", "text": "  Не ни изненадва, че са неверни, че има множество правни и логически спекулации. Г-жа Нинова не представи нищо вярно. Това заяви депутатът от ГЕРБ и председател на парламентарната правна комисия Данаил Кирилов, коментирайки по-ранното изявление на лидера на БСП Корнелия Нинова за готвено \"узаконяване на фалшификацията на изборите\".     Неграмотен прочит – така Кирилов коментира твърдението на Нинова и призна, че депутатът от ГЕРБ Анна Александрова внесла предложенията заради \"негово настояване\" и Кирилов \"застава зад тях\". Не се ограничава правото на обжалване на решение за избирателните комисии, добави народният представител, по думите на който . Освен това, съдебни обжалвания само пред окръжен съд всъщност щели да облекчат процеса, а не да се протакало със съдебен процес в съд, който всъщност не правораздава в съответния район. с , .    , за да не оставим впечатление, че се прави в полза на управляващите, увери председателят на правната комисия в парламента. Ако търсим доверие, би следвало да делегираме на сегашната ЦИК, е тезата му. . Той се оправда, че няма много време преди европейските избори например и това ще спъне цялостната организация, като подчерта, че . Кирилов обаче показа желание ГЕРБ да се откаже от готвената промяна за въвеждане на т.нар. втори протокол за гласовете, което и без това щяло да създаде повече работа на секционните избирателни комисии (СИК).\r\nНе се отнемат никакви права – машинно гласуване е имало и ще продължи да има, подчерта Кирилов и добави, че \"би следвало\" на второ четене да се обсъжда само колко машини за гласуване да има. Машините биха могли да са ефективен и икономичен инструмент за отчитане на вот, но по закон трябва СИК-овете да преброят разписките от машината и ги вписват пак в протоколите т.е. те не пестят време и не премахват риска от манипулация на вота в СИК-овете, обясни депутатът на ГЕРБ.  Днешната ни пресконференция е тренировка за следизборния конгрес на БСП, когато г-жа Нинова ще трябва да обясни на съпартийците си защо са загубили, иронизира друг депутат на ГЕРБ - Тома Биков, според когото Нинова си подготвя почвата за оправдание след бъдеща загуба. Той напомни, че ГЕРБ е спечелила дори избори, организирани от служебно правителство, назначено от президента Румен Радев.", "date": "2019.02.05", "title": "ГЕРБ отвърна на Нинова за изборите и всъщност не разсея някои нейни опасения"}
{"url": "https://www.actualno.com/balkani/ankara-rejimyt-na-asad-e-neligimen-news_720249.html", "text": "  Режимът на Башар Асад в съседна Сирия е нелегитимен и далеч не обещава бъдеще за страната. Това каза говорителят на турския президент Реджеп Ердоган, Ибрахим Калън, предаде БГНЕС.     След срещата на кабинета в президентския комплекс в Анкара, Калън посочи: \"Турските разузнавателни служби могат понякога да имат контакти с различни елементи от режима в Ал-Хасака и Камишли, включително Дамаск, в рамките на сигурността на Турция и общата безопасност на турските операции в Сирия\". Но той добави: \"Това не означава, че Турция признава легитимността на (сирийския - бел. ред. ) режим\".   Калън подчерта, че Турция няма да допусне терористични заплахи от районите, разположени източно от Ефрат в Сирия. Той също така коментира и значението на пътната карта за стабилност в Манбидж, Северна Сирия.\r\nКато спомена, че миналият месец при посещението на делегация на Турското министерство на отбраната в Москва е било разговаряно за последните събития в Сирия, Калън поясни, че преговорите за \"зона на безопасност“, Идлиб и други въпроси ще продължат с Русия през следващите дни\".  Калън каза, че външният министър Мевлют Чавушоглу ще посети САЩ във вторник, за да присъства на координационната среща Турция-Сирия, като добави, че въпросът за “зоната за безопасност“ ще бъде повдигнат по време на преговорите. Калън подчерта, че основната цел на Турция е да осигури безопасността си.", "date": "2019.02.05", "title": "Анкара: Режимът на Асад е нелигимен"}
{"url": "https://www.actualno.com/europe/papata-privetstva-stypkata-napred-v-dialoga-s-isljama-news_720263.html", "text": "  Папа Франциск приветства направената \"стъпка напред\" в диалога с исляма след историческото му посещение в Обединените арабски емирства, предаде БГНЕС.     Папата направи изявлението в самолета на път към Рим след посещение в Абу Даби, с което стана първият понтифик, който посещава Арабския полуостров.   Той приветства подписването на документ за \"човешко братство за световен мир\" със шейх Ахмед ал-Тайеб, имам от Каирския \"Ал-Азхар\", престижното място за учене на сунитския ислям.\r\nПапата призова за \"свобода на убежденията\", \"насърчаване на култура на толерантност\", защита на местата за поклонение и пълно гражданство за малцинствата. \"Документът беше подготвен с много размисъл и молитва\", каза още папата.  „Защото за мен в момента има само една голяма опасност: унищожение, война, омраза между нас. И ако ние, вярващите, не сме способни да си помагаме, да се прегръщаме, нашата вяра ще бъде победена.\r\n\"Чух от няколко мюсюлмани, че той ( документът - бел. ред. ) ще бъде изучаван в университета, поне в Ал-Азхар със сигурност, и в училищата. Той ще бъде изучаван, а не наложен\", каза още папа Франциск.", "date": "2019.02.05", "title": "Папата приветства стъпката напред в диалога с исляма"}
{"url": "https://www.actualno.com/balkani/erdogan-ochakvam-poveche-sytrudnichestvo-ot-gyrcija-news_720267.html", "text": "  Турският президент Реджеп Тайип Ердоган заяви във вторник, че очаква повече сътрудничество от Гърция по отношение на осемте турски военнослужещи, които избягаха в Гърция след неуспешен преврат през 2016 г., предаде БГНЕС.     Ердоган говори по време на съвместна пресконференция след среща с гръцкия премиер Алексис Ципрас в Анкара.   Двудневно посещение на Ципрас започна в нестабилна обстановка във вторник, след като Турция постави награди от по 770 000 долара за заляването на всеки от осемте военнослужещи, които са в Гърция.\r\nТурският президент заяви още, че споровете между Турция и Гърция могат да бъдат разрешени мирно и чрез диалог.  ", "date": "2019.02.05", "title": "Ердоган: Очаквам повече сътрудничество от Гърция"}
{"url": "https://www.actualno.com/society/advokatyt-na-cveten-vasilev-napravi-razkritija-svyrzani-s-deljan-peevski-news_720211.html", "text": "  Адвокатът на Цветан Василев - Константин Симеонов, определи процеса срещу банкера като фарс.     \"Има съгласувани действия между прокуратурата и съда. Това не е съд, а е специализиран съд - специално създаден с определени цели, само че в един момент тези цели се изместиха с промяна на подсъдността, с промяна на състава на съда ...\", коментира адвокат Константин Симеонов.   Според него Цветан Василев сигурно чувства вина, защото не се е усетил на време какво ще се случи с КТБ. Симеонов съобщи още, че адвокатът на Делян Пеевски е занесъл при Цветан Василев определени искания за части от предприятия, които са били под контрола на КТБ - теза, която самият Василев повтаря отдавна.\r\n\"Каквото и да ви говорят, става дума за пари\", подчерта той и конкретизира: \"Става дума за определени щения на определени хора, които са искали да вземат части от предприятия, контролирани от КТБ със съответни кредити\".  Симеонов припомни, че защитата на Василев много пъти е искала да бъде призован като свидетел Делян Пеевски, но зам.-главния прокурор Иван Гешев \"го наредил до американския и руския президенти \".\r\nКонстантин Симеонов категорично заяви, че отново ще поиска съдът да призове Делян Пеевски. \"Ще видим какво ще каже съдът. На нас ни беше отказано в досъдебното производство, най вероятно и съдът ще откаже, може би защото трудно се призовава, както трудно се призовават Путин и Обама\", добави Симеонов.   Екстрадицията на Цветан Василев в този вид, в който е в момента, по думите на адвоката му \"би трябвало да бъде прекратена от сръбския съд, защото Цветан Василев е поискан по това дело със странни искания от страна на прокуратурата с описание на обвинения, каквито не са предявени\".    \"Ако в Щатите не е продадено, както решението по Закона \"Магнитски\" срещу 8 изтребителя F-16, този арбитраж може да се произнесе, че КТБ е фалирана умишлено с участието на държавата\", заяви още Константин Симеонов, визирайки заведено дело по закона RICO.\r\nТой поясни още: \"Както виждате, няма решение по Закона \"Магнитски\", а заместник-държавният секретар на САЩ дойде в София на крак да каже на нашите управници какви изтребители да си изберат\".", "date": "2019.02.05", "title": "Адвокатът на Цветен Василев направи разкрития, свързани с Делян Пеевски"}
{"url": "https://www.actualno.com/curious/dneven-horoskop-za-6-fevruari-news_720213.html", "text": "        Това е ден, в който е добре да си осигурите компания от верни приятели. Ако нямате планове за вечерта - поканете някого у вас. Това е ден, в който нещата няма да се развият, както сте си ги представяли. Ще може да нанесете своите корекции стига да не се признаете за победени предварително.   Тази сряда ви очакват изненади. Не разчитайте много на графика си. Нещата ще се случват в движение и няма да ви е скучно.     Днес може да почувствате известно объркване. Потърсете солиден аргумент, който да ви държи в здрав разум и не се подавайте на емоциите си.    Това е ден, в който може да си позволите малка манипулация. Вие знаете къде са границите, така че разчетете добре действията си. Днес ще имате възможността да окажете помощ на някой. Направете го, ако бъдете изрично помолени за това. В противен случай най-добре не се месете.   Това е ден, в който може да подредите чувствата си. Късметът ще е на ваша страна, така че каквото и да направите няма какво да загубите.    Днес ще може да се радвате на разбиране и спокойствие в дома. Ваш скорошен жест е допринесъл за това. Повтаряйте по-често подобни постъпки. Днес ще трябва да понесете някои от последиците от действията ви през последните дни. Няма как да се откажете от стореното, но ако трябва се извинете.    Днес ще имате шанса да прокарате много от идеите си. Не губете кураж и бъдете настоятелни. Ще се изненадате колко много ще успеете. Това е ден, в който е възможно да имате някои проблеми от технически характер. Бъдете внимателни при боравенето с ел. уреди и остри предмети. Тази сряда не си поставяйте прекалено високи цели. Изразходвайте излишната енергия в дейност, която ви е приятна. Отдавна не сте го правили.", "date": "2019.02.05", "title": "Дневен хороскоп за 6 февруари "}
{"url": "https://www.actualno.com/europe/erdogan-nacionalizira-po-bojijata-volja-naj-goljamata-banka-v-turcija-news_720178.html", "text": "  Най-голямата частна банка в Турция - Исбанк, която е частично притежание на основната опозиционна партия, ще стане собственост на финансовото министерство, заяви турският президент Реджеп Тайип Ердоган, цитиран от БГНЕС.     Обявяването на решението доведе до спад на акциите на Исбанк.   \"По Божията воля Исбанк ще стане собственост на Министерството на финансите\", каза Ердоган пред депутатите от управляващата партия.\r\n\"Този парламент ще вземе това историческо решение с Божието разрешение\", допълни той.  Исбанк, чието пълно име е Turkish Is Bankasi, е основана през 1924 г. от основателя на съвременната турска република Мустафа Кемал Ататюрк.\r\nСлед смъртта на Ататюрк през 1938 г. акциите му са прехвърлени на опозиционната Републиканска народна партия (РНП).   РНП притежава 28% дял в Исбанк и назначава четирима членове на борда на банката.    Партията енергично се противопоставя на прехвърлянето на акциите на Исбанк към Министерството на финансите и осъди това решение като политическо маневриране преди местните избори през март.\r\nДумите на Ердоган предизвикаха спад с около три процента в цената на акциите на банката, но по-късно стойността им се възстанови.\r\nМиналата година Ердоган каза, че би било по-подходящо банковият холдинг да бъде под контрола на Министерството на финансите, като заяви, че акциите на Ататюрк не трябва да принадлежат на политическа партия.", "date": "2019.02.05", "title": "Ердоган национализира \"по Божията воля\" най-голямата банка в Турция "}
{"url": "https://www.actualno.com/politics/djambazki-e-naj-aktiven-ot-evrodeputatite-ni-stanishev-i-barekov-sa-po-sramejlivi-news_720206.html", "text": "  Ангел Джамбазки е най-активният български евродепутат в сегашния Европейски парламент (ЕП). Това показва , която отчита няколко отделни показателя и се обновява постоянно.     Джамбазки всъщност е номер 12 по активност от всички евродепутати.   Учудващо или не, но номер 2 сред българските евродепутати е бившият екоминистър на кабинета „Орешарски“ Искра Михайлова. Тя е общо 31-ва по активност в целия ЕП. Трети сред българските евродепутати е друг неин колега от ДПС – Неджми Али. Последен обаче е друг представител на ДПС – Асим Адемов, който е номер 722 в ЕП.\r\nЛидерът на ПЕС Сергей Станишев също не може да се отличи с особена активност – чак на 627-мо място в ЕП и 14-то от българските евродепутати. Пред него е Николай Бареков – на 607-мо място, 13-то от българските евродепутати.  Ако обаче погледнем само по показател „доклади“, номер едно от българските евродепутати е Неджми Али със 162 доклада, следван от Джамбазки със 78. За сравнение Станишев има едва 2 доклада, а Бареков – 6, но пък Асим Адемов няма нито един! По показател предложени промени на доклади Ангел Джамбазки е първи с 2461 поправки, а втори е депутатът от квотата на БСП Момчил Неков с 2382 поправки. Асим Адемов отново е последен – само с 57 поправки, а Станишев и Бареков имат съответно 155 и 189 поправки, което ги поставя по този показател зад над 630 евродепутати.", "date": "2019.02.05", "title": "Джамбазки е най-активен от евродепутатите ни, Станишев и Бареков са по-срамежливи"}
{"url": "https://www.actualno.com/europe/hiljadi-hora-evakuirani-v-moskva-zaradi-falshivi-signali-za-bomba-news_720207.html", "text": "  Хиляди ученици и държавни служители и продавачи бяха евакуирани от повече от 100 сгради в цяла Москва, предаде AFP.     За последната седмица 55 сгради са евакуирани във втория по големина руски град Санкт Петербург и в няколко други големи градове като Красноярск в Сибир и Волгоград заради подобни бомбени заплахи.   Сигнали предизвикаха евакуацията на около 20 000 човека докато властите претърсваха, за да намерят… нищо, съобщават местни медии, цитирайки спешните служби.\r\nФалшиви сигнали са били подадени в 90 сгради в Москва и повече от 40 в района около столицата.  Много от сигналите са били изпратени по имейл и са писани еднакви, съобщават руските медии.\r\nРуският държавен университет за хуманитарни науки обяви, че за днес прекъсва учебните си занятия заради масовата евакуация.   ", "date": "2019.02.05", "title": "Хиляди хора евакуирани в Москва заради фалшиви сигнали за бомба "}
{"url": "https://www.actualno.com/vraza/chitalishte-razvitie-1869-vraca-se-gotvi-za-150-godishen-ubilej-news_720147.html", "text": "  Днес бе учреден Инициативен комитет за тържественото отбелязване на 150-та годишнина от създаването на Народно читалище „Развитие-1869“ – Враца.     В утвърденият от Настоятелството на читалището Комитет по честване на годишнина са включени видни общественици, общински съветници, директори на културните и образователни институции в града, ръководители на творческите състави към читалището и Негово Високопреосвещенство Врачански митрополит Григорий. Председател е кметът на Община Враца Калин Каменов.\r\nПървото събрание се проведе в читалнята на библиотеката към културната институция и бе открито от председателя на читалищното настоятелство Иванка Караиванова. Представени бяха основните дейности, свързани с отбелязването на юбилея, както и художествено-творческите изяви на колективите и звената към НЧ „Развитие - 1896“.\r\n„Предстои една интересна, изпълнена с много събития юбилейна година за една от емблемите на Враца – Народно читалище „Развитие“, каза в своето приветствие към присъстващите заместник-кметът Петя Долапчиева и поздрави екипа за изготвената програма, която е много богата и обхваща прояви на всички звена на културната институция. Ние от Община Враца ще подпомогнем изявите, защото врачани заслужават заедно да празнуват 150-тата годишнина на читалището“.     В рамките на първото заседания бяха направени нови предложения за събития, които ще бъдат конкретизирани на второ заседание, насрочено за Тогава ще бъде утвърдена и цялостната програма по повод 150-тата годишнина от създаването на НЧ „Развитие - 1896“ във Враца.\r\nСред многобройните инициативи са срещите с наследниците на учредителите на читалището, с наградени читалищни и културни деятели, библиотечна конференция, множество концерти изяви на художествено – творческите колективи.      От него са тръгнали всички професионални културни институти във Враца - драматичен театър, филхармония, исторически музей, картинна галерия. Съвременната читалищна сграда е строена през периода 1938 -1941година по проект на архитектурно бюро Цолов и Василев в София.На търг строежа се поема от колектив в състав: арх. Петър Дограмаджиев и инженерите Константин Янакиев и Никола Новоселски от Враца. , а пространството пред читалището е място за изява на творческите му колективи и любим кът за отдих на врачани.", "date": "2019.02.05", "title": "Читалище „Развитие-1869“ – Враца се готви за 150-годишен юбилей"}
{"url": "https://www.actualno.com/europe/zatvarjaneto-na-hazarta-v-albanija-veche-spesti-50-mln-dolara-na-grajdanite-news_720196.html", "text": "  С влизането в сила в Албания на решението за закриване на хазартните игри, спортните залагания и казината,албанското правителство спести на гражданите 50 млн. долара, съобщи държавният министър за връзки с парламента Елиза Спиропали, цитиран от БГНЕС.     Според данните през януари 2018 г. от финансите на албанските семейства в за игрите на късмета или с.за спортни залагания са отделени 13 милиона долара (около 1,3 милиарда леки), а като се прибави към това число и оборотът от незаконни хазартни игри, се смята, че цялата сума надвишава 35 милиона долара.   „През януари 2019 г., поради забраната на хазарта в Албания, около 50 милиона долара останаха в албанските домове“, каза Спиропали в ролята на говорител на правителството.\r\nТя посочи, че са били затворени 4 364 обекти, в които са се правели спортни залагания, хазартни игри или казина. Междувременно в някои от тези обекти – 2688 – са започнали да работят представители на малкия бизнес.  Според решението на правителството в Тирана от 1 януари тази година, трябва да се затворят всички места за залагане, всички електронни казина, които бяха по главните улици в градовете на Албания. Казината ще бъдат достъпни само в петзвездни хотели, които се намират извън градовете.\r\nВътрешният министър Сандер Леши, преди да влезе в сила на решението, предупреди, че всяко място за залагане, което не бъде затворено, ще бъде третирано като парцел за отглеждане на марихуана.   Албанските медии съобщават, че през 2017 г. албанските граждани са похарчили над 130 милиона евро в казина, за спортни залагания и лотарии. На глава от населението се оказва, че за хазартни игри албанските граждани са изразходвали средно по 46 евро годишно, което е много по-висока сума в сравнение със страните от региона.    ", "date": "2019.02.05", "title": "Затварянето на хазарта в Албания вече спести 50 млн. долара на гражданите"}
{"url": "https://www.actualno.com/politics/den-5-bsp-prodyljava-da-ne-kazva-zashto-evrodeputatite-glasuvaha-da-ne-se-nakazva-korupcija-news_720209.html", "text": "  Втори ден от първата пълна седмица на февруари, 2019 година - БСП си мълчи по ключов въпрос за корупцията. А той е следният:      Дали ще доживеем отговор - не знаем, но все още се чувстваме млади,  така че се надяваме! Макар че се разочаровахме, че никой не ни отговори в  неделя (3 февруари) - все пак не пропусна да отиде на неделен сутрешен блок, значи е имало хора на пост!\r\nПредвид днешната реалност и очакваните нападки с оглед  въпроса ни, представяме няколко доказателства за неутралността ни:            ", "date": "2019.02.05", "title": "Ден 5: БСП продължава да не казва защо евродепутатите ѝ гласуваха да не се наказва корупция"}
{"url": "https://www.actualno.com/society/nedovolstvo-ot-novata-strategija-za-deteto-izraziha-roditeli-news_720224.html", "text": "  Националната стратегия за детето 2019-2030 година да бъде изцяло отхвърлена, призоваха от Асоциация „Поход за семейството”.     Опасенията им са свързани най-вече с резултатите от прилагането на подобни стратегии в скандинавските страни. Според тях съществува риск и в България социалните служби да изземат функциите на родителите, както и да се улесни изземването на деца от семействата им и преместването им в приемни семейства. От „Поход за семейството” настояват също и за създаване на регистър на педофилите.   Към документа няма нито финансова обосновка, нито предварителна оценка на въздействието, обясни Ивайло Тимчев, заместник-председател на асоциацията.\r\nОт асоциацията имат опасения за това какви ще са последиците от прилагането на подобна стратегия. Димитрина Иванова, заместник-председател на организацията, каза следното: \"Неконтролируемата намеса на учители и служби в образователната система без да се уведомяват дори родителите за това, например случаи със смяна на пола на детето и правенето на аборт без знание на родителите, което се случва в Западна Европа, според нас е недопустимо и граничи с безумие\".  Председателят на асоциацията Нели Тончева обясни защо е необходим регистър на педофилите: \"Създаване на регистър на данните за самоличността и ДНК-профила на лицата, които са осъдени за сексуални престъпления срещу деца. Смятаме, че органите на МВР имат спешна нужда от такъв регистър, както и педагози, социални работници, които работят с деца, за да могат по-бързо и лесно да се откриват извършителите и потенциалните извършители на сексуални престъпления срещу деца. Смятаме, че е добре да се работи в посока връщане обратно на възрастта за сексуално съгласие от 14 до 16 г. Защото сега се оказва, че сексуални отношения с партньор на 14 години са разрешени, но бракът на тази възраст е забранен, което е в асинхрон\".\r\nОт асоциацията предлагат да бъде създадена нова Държавна агенция за семейството, която да замени Държавната агенция за закрила на детето.   ", "date": "2019.02.05", "title": "Недоволство от новата стратегия за детето изразиха родители"}
{"url": "https://www.actualno.com/europe/registracijata-na-firmi-v-es-moje-da-stane-po-lesna-i-po-evtina-news_720218.html", "text": "  Парламентът и Съветът на ЕС постигнаха споразумение в понеделник относно нови правила, чиято цел е да улесни електронната регистрация на фирми и да насърчи извършването на административни дейности онлайн през целия жизнен цикъл на фирмите.     Новите правила имат за цел да спестят време и пари на бизнеса, както и да увеличат гаранциите срещу злоупотреби и измами чрез въвеждането на онлайн проверки на самоличността.   Новите правила осигуряват:\r\nподобрени онлайн процедури – от регистрирането на фирми до регистрацията на техни клонове и подаването на документи;  предоставяне на лесно достъпна информация на порталите за регистрация, която е безплатна и на език, който се разбира от възможно най-голям брой презгранични потребители;\r\n“принцип на еднократност”, което означава, че от фирмите няма да се изисква да представят една и съща информация на публичните органи повече от веднъж;   прозрачни правила за таксите, които се прилагат по недискриминационен начин, без да надвишават разходите за осигуряване на услугите.    Въпреки че всички стъпки по регистрацията на фирми могат да бъдат извършени онлайн, преговарящите се споразумяха, че в някои случаи може да бъде изискано и лично явяване когато това е необходимо. Те също така настояха да бъде предвидена възможност за проверка дали кандидати за директорски позиции са дисквалифицирани от подобни позиции в други страни членки.", "date": "2019.02.05", "title": "Регистрацията на фирми в ЕС може да стане по-лесна и по-евтина"}
{"url": "https://www.actualno.com/europe/evrokomisijata-dyrji-pod-oko-biznesa-na-premiera-babish-news_720226.html", "text": "  Изправен пред процедури за конфликт на интереси при затягане на правилата на ЕС, милиардерът и чешки премиер Андрей Бабиш скоро може да стане първият европейски политик, открит, че нарушава новия закон на блока.     Бабиш, вторият най-заможен гражданин на Чехия, е заподозрян в запазването на собствеността върху разрастващата се група за химикали, храни и медии “Агроферт”, въпреки че официално е прехвърлил собствеността си на доверителни фондове, за да спазва закона.\r\nТой вече е изправен пред криминални обвинения в страната си заради предполагаема измама със субсидии от ЕС в размер на около два милиона евро, за да построи луксозната си ферма “Щъркелово гнездо” близо до Прага през 2007-2008 година.\r\nОтделни производства, предизвикани от жалба от антикорупционния наблюдател Трансперънси интернешънъл\" (ТИ) и опозиционната Пиратска партия (ПП), показват, че Бабиш има причина да се тревожи.  “\"Агроферт” получава субсидии от ЕС, чешки субсидии и участва в обществените поръчки\", каза пред АФП Давид Ондрачка, ръководител на чешкия клон на ТИ, цитиран от БГНЕС.\r\nМиналия септември ТИ и ПП попитаха Европейската комисия дали „Агроферт“ има право да получава милиарди селскостопански субсидии от ЕС, ако Бабиш все още го контролира.\r\nТе също така изпратиха жалба до кметството в Черношице, отговорно за мястото на пребиваване на Бабис близо до Прага, твърдейки, че е нарушил чешкия закон за конфликт на интереси, като притежава медии.    Както Европейската комисия, така и Черношице намекнаха, че са склонни да вярват в твърденията. Бабиш категорично отрече всякакво участие в дейностите на „Агроферт“ по време на премиерския пост, като осъди пиратите като \"информатори\".\r\n\"Вие сте доносничили за мене в Брюксел, вие сте пищяли за мен в Черношице\", каза той в парламента миналата седмица.\r\nМиналия месец кметството на Черношице заяви, че е взело решение, но отказа да го направи публично.   Само Бабиш знае подробностите и във вторник той каза, че адвокатите му са обжалвали решението, което той е определил като опит да бъде изтласкан от политиката.\r\nВ изтекъл сред обществеността документ адвокатите на ЕС заявяват, че двойната роля на Бабишs като премиер и магнат \"се квалифицира като конфликт на интереси\", тъй като държавните служители не трябва да решават за плащания от ЕС на компании, които в крайна сметка контролират.\r\nКомисията прекрати субсидиите на “Агроферт“ и изпрати одитори да проверят бизнеса на Бабиш, окончателното решение по което се очаква до април.\r\nТя също така разглежда субсидиите, които “Агроферт“ е получила от 2014 г., когато роденият в Словакия бивш комунист стана финансов министър в предишното коалиционно правителство, ръководено от социалдемократите.\r\nБабиш, чийто светкавичен напредък в политиката е белязан с противоречия, откакто той основава популисткото АНО движение през 2011 г., също е изправен пред криминални обвинения у дома поради предполагаема измама със субсидиите от ЕС от 2007 г. насам.\r\nТой също е бил засегнат от твърдения, че е служил като агент на тайната полиция през 80-те години, когато бившата Чехословакия е под властта на Москва. Ондрачка каза, че ТИ използва информация от регистрите на собствеността на бенефициентите, въведени в ЕС миналата година като част от борбата на блока срещу прането на пари.\r\nПравният термин \"собственик бенефициент\" определя специфични права на собственост като стойност върху собственост, принадлежаща на дадено лице, въпреки че юридически правото на собствеността принадлежи на някой друг.\r\nТъй като чешкият регистър не е изцяло публичен, те използват словашкия, който показва, че 37 дружества, притежавани от “Агроферт“ с Бабиш, посочен като собственик на бенефициентите, и 28, посочващи съпругата му Моника, която също е член на борда на двата доверителни фонда, отговарящи за „Агроферт“\r\nПрез 2017 г. “Агроферт“ получи субсидии от ЕС на стойност 2,1 млрд. крони (82 млн. Евро), информират чешките медии.\r\n\"Бабиш е в уникална позиция като министър-председател, който също е доминиращ получател на субсидии от ЕС,\" каза Ондрачка пред АФП.\r\n\"Може да се каже, че ЕС съфинансира олигарх, който печели все повече и повече избори в една държава-членка\", каза той.\r\nСега Бабиш е изправен пред три възможности.\r\n\"Декларира, че “Агроферт”, който все още контролира, няма да получи никакви публични средства; да продаде “Агроферт” - но не на жена си; или да се откаже от политиката\", каза той.\r\nОчаква се Европейската комисия да произнесе присъдата си най-късно през април.\r\nНезависимият политически анализатор Иржи Пехе заяви, че резултатът ще бъде важен за ЕС, тъй като \"това е първият голям случай след като директивата затяга прилагането на правилата за конфликт на интереси\".\r\n\"Бабиш е първият тест за Комисията, така да се каже. Мисля, че те ще искат да свършат добра работа.\"", "date": "2019.02.05", "title": "Еврокомисията държи под око бизнеса на премиера Бабиш"}
{"url": "https://www.actualno.com/ruse/razkrivat-dva-novi-centyra-za-socialni-uslugi-v-ruse-news_720146.html", "text": "  Два нови центъра за хора с увреждания отварят врати в Русе Единият е за лица с психични разстройства, а другият за възрастни хора с различни форми на деменция. Услугите са част отевропейски проект по Оперативна програма „Региони в растеж“ 2014-2020 г.     Дейностите по проекта трябва да приключат в рамките на 2 години, а отпуснатите парични средства са в размер на 1 150 900 лв., от които 1 125 000 лв. - безвъзмездна финансова помощ и 25 900 лв. собствен принос на Община Русе.   Местоположението на центровете ще бъде в сградата на бившия Дом за деца, лишени от родителски грижи „Св. Димитър Басарбовски“ - в ж.к. „Възраждане“, ул. „Доростол“ №108. За целта сградата ще бъде реконструирана, а след това ще предоставя социални услуги за общо 30 потребители. Ще бъдат обособени помещения, обединени в самостоятелни обекти с отделни входни пространства. Целта е да се създадат подходящи условия за живот, близки до семейните.", "date": "2019.02.05", "title": "Разкриват два нови центъра за социални услуги в Русе"}
{"url": "https://www.actualno.com/curious/izbjagal-piton-vsja-panika-v-tyrgovski-centyr-v-plovdiv-news_720163.html", "text": "  8-килограмов питон е изчезнал от голям търговски център в Пловдив. Влечугото е успяло да изплаши две момичета, след като ги изненадало в тоалетната.     Около 11.30 часа днес е получен сигнал за изчезнал питон от все още неоткрит зоомагазин в голям търговски център в Пловдив, който се намира на ул. Капитан Райчо“, \" съобщи за Радио „Фокус“ - Пловдив говорителят на ОДМВР - Пловдив.   Районът около помещението е отцепен от екип на Четвърто РУ. На място са и служители от Пожарната. По данни на собственика, влечугото е с дължина около 1.30 метра и тежи към 8 кг.", "date": "2019.02.05", "title": "Избягал питон вся паника в търговски център в Пловдив"}
{"url": "https://www.actualno.com/ruse/obrazovanieto-e-akcentyt-v-budjeta-na-ruse-za-2019-g-news_720219.html", "text": "  Бюджетът за настоящата година на Община Русе бе приет на извънредно заседание. Положителен вот при гласуването дадоха (в т.ч. представителите на БСП), трима се въздържаха, а двама не участваха. Финансовият израз на приетия документ е 138 045 361 лв., (вкл. преходния остатък ). Сумата е около .     Бележат ръст шест функции, като за образованието, което е с най-голям дял в бюджета, са осигурени целеви средства от 150 000 лв. за оборудване и ремонти, в т.ч. на дворни пространства в детските градини. Отделени са 20 000 лв. за подпомагане и стимулиране на даровити деца, премиерно е обособено и ново перо - 150 000 лв. за поддържане на детските съоръжения. Неотложните и непредвидени разходи ще се покриват с 220 000  лв.\r\nПриоритетни са проектите за обновяване облика на града, включващи реконструкция и рехабилитация на пешеходната среда и изграждане на зони за обществен отдих; рехабилитация на градските пътни артерии – „Липник“ и „Трети март“; надграждане с втори етап на интегриран градски транспорт; ремонт на 5 сгради от образователната инфраструктура и на Пантеона на възрожденците. Фонд „Малки населени места“ осигурява средства за проекти в размер на 320 хил. лв., както и 700 000 лева за ремонт на уличната им мрежа. В заделените пари за транспорта ще се подпомогнат с предимство хората с увреждания, като се намали цената на техните карти. През 2017 г. и 2018 г. бяха понижени цените на картите за ученици и пенсионери.      изграждане на голям модерен плувен комплекс; изграждане на спортна зала в СУ „Васил Левски“; енергийна ефективност на система за улично осветление на гр. Русе - подмяна на над 1200 улични и 435 паркови осветители; обновяване на 20 бр. детски площадки и проектиране за обновяването на още 25; изграждане на 2 бр. площадки за фитнес на открито и на 2 бр. стрийт площадки; изпълнение на мерки за подобряване качеството на атмосферния въздух и обществената хигиена и други.\r\nБюджетът е в съответствие със заложените цели в Програмата за управление и Общинския план за развитие, с което подпомага изпълнението на Инвестиционната програма, включваща 118 инфраструктурни обекта, в т.ч. и 40 обекта по различни проекти.    ", "date": "2019.02.05", "title": "Образованието е акцентът в бюджета на Русе за 2019 г."}
{"url": "https://www.actualno.com/society/zajko-ima-nujda-ot-dom-i-pari-za-lechenieto-si-news_720168.html", "text": "  Има много сладки и добри кучета, но природата е решила да събере в неограничени количества тези две качества в Зайко. Той е невероятно куче, много любвеобилен , разбира се с кучета, котки и деца, ваксиниран, обезпаразитен и кастриран!     Преди дни се наложи да претърпи сериозна хирургична интервенция на стойност 1394 лв. От нея до момента са изплатени 295 лв. \r\n\"След няколко дни ще ги внесем, тъй като от клиниката очакват да направим плащане. Надяваме се да успеем да съберем още малко поне, за да покрием по-голяма част. Много молим за помощ и активно споделяне, защото натрупването на големи задължения възпрепятстват “работата ни” и не можем да помагаме на нови животинки...\", пишат в призива си от . \r\nАко някой има възможност и желание да се включи, може да го направи по следните начини:  IBAN : BG36PIRB80771605600017\r\nBIC : PIRBBGSF\r\nПиреос Банк България АД,       Получател: Animal Help - Pleven\r\nОснование: Зайко\r\nPayPal: animalhelp.pleven@gmail.com\r\nОсвен това, Зайко търси и дом, където да бъде много обичан и правилно обгрижван. Ако не се намери такъв той ще трябва да бъде върнат обратно на улицата. Дава се само с осиновителски договор!", "date": "2019.02.05", "title": "Зайко има нужда от дом и пари за лечението си"}
{"url": "https://www.actualno.com/balkani/do-30-godini-musulmanite-shte-sa-mnozinstvo-v-makedonija-news_720165.html", "text": "  Мюсюлманите ще станат мнозинство в Македония през следващите 20 години, се казва в изследването \"Бъдещето на световните религии – проекции за ръста на населението 2010-2050 година\" на американския изследователски център \"Пю\", в което се посочва, че този процес може да завърши най-късно до 30 години, пише електронното издание на македонския вестник \"Вечер\".     Според изследването, Македония влиза в групата страни, в които през 2050 година ще има различно религиозно мнозинство, в сравнение с 2010 година. В югозападната ни съседка през 2050 година християните ще са намалели и ще бъдат под 50% от общия брой, докато мюсюлманите ще се увеличават и ще станат над 50%, предаде \"Фокус\".   \"Предвижда се в няколко държави да има различно религиозно мнозинство през 2050 година, в сравнение с 2010 година. Броят на страните с християнско мнозинство се предвижда да намалеят от 159 на 151. Очаква се християните да бъдат под 50% от населението в Австралия, Бенин, Босна и Херцеговина, Франция, Нидерландия, Нова Зеландия, Македония и Обединеното кралство. Очаква се през 2050 година мюсюлманите да бъдат над 50% от популацията в 51 държави, сред които Македония и Нигерия\", се казва в изследването на центъра \"Пю\".\r\nТам Македония се споменава също и като една от страните с най-ниска раждаемост на християнската част от населението (1,1 деца на жена).  ", "date": "2019.02.05", "title": "До 30 години мюсюлманите ще са мнозинство в Македония"}
{"url": "https://www.actualno.com/balkani/gotvjat-prisyedinitelnija-protokol-za-chlenstvo-na-makedonija-v-nato-news_720173.html", "text": "  Македония и 29-те страни-членки на НАТО в сряда в Брюксел трябва да подпишат Протокола за членство на страната в Алианса. След това трябва парламентите на всички членки на Алианса да ратифицират Присъединителния протокол, а междувременно Скопие ще присъства на всички срещи на НАТО, като страна-гост, предава скопското електронно издание \"МКД\", цитирано от \"Фокус\".     По покана на генералния секретар на Алианса, на срещата на Северноатлантическия съвет в централата на НАТО в сряда ще участва и говори македонският министър на външните работи Никола Димитров.   След подписването на Присъединителния протокол в Брюксел, през следващите дни той трябва да бъде ратифициран от парламента на Гърция, с което ще влезе в сила и Преспанският договор. Освен Гърция, ратификацията на Протокола бе одобрена и от България, Германия и Великобритания.", "date": "2019.02.05", "title": "Готвят Присъединителния протокол за членство на Македония в НАТО"}
{"url": "https://www.actualno.com/crime/resheno-kraj-na-cheteneto-na-5000-stranici-obvinitelen-akt-za-ktb-news_720161.html", "text": "  Пълният обвинителен акт по мегаделото \"КТБ\" няма да бъде четен повече в съдебна зала. Това решение взе Специализираният наказателен съд.     Съдът реши, че делото може да продължи съгласно новите разпоредби на Наказателно-процесуалния кодекс (НПК). Става въпрос за изменението на чл. 276. Така делото продължава с четене на доклад за обвинението от председателя на съда.   Преди да стане ясно решението на съда, ръководителят на Спецпрокуратурата и зам.-главен прокурор Иван Гешев изказа мнение за идеята за защита на подсъдимите. Чакат промяна в политическата обстановка, смята Гешев. Логично, той счита, че промените в НПК да не се чете на глас целият обвинителен акт в съдебна зала, а само доклад за тях, е правилният подход по делото \"КТБ\".\r\nЗа разлика от Гешев, всички адвокати на обвиняемите подчертаха, че трябва да има пълно изчитане на обвинителния акт – защото делото е стартирало преди да бъдат приети съответните промени в НПК и защото на част от обвиняемите всъщност е започнало четене на обвинителния акт.  Прокуратурата не смята да спира политическото развитие на никой подсъдим или обвиняем. Това заяви зам.-главният прокурор Иван Гешев относно евентуалното кандидатиране на за евродепутат. \"В конкретния случай ще спазим закона, а г-жа Банева може да се развива във всякакви сфери, в които прецени, както и всеки друг подсъдим\", добави Гешев. Той подчерта, че тук се спазват правата на обвиняемите и на подсъдимите по думите му \"в степен много по-голяма от която и да е страна от ЕС и това също е част от проблема в България\".\r\nГешев каза, че няма информация да е намерен телефон в нейната килия и заяви, че търсенето ще продължи.  \"Това е динамичен процес - намират се, не се намират. Ще продължи търсенето\". Гешев отбеляза още, че заобикалянето на правилата е въпрос на финансови възможности. \"Когато имаш сериозни финансови възможности в цял свят можеш да заобиколиш някои регулации, не само в България\" каза той и добави, че работата на прокуратурата и правосъдното министерство е да не позволят това да се случи.   ", "date": "2019.02.05", "title": "Решено: Край на четенето на 5000 страници обвинителен акт за КТБ"}
{"url": "https://www.actualno.com/kustendil/malin-krystev-asen-blatechki-i-hristo-mutafchiev-gostuvat-v-kustendil-news_720222.html", "text": "  Само няколко дни след спектакъла “Свалячи“, който се игра вчера в читалище “Братство“, Малин Кръстев заедно със едни от най-големите съвременни български актьори отново ще гостуват в гр. Кюстендил като ще представят спектакъла “Зимата на нашето недоволство“     В четвъртък 7-ми февруари от 19:00ч., в Голяма зала на Общински драматичен театър - Кюстендил ще гостува Малък градски театър “Зад канала“. Спектакълът \"Зимата на нашето недоволство\" е по мотиви от романа на Джон Стайнбек, а драматургичната версия е на Юрий Дачев. В спектакъла участват едни от най големите съвременни български актьори като Илка Зафирова, Каталин Старейшинска, Асен Блатечки, Петър Калчев, Малин Кръстев, Христо Мутафчиев, Иван Петрушинов, Стоян Младенов, Георги Кацарски и Мак Маринов.   Ето какво разказа и ексклузивно за кореспондент на от града Малин Кръстев за спектакъла “Зимата на нашето недоволство“, за който през изминала година получава и наградата “Аскеер“:\r\n“Тази седмица за втори път ще гостувам в град Кюстендил. В понеделник започнахме седмицата заедно с Геро и Мариела Топалова и спектакъла “Свалячи“ - в читалище “Братство“, а в четвъртък ще играем “Зимата на нашето недоволство“ в Драматичния театър, така че кюстендилската публика ще може да се наслади и на класиката. Бина Харлампиева направи страхотно представление и смятам, че публиката много ще се изненада от Асен Блатечки - мисля че Асен Блатечки успя да направи една много хубава роля и с него си партнираме прекрасно. Благодаря на Бина, че след толкова години с Асен отново сме на сцената. Едни десет години не се бяхме засичали в театрално представление. Много се радвам и че представлението предизвика голям обществен интерес сред хората, залите винаги са препълнени и се превърна в един от най-гледаните спектакли. Надявам се да впечатлим и кюстендилската публика, с която ще се срещнем отново в четвъртък!“ - завърши носителят на “Аскеер“ и “Икар“ Малин Кръстев.   Билети за спектакъла можете да закупите от касата на Общинския театър или на телефон: 0885417508  и 0885417516.", "date": "2019.02.05", "title": "Малин Кръстев, Асен Блатечки и Христо Мутафчиев гостуват в Кюстендил"}
{"url": "https://www.actualno.com/viewpoint/blagodarim-vi-g-n-borisov-news_720130.html", "text": "  Закъснява ви заплатата? Имате спешна нужда от операция? Детето иска нови маратонки? Не звънете за бърз кредит, помолете Бойко Борисов. Не, това не е реклама. Но би могло да бъде.     Отдавна вече не живеем в онези времена, когато просителят се е хвърлял в краката на владетеля, за да измоли нещо - имот, титла, пари, живота си. Но ето, че в 21 век, в страна-член на ЕС, каквато е България, често се случва именно това - премиерът е молен лично, за да (се) свърши някаква работа. Единственото условие изглежда е молителите да не са случайни хора, така че удовлетворената молба да добави нова стойност към личния имидж на премиера.   За много хора в България тази “култура на контакта” не е осъдителна - разбират я. Тя действа, впрочем, още от времената на тоталитарния режим, когато дефицитът на стоки правеше познанствата с продавачки от магазините “Валентина” особено ценни - заради уреждането на стоки “под масата”. Обикновено срещу друг вид услуга.\r\nНо днес в страната-член на ЕС има ясно разписани правила и механизми как се одобряват, отпускат и изразходват публични средства. А прескачането на тези правила, както и на институциите, които би следвало да ги спазват, обезсмисля и обезценява правовия ред. Разходването на публични средства трябва да се аргументира - и приоритизира. Ако приемем, че това става през държавния бюджет, значи всяка промяна на приходите и разходите на ведомствата не може да се случва по нечия приумица.   Тези дни правителството отпусна допълнителни 5 милиона лева за Дирекция \"Вероизповедания\", а аргументът даде самият премиер още в началото на заседанието: \"Патриархът лично ме помоли за парите, които им се полагат, да им бъдат преведени по-бързо, за да могат да изплатят заплатите на свещениците\". Известно е, че Борисов винаги откликва на молбите на „синодалните старци\" - например за ремонт на манастири или църкви, а сега и за заплати. Богоугодно или рейтингоугодно дело е това? И защо го прави? Дали защото в представите на премиера Църква и Бог са едно и затова той с лекота раздава милиони от общите пари - тези на данъкоплатците. Или защото макар вяра и църква в България да не вървят ръка за ръка, 2,2 милиона българи, по данни на “Галъп”, все пак вярват в Църквата, която, впрочем, се ползва с особено голямо одобрение и сред институциите. В същото време е факт и това: преди няколко години, когато работещите в “Напоителни системи” излязоха на протест, тъй като месеци наред не бяха взимали заплати, премиерът не бе така реактивен.\r\nАко Бойко Борисов реши да дари на църквата половината от личното си богатство, това ще означава, че е много набожен човек. Но ако просто така отпуска от парите на данъкоплатците, човек може и да си помисли, че разглежда държавата като своя бащиния. В резултат благодарността е персонална, макар парите да са обществени. Или както пишеше на онзи плакат във Варна след отпускането на 1,4 милиона лева: “Благодарим Ви, г-н Борисов, че спасихте “Спартак Варна\"!”. Умилен премиерът дори заяви как “можем да даваме по 1 милион лева годишно за детско-юношеските футболни клубове\". Тази щедрост не стига обаче до Националната астрономическа обсерватория в Рожен, която при люти зими остава без ток и чак сега получи обещание да ѝ бъдат осигурени 100 000 лева за генератор.       Към молбите на безименни групи от “малки хора” Борисов очевидно не е така отзивчив. Вероятно защото някои от тях излизат на протести, а други не са така значими като социална позиция и затова приносът им за рейтинга би бил незначителен. Пък и едно е да вземеш решение под външен натиск, друго - от “добро сърце”. А в краен случай може и да се пофлиртува популистки - както Борисов направи със смазаните от безпаричие и липса на перспектива металурзи от ОЦК-Кърджали: “Вие сте прости и аз съм прост, затова се разбираме”. Но като изключим тази паметна реплика, с друго така и не помогна.\r\nПо разпореждане на Борисов през октомври 2010 правителственият самолет \"Фалкон 2000\" излетя извънредно за Бургас, откъдето транспортира до София председателя на Съюза на българските артисти Христо Мутафчиев, получил инсулт по време на снимки. В същото време тези дни след побой над фелдшерка оставки депозира почти целият екип на Центъра за спешна медицинска помощ в Горна Оряховица, обслужващ пет общини с около 60 000 души. И ако след преговорите тези хора не се върнат на работа, нека премиерът бъде така добър да остави телефонния си номер, за да му звънят при нужда. “Благодарим на премиера за пореден път”, заяви Мелнишкият епископ Герасим, главен секретар на Светия синод, по повод отпуснатите 5 милиона лева. И отбеляза колко значима е тази помощ най-вече за малките населени места - „за да има свещеници за построените църкви\". Църквите обаче стоят празни, в това число и голяма част от онези 140, които бяха обновени със средства от Програмата за развитие на селските райони. Няма официални данни какви заплати получават свещениците и какви осигуровки се плащат. А тъй като БПЦ не плаща данъци върху приходите си, преди да слушаме благодарствени слова към премиера, би било добре да научим как БПЦ разпределя милионите, които получава от свещоливницата, от имоти, от гробищни паркове, а и от наеми на ресторанти, паркинги и заведения към повечето големи храмове, които са и туристически обекти.  Емилия Милчева ,    ", "date": "2019.02.05", "title": "\"Благодарим Ви, г-н Борисов!\""}
{"url": "https://www.actualno.com/burgas/aptekari-ot-burgas-novata-sistema-za-lekarstvata-zashtitava-golemite-firmi-drugite-sme-obrecheni-news_720166.html", "text": "  Аптекари от Бургас настояват за при въвеждането на .     Георги Неделчев е фармацевт в една от протестиращите аптеки.\r\n„Искам на всички да стане ясно, че . Проблемът е, че всички аптеки не сме поставени на една плоскост. Има голяма неяснота с така наречената дерификация (всяко лекарство минава през новия баркод четец). Кой какво ще извършва и ? Правителството трябва да ни подкрепи. Така стана в Белгия, а в Полша системата не е приета.“, зави той за .\r\nНеделчев обясни и какво ще се случи при откриването на една така наречена „фалшива“ опаковка от дадено лекарство:  “Това не значи, че лекарството е отрова, a че е произведено някъде другаде, а не в списъка на допустимите държави. В момента се защитават интересите на големите фирми и да не може някой да си позволи да внася на по-ниска цена. Освен това не знаем какво ще правим с отхвърленото лекарство, което ... На кого да го върнем?“, пита Неделчев.\r\nОказва се, че освен това, аптеките ще трябва да вложат пари в откриването на . Специален служител ще сканира медикаментите преди да бъдат продадени. Изчислено е, че неговата заплата ще е ололо .\r\n„Не е вярно, че не искаме да влезе новото задължение, няма такъв вариант. Но не сме поставени на една плоскост. Освен това не знаем какво ще правим с отхвърленото от системата лекарство, което вече сме платили, на кого да го върнем?“, пита Неделчев.    Любима Бургазлиева е председател на УС на Регионалната фармацевтична колегия в Бургас. Тя изрази своето становище по протеста пред .\r\n“ затруднява работата. Искането им е към Министерството на здравеопазването. От Бургас в протеста се включиха отделни фармацевти и собственици на аптеки. Българският фармацевтичен съюз, като организация, не участва. Но ние сме съгласни, че тежестта от въвеждането на системата в действие изцяло е стоварена върху аптеките. И това е несправеливо. Не са разписани правата и задълженията по веригата.“\r\nИ не на последно място стои въпросът с времето, което ще се отделя за процеса на сканиране на всяко лекарство. То определено ще се увеличи, защото към обема от задължения на фармацевтите се добавя още едно задължение.", "date": "2019.02.05", "title": "Аптекари от Бургас: Новата система за лекарствата защитава големите фирми, другите сме обречени"}
{"url": "https://www.actualno.com/politics/mvnr-podkrepi-guajdo-v-razrez-s-pozicijata-na-rumen-radev-za-venecuela-news_720132.html", "text": "  Министерството на външните работи на Република България (МВнР) е убедено, че венецуелският народ трябва да получи правото сам да определи своето бъдеще, основано на принципите на демократичната и правовата държава. Това се посочва в позиция на МВнР във връзка със ситуацията във Венецуела.     От Външно съобщават, че по официални данни са напуснали вече около 4 млн. души. Инфлацията е на път да достигне 1,7 милиона процента. Липсват хранителни стоки, лекарства, питейна вода - страната е изправена пред огромна хуманитарна криза.   В позицията се посочва, че на 26 януари 2019 г. ЕС, включително България, призова за спешно провеждане на свободни, прозрачни и честни президентски избори във Венецуела. Държавите членки посочиха, че ако не бъде обявено организирането на нови избори, в рамките на следващите дни, ще предприемат действия, включително по въпроса за признаване на ръководството на страната в съответствие с член 233 от Конституцията на Венецуела.\r\nВ резолюция, приета с 439 гласа „за“, срещу 104 гласа „против“ и 88 „въздържал се“, Европейският парламент заяви пълната си подкрепа за Националното събрание като единствения легитимен демократичен орган на Венецуела и призна като легитимен временен президент в съответствие с венецуелската конституция.  Николас Мадуро, който през 2018 г. бе избран на вот, обявен за нелегитимен от ЕС, САЩ, Аржентина, Бразилия, Канада, Колумбия и други латиноамерикански държави, вече съобщи, че няма да се съобрази с призива за организиране на нови и прозрачни президентски избори.\r\n„Вярваме, че г-н Хуан Гуайдо, председател на Националното събрание, като изпълняващ функциите временен президент на Венецуела, ще насрочи провеждането на свободни, честни и демократични президентски избори в съответствие с конституцията. МВнР е инициирало съгласувателна процедура за проект на решение, с което да се подкрепи преходът към демократично управление във Венецуела, основан на върховенството на правото и зачитането на човешките права“, се посочва още в позицията на Външно министерство.         \"Считам, че България трябва да се въздържи от подкрепа на предложената европейска позиция\". Това заяви държавният глава във връзка със ситуацията в латиноамериканската държава. В коментара си Радев призова българските власти към въздържаност и настоя за нуждата от диалог. \"Събитията във Венецуела будят тревога и безпокойство. Съществува реален риск от ескалация и насилие\", убеден е президентът. \r\n\"Политическата криза може да се реши единствено с организирането на прозрачни избори според конституцията на страната и с международно наблюдение. Направеното предложение за обща европейска позиция обаче не води до подобно решение\", коментира още държавният глава.   ", "date": "2019.02.05", "title": "МВнР подкрепи Гуайдо в разрез с позицията на Румен Радев за Венецуела"}
{"url": "https://www.actualno.com/europe/erdogan-kym-es-ot-edna-strana-govorite-za-demokracija-a-ot-druga-svaljate-pravitelstvo-s-nasilie-i-hitrost-news_720171.html", "text": "  Турският президент Реджеп Тайип Ердоган обвини ЕС в опит за сваляне на венецуелския лидер Николас Мадуро, което е според него в разрез с „демокрацията”.     „От една страна вие повтаряте „демокрация, демокрация, демокрация” и „изборна урна, изборна урна, изборна урна” а след това сваляте правителство с насилие и хитрост”, заяви Ердоган пред депутати в парламента.   Водещите европейски държави подкрепиха опозиционния лидер Хуан Гуайдо за временен президент на Венецуела до провеждането на нови избор.", "date": "2019.02.05", "title": "Ердоган към ЕС: От една страна говорите за демокрация, а от друга сваляте правителство с насилие и хитрост"}
{"url": "https://www.actualno.com/smolyan/valja-balkanska-stava-pocheten-chlen-na-nacionalnata-gajdarska-asociacija-news_720158.html", "text": "  Певицата с космически глас Валя Балканска ще стане почетен член на Българската национална гайдарска асоциация, става ясно от нейно съобщение.     Тържественото връчване на званието й ще се състои утре вечер (на 6-ти февруари) от 19 часа в Зала №1 на Родопския драматичен театър „Николай Хайтов“  - Смолян.\r\nВ концерта по този повод е предвидено специалното участие на Фолклорния ансамбъл „Родопа“, оркестър „100 каба гайди“, гайдарски състав „Дельо Хайдутин“, гайдарски състав „Родопчани“, на актьора Димитър Димитров и др.\r\nПредседател на асоциацията е известният гайдар Петър Янев. За нея той казва, че Валя Балканска е велика, колкото е велика родопската песен и българският фолклор.  „За родопската песен душата си давам. За мен песента е била и хляб, и сол, и труд - и всичко. Никога не съм искала да бъда на първо място в чужбина. Искала съм да си бъда стожер там, откъдето съм, да съм стожер в Родопите!“ – казва певицата. ", "date": "2019.02.05", "title": "Валя Балканска става почетен член на Националната гайдарска асоциация"}
{"url": "https://www.actualno.com/politics/bylgarija-prizna-huan-guajdo-za-vremenen-prezident-na-venecuela-news_720137.html", "text": "  След извънредно заседание на Съвета по сигурност към Министерския съвет, България призна председателя на венецуелския парламент Хуан Гуайдо за временен президент на Венецуела. Така правителството де факто пренебрегна позицията на президента , който призова да не се бърза с окончателна позиция от страна на България и да не се върви по пътя на признаване на Гуайдо, който ЕС опита да поеме, но не успя, след като Италия не се съгласи. Според Радев този път нарушава международното право.     Сега Съветът по сигурност, председателстван от премиера Бойко Борисов, \"изразява подкрепа за партньорите си в Европейския съюз и международната  общност, които признават председателя на Националната асамблея на  Боливарска република Венецуела Хуан Гуайдо като временно изпълняващ  функциите на държавен глава с оглед скорошно провеждане на демократични  избори за мирно разрешаване на кризата, предотвратяване на хуманитарна  катастрофа, възпиране на по-нататъшна ескалация на напрежението и  възможно масово насилие в страната\".   \"Република България изразява своята солидарност към всички граждани на Венецуела, както и към гражданите на държавите членки на Европейския съюз, които живеят там. Това са над 1 милион души, предимно от Испания и Португалия – страни, които са надеждни партньори на България, за което има редица примери, като последният за това е подкрепата им за българската позиция в защита на българските превозвачи и транспортни работници\", се посочва още в позицията ни.\r\nОт извънпарламентарните партии, АБВ твърдо са против подкрепа за Гуайдо, \"Демократична България\" категорично поиска подкрепа за Гуайдо и нови избори във Венецуела, а от СДС изумиха, като пратиха чак в 12:16 часа имейл с искане за заемане на позиция.  Припомняме, че в резолюция, приета с 439 гласа \"за\", срещу 104 гласа \"против\" и 88 \"въздържал се\", Европейският парламент (ЕП) заяви пълната си подкрепа за Националното събрание като единствения легитимен демократичен орган на Венецуела и призна Хуан Гуайдо като легитимен временен президент в съответствие с венецуелската конституция.\r\nОсвен от ЕП, признание за Гуайдо има и от 19 страни-членки на ЕС, сред които Великобритания, Франция, Германия, Испания, Холандия и Португалия. Всички те искат обявяване на предсрочни парламентарни избори във Венецуела, но изключват военна намеса там - нещо, за което заговори американският президент Доналд Тръмп. Освен от Европа, Гуайдо има подкрепата на САЩ, Канада, Бразилия, Колумбия, както и още няколко латиноамерикански държави. В Европа Белгия, Унгария и Финландия се въздържат от позиция, а Италия блокира общата позиция на ЕС за признаване на Гуайдо, но също с аргумент, че все още няма становище от Рим за ситуацията в латиноамериканската държава. Македония обаче подкрепи Гуайдо, но Гърция и Румъния не дават подкрепа, а Русия твърдо се обяви против.   ", "date": "2019.02.05", "title": "България призна Хуан Гуайдо за временен президент на Венецуела"}
{"url": "https://www.actualno.com/blagoevgrad/nikolaj-padalski-spasiteljat-na-knigi-news_720124.html", "text": "   Запознаваме се с Николай Падалски благодарение на страницата ни във Facebook - , където е поместен пост за спасяване на книги. Николай прави голямо дарение за опожарено читалище около Благоевград, но оттам отказват пратката. Доставката им се видяла много скъпа. Предлагаме да помогнем, но за книгите бързо се намира нов собственик и те не остават на улицата. Николай е спасител на книги. Той им дава нов живот, а след това ги подарява. На всеки, който иска, но при едно условие - да обича книгите! И докато навсякъде върлува мнението, че българинът е спрял да чете, а книгите са демоде, той ни разказва една друга версия - за чували с книги и хиляди желаещи, които искат да ги получат. За книгите - с много любов!       Такива идеи идват изведнъж. Първоначално имах два кашона книги, които ми бяха оставени от две дами, които заминаваха за чужбина. Аз реших да ги публикувам във Facebook, като писах, че ги подарявам. Имаше огромен, наистина огромен интерес, което ми даде идеята, че мога да разработя тази стратегия, за да дадем живот на старите книги.   Започнах да пускам обяви, че набирам книги, за които си плащам доставката до мен и след това ги подарявам. Някои хора си плащат доставката и това ми помага допълнително. Така започнаха да пристигат книги от цяла България. Днес, например, имам над 100 килограма книги. След като ги получа ги публикувам в моята страница и хората ми пишат коя искат.    Помагал съм винаги, когато са ми писали от някоя библиотека или читалище. Винаги съм изпращал книги – обикновено по 20, 30 или 40 килограма.  Кой колкото иска, толкова му изпращам.  Не знам на колко читалища съм помогнал, но сигурно на 10.  Не влагам емоция в историите на читалищата. Имаше един случай от Благоевград,  където от едно читалище не си взеха книгите, нямали пари за доставка. Книгите не останаха на улицата, намериха си нов собственик много бързо.     Обикновено това са хора, които нямат нужда от тези книги. Правят ремонт и нямат място. Събарят цялото си жилище. Наследили са имот, а вътре са намерили книги. Различни мотиви. Някои пък не харесват книгите, които имат, други искат да дадат нов живот на книгата чрез подобно дарение.  Хората, които си поръчват книги, според мен са различни. По-малко са тези, които искат да спасят книгата. Повечето търсят тези, които им харесват. И това е нормално.    Имам много любими книги. Родителите ми имат огромна библиотека и съм чел много от книгите, които те имат. Обичам да чета повече руски и френски класици, както и български автори.    Според мен, да. Българинът  чете много и достатъчно. Лично аз мисля обаче, че българинът започва да чете на едни по-късни години, а не когато всички смятаме – в училище. Обръщаме се към книгите в един по-зрял етап. Виждам и в други хора, които се занимават с продажба на книги, че имат доста работа. Това е добре. Не мога да кажа, защото не познавам всички библиотеки като дейност. Смятам, че една библиотека, дали е работеща добре, отлично или зле, зависи от нейния ръководител или управител. Не знам дали мога да сравня библиотеката с предприятие, но ако мога, управителят би трябвало да може да осигури приходи от библитеките, чрез многото дейности, които те биха могли да предлагат. В Русе не мога да кажа дали библиотеките има много читатели, но мога да кажа, че се управлява на много високо професионално ниво!", "date": "2019.02.05", "title": "Николай Падалски - спасителят на книги"}
{"url": "https://www.actualno.com/business/kompanii-ot-evropa-i-azija-se-vkluchvat-v-stroitelnoto-biznes-sybitie-na-bylgarija-news_720140.html", "text": "  Един месец. Толкова време остава до стартирането на бизнес събитието на България за строителния бранш – изложение АРХИТЕКТУРНО-СТРОИТЕЛНА СЕДМИЦА. Форумът ще „превземе“ залите на Интер Експо Център от 6 до 9 март, събирайки компании от няколко континента.     След обявяването на новата концепция на международния форум през 2018 г. показателите за тази година сочат, че 19-ото му издание ще бъде най-мащабното от десетилетие насам. „Върху площ от над 8500 кв.м. участниците ще разположат своите щандове, предлагайки иновативни продукти от цял свят“, коментират организаторите. През тази година, в която чувствително се увеличава международният характер на изложението, те отделят специално внимание на продуктовото сегментиране. Затова залите на АРХИТЕКТУРНО-СТРОИТЕЛНА СЕДМИЦА са разделени по продуктовите направления: „Вътрешни и довършителни работи“, „Врати, прозорци, фасади и профили“ и „Грубо строителство и външни довършителни работи“. Залите на изложението ще обединят участници от Европа и Азия. Съвременни продукти, решения, иновации и ноу-хау ще демонстрират компании от България, Германия, Италия, Белгия, Англия, Полша, Китай, Румъния, Турция, Иран, Индия.  Видно от профилите на чуждестранните участници, те се съсредоточават в няколко продуктови сектора. Компаниите от Полша и Румъния се представят предимно с метални керемиди, елементи за покриви и покривни конструкции. Английските и белгийските фирми ще се фокусират върху сектори „Врати“ и „Топлоизолации“, а китайските – върху врати и тръби. Участниците от югоизточната ни съседка Турция ще представят метали и метални елементи, гранитогресни плочки и решения за външното строителство. На ще бъдат представени и турски фирми, които разполагат с мащабни производствени мощности у нас. От 6 до 9 март ще се състои и национално участие на фирми от Иран, които залагат в основата на своето присъствие керамиката. Този сектор ще бъде основен и в представянето на компаниите от Индия.\r\nВъв фокуса си АРХИТЕКТУРНО-СТРОИТЕЛНА СЕДМИЦА поставя потенциала на съвременното строително оборудване и проектиране, технологии и инструментариум, довършителните дейности, интериорните материали и технологии, модерното вертикално планиране и ландшафт и индустриалното строителство. Сред акцентите ще бъде и софтуерът, BIM, виртуалната реалност и реалното приложение на 3D-принтирането в рамките на строителния сектор.\r\nОсвен с мащабите си, изданието през тази година се отличава и с изключителната и интензивна съвместна дейност с основните браншови организации - Камарата на архитектите в България (КАБ), Камарата на строителите в България (КСБ), Камарата на инженерите в инвестиционното проектиране (КИИП), Българска асоциация за изолации в строителството (БАИС), Сдружение „Български врати, прозорци и фасади, Български съвет за устойчиво развитие, Асоциация на професионалните озеленители в България, образователни институции.     От 6 до 9 март бизнес платформата на строителството в България, АРХИТЕКТУРНО-СТРОИТЕЛНА СЕДМИЦА, ще събере представителите на сектора. Провеждайки се паралелно с изложенията SECURITY EXPO и WATER TECH EXPO, форумът ще създаде безпрецедентни условия за надграждане на бизнеса, създаване на нови контакти, усвояване на новите технологии и тенденции. Всички подробности за изложението ще откриете и на .", "date": "2019.02.05", "title": "Компании от Европа и Азия се включват в строителното бизнес събитие на България"}
{"url": "https://www.actualno.com/crime/shest-dushi-sa-arestuvani-pri-specakcija-v-burgas-news_720141.html", "text": "  Специализирана полицейска операция се провежда от сутринта в жилищните комплекси на Бургас. От Областната дирекция на МВР уточниха, че се задържат лица, съпричастни към извършване на кражби от търговски обекти.     До момента са задържани шестима, но се очаква да има още арестувани, съобщи БНТ. По-късно днес от полицията и прокуратурата ще съобщят подробности за акцията.   ", "date": "2019.02.05", "title": "Шест души са арестувани при спецакция в Бургас"}
{"url": "https://www.actualno.com/crime/ravnosmetkata-sled-verijnata-katastrofa-na-am-struma-13-raneni-i-1-zaginal-news_720142.html", "text": "  Общо 13 души са пострадали в сутрешната на АМ \"Струма\", близо до детелината при село Даскалово, а 1 е загинал, обобщават от здравното министерство. Загиналият е опитал да спре движението, но е бил ударен от камион.     Първоначално беше съобщено за 16 пострадали, като уж трима от тях били откарани със собствен транспорт, но се оказа, че всъщност става въпрос за 13 души, които са закарани с линейки в различни болници - МБАЛ \"Пулс\", в болницата в Петрич, както и в Сандански. Всъщност най-много - 8 души, са откарани именно в Сандански.\r\nОткараните в болница са 7 мъже и 6 жени. Най-младият е мъж на 32 години - с контузия в главата, който се намира в МБАЛ Сандански. Най-възрастният пострадал е 72-годишна жена, с фрактура на таза, която се намира в МБАЛ \"Пулс\". Повечето пострадали са на възраст между 42 и 69 години.\r\nСпоред старши комисар Николай Хаджиев, директор на регионалната дирекция на МВР, в катастрофата са участвали 30 автомобила. Сред помляните автомобили има 3 ТИР-а, 2 автобуса, 1 по-лекотоварен и 1 микробус.   ", "date": "2019.02.05", "title": "Равносметката след верижната катастрофа на АМ \"Струма\" - 13 ранени и 1 загинал"}
{"url": "https://www.actualno.com/burgas/godinata-na-zemnija-gligan-nastypi-i-v-burgas-news_720167.html", "text": "  За поредна година в Бургас се отбелязва настъпването на 2019 според китайския календар. Тя започва на пети февруари и ще продължи до 24 януари следващата година.     Една от проявите, посветени на празника, е фотоизложба под наслов \"Радост за света“. Тя показва 60 различни начина, по които се отбелязва Китайската Нова година на петте континента. Експозицията е подредена в зала \"Георги Баев\" на Културен център \"Морско казино\".\r\nЧестването продължава с прожекция на китайски филми. В дните на китайското кино в Бургас, зрителите могат да видят пет игрални продукции, които са от различни жанрове. Те са придружени от надписи на български език. Прожекциите продължават до 11 февруари при свободен вход за всички, които искат да се докоснат до китайското филмово изкуство.\r\nИнициативата в Бургас да се отбелязва посрещането на 2019 година е осъществено с подкрепа на Посолството на Китайската народна република у нас и Институтът \"Конфуций\" при Великотърновски университет \"Св. Св. Кирил и Методий\".  Така изглежда киноафишът, посветен на празника: 18:00 часа    Monkey king: Hero is back/ Кралят на маймуните: Завръщане на героя\r\nСветовна премиера: 10.07.2015\r\nДължина: 69 минути\r\nЖанр:  Приключенски / Семеeн\r\nРежисьор: Тиен Сиаопън    18:00 часа\r\nЦвят на жасмин/ Jasmine Women\r\nСветовна премиера: 26.04.2005\r\nДължина: 130 минути\r\nЖанр: Драма / Любов\r\nРежисьор: Хоу Юн 18:00 часа\r\nГолямата риба и златната ябълка   Световна премиера: 08.07.2016\r\nДължина: 90 минути\r\nТип: Анимация / Фентъзи\r\nРежисьор: Лиан Сюeн    18:00 часа\r\nВечна любов/ Eternal Beloved\r\nСветовна премиера: 03.09.2009\r\nДължина: 96 минути\r\nЖанр: Драма / Любов\r\nРежисьор: Ю Фейхун", "date": "2019.02.05", "title": "Годината на Земния глиган настъпи и в Бургас"}
{"url": "https://www.actualno.com/europe/ungarija-lyjata-na-bruksel-za-migracionnija-pakt-na-oon-e-razkrita-news_720136.html", "text": "  „Промиграционните лидери в Брюксел са разкрити отново, че са на страната на миграционния пакт на ООН“, заяви министърът на външните работи на Унгария Петер Сиярто, цитиран от електронното издание Hungary Today. Той настоя, че „те искат да прокарат пакета, независимо че 9 страни-членки гласуваха срещу него“.     След срещата на външните министри от Съюза и Арабската лига, Сиярто заяви: „В Брюксел и Ню Йорк се правят планове да се приемат отделни компоненти от пакта, понеже се провалиха да прокарат целия пакет“.   „Унгария не приема миграционния пакт и даде ясно да се разбере, че ще се съпротивлява на всички последващи опити той да бъде приет“, категоричен е първият дипломат на Будапеща. Унгарското правителство „няма да говори за миграцията, като нещо, с което можеш да се справиш без да се вземе предвид сигурността“. Той добави, че Унгария „ще продължи да отказва да влиза в конспирации за вкарване на пакта на ООН през задната врата“.\r\nЩо се отнася до черновата за заключителното изявление след срещата, Сиярто заяви, че миграционният пакт „не може да бъде инкорпориран“.  „Той ще предизвика нова миграционна вълна и ще пренебрегне правата на тези, които искат да живеят мирно в собствената си страна“.\r\nСиярто обаче добави, че ЕС трябва да си сътрудничи с Арабската лига в редица сфери и да насърчава сигурността, стабилността и икономическото развитие.   Съюзът трябва да изгражда политиките си на основата на взаимно уважение, заяви министърът. „Опитите за интервенции… доведоха до дестабилизация в множество страни“. „Опитите за експорт на демокрация трябва да бъдат изключени“, добави той.    ", "date": "2019.02.05", "title": "Унгария: Лъжата на Брюксел за миграционния пакт на ООН е разкрита"}
{"url": "https://www.actualno.com/europe/merkel-ima-oshte-vreme-da-se-nameri-reshenie-za-brexit-news_720128.html", "text": "  Все още има време да се намери решение за напускането на Великобритания от ЕС, заяви германският канцлер Ангела Меркел, предаде AFP.     Меркел подчерта пред лидери на японски и германски компании, че по икономически причини „времето ни притиска” и бизнесите не могат да си позволят дълги митнически процедури.   „От политическа гледна точка има още време. Два месеца не са дълъг период и още има време, което трябва да се използва от всички страни”, заяви тя.\r\nМеркел е наясно с проблема с непопулярните бек стопове свързани с границата между Северна Ирландия и Ирландия допълнително „усложняват” разговорите.  „Но това решение зависи от въпроса какви ще бъдат взаимоотношенията между Великобритания и ЕС и какъв вид търговски договор ще се подпише”, добави канцлерът.\r\nПрехвърляйки топката към Лондон тя заяви „ще е много важно за нас да знаем как точно британската страна вижда бъдещите си взаимоотношения с ЕС”.   ", "date": "2019.02.05", "title": "Меркел: Има още време да се намери решение за Brexit"}
{"url": "https://www.actualno.com/cinema/80-godini-otneseni-ot-vihyra-news_720098.html", "text": "  Холивуд реши да отпразнува 80-та годишнина от спечелилия Оскар филм \"Отнесени от вихъра\", като бъде показан на 28 февруари във всички градове в САЩ, в които има киносалони. И тъй като това е работен ден, филмът ще бъде в киноафиша и на 3 март, предаде БГНЕС.     Заснет по едноименния роман на Маргарет Мичъл, филмът получава осем Оскара от общо 13 номинации. И ако се изчислят приходите, отчетени през 1939 г. спрямо сегашната стойност на долара, сумата би била около 3,8 млрд. долара, или по-скоро – 3 785 107 801 долара, което го прави филма с най-голяма печалба в историята на САЩ.   През 1982 г., поради своята културна стойност, лентата е вписана в Държавния филмов регистър на САЩ, а Американският филмов институт я поставя в списъка \"100 години 100 филма\".\r\nФилмът е режисиран от Виктор Флеминг, за когото е интересно да научим, че по средата на снимките е ангажирал британската актриса Вивиан Лий за главната роля - образът на Скарлет О'Хара. Преди нея най-сериозната кандидатка е била Полет Годар. Неин партньор става Кларк Гейбъл, след като Гари Купър отказа да се въплъти в образа на Рет Бътлър. Купър е смятал, че филмът ще бъде \"най-големият провал в историята на Холивуд\".  Отначало филмът е режисиран от Джордж Кюкър, който само след 17 минути снимки се отказва и напуска проекта, защото смята, че сценарият не е добър.\r\nЗа ролята на Скарлет се явили 1 400 актриси, сред които Оливия де Хавиланд, която все пак е получила друга значима роля – на Мелани.   Хети Макданиел пък е първата афро-американска актриса, номинирана за Оскар, който и получава - за най-добра женска поддържаща роля за образа на бавачката Мами.    Първата версия на филма е била с времетраене повече от 4,5 часа, но по-късно е съкратена с 48 минути.", "date": "2019.02.05", "title": "80 години \"Отнесени от вихъра\""}
{"url": "https://www.actualno.com/society/api-ne-objasni-choveshki-zashto-dava-na-posrednici-7-ot-poluchenoto-ot-vinetki-za-svyrzvane-news_720099.html", "text": "  Защо АПИ сключва договори с външна фирма-посредник (например \"Интелигентни системи\"), за да свързва системата на държавната структура например с бензиностанции и дава на посредник само за електронно свързване? Отговор на този въпрос даде проф. Олег Асенов, началник на отдел \"Управление на информационните системи и инфраструктура\" в Националното ТОЛ управление.     За да развиваме пунктовете за контрол на ТОЛ системата т.е. за електронни винетки, трябва да има инвестиция от около 7000 лева на пункт. Имало обаче и друг канал за продажба на винетки – с директни партньори, но и там трябвали инвестиции от 4500 лева на обект, за да заработи системата. Всеки от тези пунктове трябвало да бъде част от криптираната вътрешна система на АПИ, обясни Асенов. По думите му, дори за \"готов обект\" - със собствена електронна система и осигурена интернет връзка, трябвало да се развие външна структура – софтуер, който да свърже АПИ със съответния обект, трябвало отделно да се правят неща, не било достатъчно да има само интернет в обекта, за да се направи връзка със системата на АПИ.   Според Асенов търговското опериране било около 2%, но трябвало да има развитие на системата и интерфейса. Нямаме готов, отворен междинен интерфейс, който да свърже ядрото на системата на АПИ със системата на съответния обект, каза той пред Нова телевизия. Това не е електронен магазин, настоя професорът, според когото комисионната не била 7%, а 7% отиват \"за търговска реализация, за търговско опериране\".\r\nАсенов каза и, че 40% от електронните винетки се продават директно от АПИ, а останалите 60% се продават пред външни обекти. Досега са продадени 1,240 млн. винетки т.е. с 500 хил. повече от края на миналата година.  Всъщност 7-те процента, давани на посредници за свързване най-вече с бензиностанции, са част от събраните от продажбата на електронни винетки приходи.", "date": "2019.02.05", "title": "АПИ не обясни човешки защо дава на посредници 7% от полученото от винетки за \"свързване\""}
{"url": "https://www.actualno.com/crime/dazd-se-samosezira-za-padnaloto-dete-vyv-varnenska-bolnica-news_720145.html", "text": "  Държавната агенция за закрила на детето /ДАЗД/ се самосезира по случая с починалото двeгодишно дете във варненската болница, което падна от третия етаж, след като се е промушило през парапета на стълбището.     Това каза за БГНЕС директорът на Главна дирекция \" \" в ДАЗД Камелия Николова.   \"Веднага реагирахме, след като се запознахме със случая от публикациите в медиите. От наша страна са предприети своевременни действия за проучване. На първо място дали се касае за оставяне на дете без надзор от страна на родителя, дали се касае за някакъв вид неглижиране и на следващо място, дали от страна на лечебното заведение са предприети необходимите мерки за гарантиране сигурността и безопасността на всички, които са на територията на лечебното заведение, по-специално на децата\", каза Николова.\r\nНиколова уточни, че правата и задълженията на родителя са ясно разписани в Конвенцията на ООН за правата на детето.  \"В нея изрично е регламентирано, че родителите носят първостепенна отговорност за отглеждането и развитието на своите децата, тъй че ангажимент е на родителя, предвид и ниската възраст на детето, да следи по всяко време детето да се чувства сигурно, безопасно и да не се случват такива нелепи инциденти\", заяви тя.\r\nПрипомняме, че на 3 февруари под ръководството на Районна прокуратура гр. Варна е започнато досъдебно производство за това, че на стълбите пред родилно отделение в МБАЛ \"Св. Анна“ гр. Варна родител е оставил малолетното си дете, намиращо се под родителски грижи, без надзор и достатъчно грижи и с това е създал опасност за неговото физическо развитие – което е престъпление по текстове от Наказателния кодекс.   ", "date": "2019.02.05", "title": "ДАЗД се самосезира за падналото дете във варненска болница"}
{"url": "https://www.actualno.com/actualno/godishnina-spomen-kak-si-otgledahme-oligarhijata-video-news_720134.html", "text": "  Г-н (Александър) Йорданов сега няма партия, а моята партия е надеждата за промяна на България. Тези думи на бившия депутат на БСП и старо куче от върхушката на Столетницата Георги Божинов в публицистичното вечерно предаване на БНТ \"Още от деня\" белязаха едно доста горчиво политическо начало на седмицата.     Защото всъшност те отразяват много точно паралелната вселена, определяща курса на нашата. 1997 година имахме шанс да променим курса и даже по-важно – да сложим юзди на конете, които теглят каруцата. Вместо това, 22 години по-късно, е кристално ясно – конете не теглят каруцата, а се возят в нея, докато (уж) кочияшите опъват ли опъват.\r\nНапоследък всеки ден отбелязваме или празнуваме нещо. Ето и днес – празненства за , . Но всъщност . Тя беше подписана през 1997 година и в дебелите (или не толкова) исторически книги можете да прочетете, че с нея беше направен мирен преход при предаването на властта от правителството на БСП (онова на Жан Виденов) на правителството на СДС (онова на Иван Костов).\r\nВсъщност обаче тази декларация беше подпис на нещо друго – спасението на тези, които официално доказаха и показаха многократно, че не ги интересува нищо друго, освен тях самите. И тези, които нямат акъл за нищо друго. Тази декларация спаси \"елита\" от комунистическия режим, от който се роди сегашната олигархия и всъщност беше моментът, в който беше зачената \"БойкоБорисовщината\". Мина се през гнилата приватизация, после през управлението на Симеон Сакскобургготски, след това и Сергей Станишев.  Никога след Втората световна война не бяхме толкова близо до директната разправа със символите на олигархията, които я крепят официално под името \"народни представители\". Вижте само архивните кадри – барикадираха се в парламента и се криеха под маси и столове. Но, както вчера призна и самият Александър Йорданов – СДС се съгласи да подпише Декларацията за национално единство и прие условието на БСП да няма лустрация. Иначе нямало да има национална съгласие ... Защо? Липсата на този отговор доведе до фактическата смърт на СДС и забвението специално на Иван Костов. Защото в това отношение хората не се показаха толкова глупави – интуитивно те усетиха миризмата на гнило. На гнилото, което спаси тези, теглещи цяло едно общество постоянно назад заради личната си изгода.    Историческият момент – моментът, в който България можеше да постави солидни основи по пътя на истинската демокрация, беше пропуснат. И резултатът сега го виждаме постоянно – Бойко Борисов, Корнелия Нинова, Валери Симеонов, Волен Сидеров, Веселин Марешки, а зад тях с по някоя коледна реч – Ахмед Доган. Харесва ли ви сега 22-годишният резултат от тогавашното \"национално съгласие\"?  Ивайло Ачев ", "date": "2019.02.05", "title": "Годишнина: Спомен как си отгледахме олигархията (ВИДЕО)"}
{"url": "https://www.actualno.com/europe/germanija-e-na-pyt-da-se-sblyska-sys-seriozni-problemi-s-finansite-news_720091.html", "text": "  Германия е заплашена от бюджетна дупка от около 25 милиарда евро до 2023 година поради забавянето на икономическия растеж, а данъчните приходи могат да бъдат по-ниски от прогнозираните според германските медии, позоваващи се на документ на германското финансово министерство.     Напрежението на световния пазар и тревогите покрай Brexit вече принудиха Германия да намали прогнозата си за ръста през тази година от 1,8 на 1%, припомня БГНЕС.   Документът на министерството, изготвен за презентация от финансовия министър Олаф Шолц, предупреждава за годишен бюджетен дефицит от 5 милиарда евро до 2022 година включително.\r\n\"Сега е моментът за бюджетна дисциплина\", заяви заместник-министър Бетлина Хагедорн.  Потенциалните бюджетни дефицити представляват драматично влошаване на финансите на най-голямата европейска икономика, която миналата година отбеляза излишък от около 11 милиарда евро.\r\nНа 20 март следва да има обсъждане на проектобюджета на Германия за 2020 година на ниво \"правителство\".", "date": "2019.02.05", "title": "Германия е на път да се сблъска със сериозни проблеми с финансите"}
{"url": "https://www.actualno.com/europe/poslanik-hopkins-velikobritanija-iska-da-si-trygne-sys-sdelka-news_720109.html", "text": "  \"Решението вече е взето – да си тръгнем от ЕС, но правителство иска да си тръгнем със сделка. Искаме да чуем от българското правителство какви ще бъдат правата на британските граждани, които живеят тук.\" Това каза посланикът на Великобритания у нас Ема Хопкинс, в интервю за bTV.     По думите й не е възможно да има нов референдум за Brexit. \"Не мисля, че е достатъчно само да искаме такъв. Вече се проведе един и трябва да защитим резултатите от него\", каза Хопкинс.   \"Надяваме се, че ще излезем със сделка, затова работим усилено. Трябва да предвидим много подробно какво ще се случи, ако не постигнем споразумение. Ние сме страна, която през последните години преживея доста разделения, но имаме традиции в решаването на проблемите\", отбеляза още посланикът.\r\nПо думите й, ако не се стигне до сделка,  ще трябва на национално равнище да се обсъждат всички въпроси, ще има двустранни преговори. \"Ние и сега водим такива. В момента преговаряме с българското правителство за това какво ще случи с българските граждани във Великобритания и с нашите граждани в България\", обясни Ема Хопкинс.  \"След 29 март може да продължите да бъдете във Великобритания, ако вече сте там. Ако искате да отидете там, ще имате право на престои от три месеца, ако искате да работите и да заведете семейството си трябва да подадете молба за това. Всеки случай ще се решава отделно през преходния период до 2021 г.\", отбеляза дипломатът.\r\n\"В момента в сценария, който имаме, гарантираме, че всички които са били в Англия преди 29 март, ще имат същите права, както и сега и няма да има значение дали си живели повече или по-малко от 5 години\", допълни още тя.   \"Ние не искаме да разрушаваме нито бизнес, нито личните планове. Това е примерен период, а иначе всеки случай ще се решава лично. От 2021 година ще важат нови правила, ако човек реши да остане – това ще зависи доколко той е полезен за държавата и обществото там\", допълни Хопкинс.    ", "date": "2019.02.05", "title": "Посланик Хопкинс: Великобритания иска да си тръгне със сделка"}
{"url": "https://www.actualno.com/haskovo/obshtina-ivajlovgrad-prie-rekorden-budjet-eto-kak-sa-razpredeleni-sredstvata-news_720143.html", "text": "  Община Ивайловград започна новата година с бюджет с макрорамка от , който бе приет на редовно заседание на Общинския съвет от 30.01.2019 г. Община Ивайловград не е разполагала с толкова голям начален бюджет. За сравнение през 2018 г. началният бюджет на общината е .      на Община Ивайловград през 2019 г. възлиза в размер на .\r\nПо-големите обекти, включени в капиталовата програма са отделени за:\r\n– Основен ремонт и рехабилитация на общинска пътна мрежа на територията на Община Ивайловград – 94 500 лева, като средствата за сметки от ЕС е в размер на 3 952 882.00 лв.;  – Основен ремонт и рехабилитация на общинска улична мрежа на територията на гр. Ивайловград – 502 564.00 лв.;\r\n– Основен ремонт и рехабилитация на ВиК мрежа на територията на гр. Ивайловград – 131 680.00 лв.;\r\n– Проектиране на сграда Вила „Пещера” местност „Дупката” – 36 000.00 лв. ;    – Основен ремонт на общежитие на СУ „Христо Ботев” – Ивайловград – 250 000.00 лв.;\r\n– Изграждане на спортна площадка в с. Гугутка – 15 000.00 лв;\r\n– Почистване на речното корито и укрепване на бреговете на р. Арда – 76 220.00 лв.; – За финансиране на процедури „Ин витро” – 5 000 лв.;   – Помощи за безплатен обяд на социално слаби ученици и други помощи – 3972 лв.;\r\n– За подпомагане дейността на пенсионерски клубове – 6500 лв.;\r\n– Помощи по решение на Общински съвет – 10 000 лв.;    – За Читалища – 20 000 лв.,\r\n– За Шахматен клуб – 7 000 лв.\r\n– За Футболен клуб – 10 500 лв.\r\nВ бюджет 2019 за дейността на ОП „Спектър” е заделена сума в размер на 694 952.00 лв., а сума от 272 810.00 лв. е предвидена за „Общинско горско предприятие”.\r\nТяхната издръжка е изцяло поета от общинския бюджет.", "date": "2019.02.05", "title": "Община Ивайловград прие рекорден бюджет, ето как са разпределени средствата"}
{"url": "https://www.actualno.com/society/v-bylgarija-njama-dostatychno-poligoni-na-evropejsko-nivo-news_720179.html", "text": "  \"На прага на предстоящите законови промени, в България няма достатъчно полигони на европейско ниво.\" Това каза в интервю за Радио „Фокус“ – Варна Диян Драганов, председател на структурата на Съюза на българските автомобилисти във Варна.     \"Всички сме наблюдавали как младите курсисти упражняват своите умения в междублоковите пространства. Там се учат да паркират, да управляват на заден ход и какво ли още не\", посочи Диян Драганов. Според него тази практика е в техен ущърб и със сигурност по този начин, те не могат да получат тази степен на подготовка, която би трябвало.   Според специалиста в учебните школи в по-развитите държави има специални полигони. „На учебните площадки извън страната, заедно с основните упражнения, на които се учат курсистите - да паркират, да управляват автомобилите на заден ход, се имитират различни ситуации“, допълни Диян Драганов. Той поясни, че така се тренират реакциите на младите шофьори на мокри и хлъзгави пътни настилки.\r\n\"Още в самата школа курсистът може да види и да усети автомобила и как той излиза от нормалното си движение. Важно е младите шофьори да знаят какво да очакват, ако в мокър или хлъзгав участък изтърват автомобил от нормалното му движение\", каза още председателят на СБА – Варна.  ", "date": "2019.02.05", "title": "В България няма достатъчно полигони на европейско ниво"}
{"url": "https://www.actualno.com/curious/7-prichini-da-si-namerish-po-mlado-gadje-news_720135.html", "text": "   Жените рядко имат връзка с по-млади мъже от тях и това е погрешно. Дори да се случи не вярват, че връзката може да продължи дълго време. Ето седем причини, които потвърждават защо е полезно мъжът да е по-млад от жената.       Мъжете умират по-рано от жените. За да е щастлива двойката, докато \"смъртта ги раздели\" е желателно жената да е поне 10 години по-голяма от мъжа.    Вече е известно, че женската сексуалност достига пика си по-късно, в сравнение с мъжката, а после намалява. Идеалното съчетание, позволено от закона, би било 18-годишен с 33-годишна жена. Хората с такава разлика ще бъдат къде къде по-щастливи в сексуален аспект. Някои жени престават да се развиват след брака - стоят си вкъщи и бездействат с парите на мъжа си. Така обаче те стават зависими и възниква проблема от морално и физическо насилие. Младият мъж стимулира жената към лидерство и решаването на жизнените въпроси.   . Мъдрата жена, която вече има известен житейски опит ще бъде много по-снизходителна към партньора си, в сравнение с младата. . Категорията MILF във филмите за възрастни бият всички рекорди по популярност. Явно много мъже мечтаят за секс с по-големи от тях жени. Мечтите трябва да се сбъдват!    Жената, която има по-млад мъж до себе си се старае да изглежда добре. Какъв е смисълът да си на диета, ако до теб има някой плешивец с шкембенце?     Един от проблемите на днешното общество е сексизмът. Жените често са възприемани несериозно и по-рядко ги назначават на ръководни длъжности, а на успешните се гледа с подозрения за техни други умения.", "date": "2019.02.05", "title": "7 причини да си намериш по-младо гадже"}
{"url": "https://www.actualno.com/blagoevgrad/hiljadi-pochetoha-pametta-na-goce-delchev-v-obshtina-goce-delchev-news_720093.html", "text": "  Община Гоце Делчев отбеляза 147-та годишнина от рождението на патрона на града си - Гоце Делчев. Ученици от всички учебни заведения в града, представители на общината, неврокопския митрополит Серафим, както и народния представител Богдан Боцев положиха цветя на паметника на героя.     В Благоевград революционерът също беше почетен. Цветя пред паметника му бяха положени от областния управител на града Бисер Михайлов, служители на общината и ученици от учебните заведения в града.   Гоце Делчев е роден на 4 февруари 1872 г. в Кукуш, Османска империя. Той е един от най-известните български революционери, водач и значим идеолог в Българските македоно-одрински революционни комитети.\r\nНа Солунския комитет на организацията през 1896 г. на Гоце Делчев и на Гьорче Петров е възложено да изработят Устава и Програмата на ВМОРО, пишат от сайта desant.net. Революционерите  се превръщат в програмни документи за действие на организация през следващите години.През 1896 г. Гоце Делчев постъпва като учител в Банско, но работи там само два месеца, тъй като дългът му на революционер го зове. За кратко време успява да изгради широка организационна мрежа от тайни революционни комитети в Разложка, Горноджумайска и Неврокопска околии.  Убит е през май 1903 г. в битка край село Баница.", "date": "2019.02.05", "title": "Хиляди почетоха паметта на Гоце Делчев в община Гоце Делчев"}
{"url": "https://www.actualno.com/europe/barnie-otnovo-potvyrdi-es-njama-da-predogovarja-brexit-news_720106.html", "text": "  Европейският съюз няма намерение да предоговаря сделката за Брекзит. Това потвърди отново основният преговарящ от страна на Брюксел Мишел Барние.     Той направи изявлението след срещата си с холандския премиер Марк Рюте.   По думите му, за други сделки може да се говори след като Лондон напусне Общността.\r\nСпорни въпроси като границата с Ейре също могат да бъдат договаряни след напускането на ЕС.  Евросъюзът е склонен да поднови преговорите с Лондон за Brexit, но остава непреклонен по въпроса за предпазния механизъм за Ирландия.\r\nТой е категоричен, че искането на Лондон за ограничаване на предпазния механизъм е неприемливо.   Мей ще пътува до Северна Ирландия, където ще обяви ангажиментите на Лондон по въпроса за механизма.    Официално Кралството трябва да напусне ЕС на 29 март, но това изглежда все по-трудно посгижимо.", "date": "2019.02.05", "title": "Барние отново потвърди: ЕС няма да предоговаря Brexit"}
{"url": "https://www.actualno.com/scene/dyrjavna-opera-plovdiv-gostuva-na-naroden-teatyr-ivan-vazov-s-katerina-izmajlova-news_719602.html", "text": "  Държавна опера Пловдив гостува на сцената на Народен театър \"Иван Вазов\" с една от перлите в репертоара си - операта \"Катерина Измайлова\" от Шостакович. Постановката е дело на Вера Немирова - един от най-успешните български оперни режисьори в Европа, а диригент е маестро Диан Чобанов.      Като театър със силен творчески профил, Държавна опера Пловдив се стреми редовно да включва в репертоара си малко популярни на българската публика творби, които са силно търсени от ценителите на оперното изкуство по света. Само за две години след премиерата си през 1934 година операта има огромен успех не само в Ленинград (83 представления) и Москва (97), но също така в Цюрих, Любляна, Пресбург (Братислава), Копенхаген, Стокхолм, Буенос Айрес, Метрополитън опера, Ню Йорк, Кливланд. Днес заглавието от Шостакович  предизвиква широк интерес и се изпълнява редовно в десетки чуждестранни театри, между които в Лондон, Сан-Франциско, Милано, Виена, Берлин, Копенхаген, Варшава, Осло и др.  В България \"Катерина Измайлова\" се представя за първи път от Русенската народна опера през 1965 г. в присъствието на композитора. Режисьор е бил бащата на Вера Немирова -  Евгени Немиров.\r\nСюжетът на произведението е базиран на мрачната повест от руския писател Н. С. Лесков \"Лейди Макбет от Мценска околия\", както е било и първоначално заглавието на операта, преди да изпадне в немилост заради Сталин за повече от 20 години.  Шекспировата Лейди Макбет може да е тоталният образ на фатална жена, но когато става дума за елимиране на съперниците, именно Катерина Измайлова на Шостакович може да се похвали с \"обирането на лаврите\".    Отегчена от своя груб съпруг Зиновий, Катерина е \"хваната\" от свекър си Борис в леглото с бруталния Сергей. Бесен, че самият той не е успял да преспи с Катерина, Борис пребива Сергей, преди да изяде порция гъби, която Катерина е поръсила с отрова. След като Борис е вече отстранен, следващият поред е нейният съпруг. Катерина, с помощта на Сергей, удушава Зиновий. Но когато трупът е открит насред набързо уреденото сватбено тържество на Сергей и Катерина и двамата са изпратени на заточение в ГУЛАГ. По време на дългото им пътуване, Сергей решава да \"се залюби\" с красивата Сонетка, което насочва мисълта на Катерина към ново убийство.\r\n\"Катерина Измайлова\" е потресаваща с жестокостта и бруталността си драма, а подходът на Вера Немирова не спестява нищо от характера ѝ. Шостакович определя операта си като трагико-сатирична, но той казва още: \"В тези жестоки условия на живот и любовта е такава\". Тези думи са определящи и за постановката, която се фокусира върху насилието и унижението на човека, а композиторът превръща музиката в инструмент на онази сила, която се надсмива над абсурдите и несправедливостта на живота.     Режисьорът Вера Немирова е гост-професор в Музикалната Академия \"Ханс Айслер\" в Берлин и доцент във Виенския университет. Нейни постановки се играят във Виенската Щатсопера, в оперните театри в Залцбург, Бон, Хамбург, Пекин, Малмьо и др. Билетите за нейната тетралогия \"Пръстенът на Нибелунга\" от Вагнер в операта във Франкфурт са разпродадени години напред. Тя репетира в Пловдив с помощта на нейната майка и драматург на проекта - оперната певица Соня Немирова, която е била солистка на Опера Пловдив.\r\nХудожник на постановката е Димана Латева, пластиката е дело на Силвия Томова, диригент на хора е Драгомир Йосифов, а концертмайстор е Виеслав Новак. Ролите са поверени на Марияна Панова/ Мария Цветкова – гост, Пламен Бейков – гост, Александър Баранов – гост, Димитър Зашев – гост, Георги Султанов – гост, Светлана Иванова, Марк Фаулър, Евгений Арабаджиев, Владимир Ников, Борис Кучков, Борислав Филипов, Александър Носиков, Михаела Берова – гост, Цветанка Ангелова, Станимира Манолова, Живко Пейчев, Стефан Толумбаджиев, Райко Пантелеев; Димитър Божанов, Сероп Йозгатлян, Цветан Цветков, Август Методиев.", "date": "2019.02.05", "title": "Държавна опера Пловдив гостува на Народен театър \"Иван Вазов\" с \"Катерина Измайлова\""}
{"url": "https://www.actualno.com/europe/laura-kioveshi-e-na-pyt-da-stane-evropejski-prokuror-nomer-edno-news_720096.html", "text": "  Бившият ръководител на специализираната румънска прокуратура Лаура Кьовеши засега е фаворит за поста европейски прокурор, пише сайтът \"Зиаре\".     Кьовеши всъщност е на първо място във финалната тройка от кандидати, която включва още французинът Жан-Франсоа Бонер и Андрес Ритер. Румънката е успяла да победи двамата след интервю пред специално жури.   Изборът на нов европейски прокурор трябва да бъде направен от Европейския парламент и Европейския съвет, като двата органа следва да постигнат съгласие. Кьовеши обаче е недолюбвана от сегашното управление в Румъния, която в момента е председател на ЕС. Тя ръководеше прокуратурата, занимаваща се с корупция по високите етажи на властта, но управляващите румънски социалдемократи я заради \"злоупотреби\". Румънският правосъден министър Тудорел Тоадер поиска Кьовеши да бъде отстранена от поста си, посочвайки 20 отделни случая, които служат като доказателство за искането му. Някои от случаите са решавани и от Румънския конституционен съд, като касаят конфликти между ДНА, румънския парламент и румънското правителство. В други случаи става въпрос дори за интервюта на Кьовеши, които, спроед Тудорел, накърнявали международния имидж на Румъния. А тезата на Тудорел беше, че Кьовеши е \"авторитарна\" и преследва \"присъда на всяка цена\", независимо от случая, както и че не зачита авторитета на парламента и се противопоставя на решения на Румънския конституционен съд.\r\nЕвропейската прокуратура трябва да заработи догодина и да се занимава главно с пране на пари, корупция и то с фокус евросредства и данъчни измами с трансграничен характер.  ", "date": "2019.02.05", "title": "Лаура Кьовеши е на път да стане европейски прокурор номер едно"}
{"url": "https://www.actualno.com/interview/petyr-slavov-parlamentyt-bylva-lobistki-zakoni-v-usluga-na-edrija-kapital-news_720120.html", "text": "   Вчера вечерта (4 февруари) граждани излязоха на протестно шествие в в България. Акцията бе организирана от инициативата \"Правосъдие за всеки\" и целеше да провокира общественото внимание и върху подготвяната процедура по отстраняване на председателя на Върховния касационен съд . \"Върховният съд е единственият гарант за точното и еднакво прилагане на законите от съдилищата, а достойнството и смелостта на съдия Панов са последна преграда пред пълното овладяване на съдебната система от олигархията\", убедени са още протестиращите.       За върховенството на правото у нас, бъдещето на съдебната система, на президента Румен Радев върху поправките от Закона за личните данни и (не)възможното , разговаря с адвокат по време на протеста.  Виждаме, от една страна, как Висшият съдебен съвет (ВСС) с решения на общите събрания на магистратите от съответните съдилища. Може би най-пресният пример за това е Софийският градски съд - решението на общото събрание за номиниране на кандидат за председател бе направо потъпкано от ВСС. Не липсват и други примери.  От друга страна, . Най-пресният пример за това ми се струва, че е . Спомняте си как беше приет - в нарушение на всички законови процедури. След това публично беше поет ангажимент, включително от Министерски съвет, да бъде отложено действието му, за да се решат многото горещи и нерешени въпроси. След това, видяхте - не беше отложено. Напротив - . Ето затова те са тук - те искат правосъдие, справедливост и независима съдебна власт.    Може би е добре, за да стане ясно, да дадем един конкретен пример, който е най-пресният. Знаете, че поиска проверка на работата на Специализирания съд, включително Специализирания апелативен съд, за начина, по който се разглеждаше едно знаково дело ( става дума за Иванчева и Петрова - бел. ред. ). Такава проверка един председател на Върховен съд може да изиска, независимо как се казва. Оттам-нататък си спомняте веригата от замеряне с компромати, помия и подобни неща, които се изляха срещу него, което по никакъв начин не кореспондираше със записаното в закона. Ето защо за мен по никакъв начин не е учудващо, че хората са тук и заради това.     Точно така. Хората не искат да виждат упражняване на подобен двоен стандарт. От една страна, , отказват да правят проверки и заявяват включително, че всичко им е наред. А е очевидно, че има проблеми - включително и по начина, по който те са забогатели в последните години, и то рязко. . Пак обръщам внимание - тук не става дума за конкретната личност, тук говорим по принцип.\r\nЕдин председател на Върховен съд може да разпореди подобна проверка и тя е по начина, по който процесуално са упражнявани права и от Специализирания наказателен, и от Апелативния съд. . Трудно е с едно изречение да се отговори кой стои в основата на атаката срещу Лозан Панов. Очевидно е, че или биха били засегнати от извършена подобна независима проверка.        Това е поредното вето, за което ние от \"Демократична България\" се опитахме да апелираме към президента да наложи. . Подобно вето беше наложено върху 24-часовите, 48-часовите тайни арести, ако си спомняте. Тоест , срещу който мисля, че всички трябва да се противопоставим. Очевидно - в нарушение на закона. По-страшното е, че съдът се произнесе, че трябва да има електронно дистанционно и машинно гласуване. Дотам я докарахме, че . ГЕРБ и БСП ги премахват по сталинския принцип: има електронно и машинно гласуване - имаме проблем, няма електронно и машинно гласуване - нямаме проблем. ", "date": "2019.02.05", "title": "Петър Славов: Парламентът бълва лобистки закони в услуга на едрия капитал"}
{"url": "https://www.actualno.com/europe/pojaryt-v-parij-e-umishlen-arestuvana-e-jena-news_720112.html", "text": "  Арестуваха жена във връзка с , в който загинаха осем души. От полицията допълни, че се работи во версия за умишлен палеж, съобщи БГНЕС.     Прокурорът на Париж Реми Ейтс потвърди, че една жена е била задържана. Повдигнато е обвинение за умишлен палеж.   Припомняме, че тази нощ в сграда в 16-и район на Париж възникна пожар.\r\n\"Броят на жертвите може да нарасне, защото огънят все още гори на 7-ия и 8-ия етаж\" на 8-етажната сграда, каза говорител на пожарникарите.  ", "date": "2019.02.05", "title": "Пожарът в Париж е умишлен, арестувана е жена"}
{"url": "https://www.actualno.com/goodnews/disney-pomaga-za-opazvaneto-na-prilepite-v-bylgarija-news_720114.html", "text": "  Фондация „Наука за природата“ (ФНП) наскоро получи финансова подкрепа от Консервационния фонд на Disney (the Disney Conservation Fund) за работата си по опазване на 9 вида прилепи в риск в Източните Родопи. Фондацията е първата българска организация, която получава безвъзмездна помощ от фонда на Disney.     Прилепните популации в България са под заплаха от загуба на местообитанията си и безпокойство, причинено от миннодобивна и други дейности. Екипът на ФНП извършва мониторинг на прилепните популации и дейности по подобряване на местообитанията за размножаване, хибернация, нощуване и хранене, координира събития и създава ресурси за повишаване на обществената осведоменост и ангажиране на местните общности в усилията по опазване на прилепите.   Финансовата помощ от Консервационния фонд на Disney дава възможност за подобряване опазването на прилепите в България. От Фондация „Наука за природата“ се надяват, че подкрепата от фонда ще вдъхнови много хора за каузата по опазване на дивата природа.\r\nОрганизациите, наскоро получили безвъзмездна помощ от фонда, са избрани на база усилията им по прилагане на цялостни програми за опазване на дивата природа, стабилизиране и увеличаване на популации на животни в риск и ангажиране на хората в опазването на застрашени екосистеми по света.  ………………………………………………………………………………………………………………………………………………… Консервационен фонд на Disney (the Disney Conservation Fund) – от 1995 г. насам фондът подпомага усилията по света за спасяване на дивата природа с повече от 75 млн. долара, разпределени към различни неправителствени организации, вдъхновявайки разнообразни консервационни дейности.     За повече информация относно ангажимента на Дисни по опазване на природата и пълния списък на получилите финансова подкрепа организации, посетете .     ", "date": "2019.02.05", "title": "Disney помага за опазването на прилепите в България"}
{"url": "https://www.actualno.com/blagoevgrad/dvama-mladi-visshisti-zapochnaha-rabota-v-obshtina-sandanski-news_720094.html", "text": "  Община Сандански наема двама млади висшисти по оперативна програма за срок от 9 месеца. Ралица Траянова и Илко Божев са наети като \"младши експерти\", са завършили съответно \"Управление и развитие на човешките ресурси\" и \"Данъчна администрация\" в ЮЗУ. Срокът на договорите им е девет месеца, но от общината съобщават, че след изтичането на срока, договорите могат да бъдат удължени.     Инициативата е част от проект на общината, касаещ наемането на млади и образовани хора в общинската администрация. Младите експерти са преминали конкурси и интервюта, за да бъдат класирани за позициите. Жителите на Сандански адмирираха идеята и пожелаха успех на младите кадри.", "date": "2019.02.05", "title": "Двама млади висшисти започнаха работа в община Сандански"}
{"url": "https://www.actualno.com/curious/kak-da-se-chuvstvate-dobre-na-rabotnoto-si-mjasto-bez-nikakvo-usilie-news_719903.html", "text": "  Лесно е да се чувствате щастливи на работа, ако  обичате това, което вършите. Но дори и да сте влюбени в работата си, винаги има моменти, в които може да изпитате напрежение. Без значение дали става въпрос за обтегнати отношения с колега, напрежение, предизвикано от последния проект или просто лоша седмица в офиса, стресът на работното място може да повлияе значително на психическото ви състояние. За щастие, има как да си помогнете.     Ето 4 неща, които можете да направите, за да се почувствате по-добре по време на работния си ден.    Медитацията може да бъде ефективно холистично лечение за депресия и тревожност, така че ако започнете да се чувствате загрижени и притеснени за това, което ви очаква, когато седнете на бюрото си, пътуването до офиса може да бъде най-доброто време да практикувате леки медитативни упражнения, които можете да правите навсякъде. Те ще ви помогнат да се отпуснете и да се фокусирате върху важните неща, вместо върху напрежението.   Добрият  сън не трябва да бъде запазен за уикенда и всички знаем, че е много по-лесно да се подхожда към работните дни с чудесно отношение, когато се чувствате добре отпочинали, така че ако обичайно натискате бутона snooze през седмицата, може би е време да изпробвайте по-структурирана рутина, която ви позволява да си почивате достатъчно. Определете си час за лягане и ставане. Нека те са по едно и също време всяка вечери ви осигуряват поне 7 часа сън. Освен че ви прави раздразнителен, липсата на сън е един от многото фактори, които могат да повлияят неблагоприятно на вашето психично здраве. Така че, време е да промените това, ако искате да се чувствате по-добре на работното си място.        Лесно е да влезете в навика да работите през обедната почивка, но почивката през този час на място далеч от бюрото ви може да има удивителен ефект върху настроението ви. Може да не изглежда дълго време, но има редица ендорфин-стимулиращи дейности, които можете да направите за един час, включително бърза обедна тренировка в близкия фитнес, разходка на слънце и множество други приятни дейности, които няма да ви струват нищо. Здравословното хранене е много важно за физическото ви здраве, но то има благоприятен ефект и върху настроението ви. Ето защо е важно, ако искате да намалите стреса на работа да  внимавате с какво се храните по време на обедната си почивка. Подгответе питателна храна и закуски, които съдържат хранителни вещества, които се борят със стреса и подпомагат производството на хормони на щастието като серотонин, ендорфини и допамин. Само част от тях са: банани, пуешко месо, орехи, овесени ядки, домати, яйца, сирене. Включете ги в ежедневното си меню когато сте на работа, за да се чувствате по-щастливи.   ", "date": "2019.02.05", "title": "Как да се чувствате добре на работното си място без никакво усилие"}
{"url": "https://www.actualno.com/business/s-polovin-usta-socialnijat-ministyr-kaza-che-dogovorite-s-nulevi-chasove-shte-pochakat-news_720101.html", "text": "   Ще търсим съгласие, защото има диаметрално противоположни предложения. Искаме да запазим защитата на трудовите права, но и гъвкавостта на бизнеса. Това обяви социалният министър Бисер Петков във връзка     Попитан за т.нар. , министърът призна, че работодателят не поема ангажимент за заетост в часове и добави, че това е вид трудов договор, не граждански. , стана ясно от думите на Бисер Петков пред БНТ. Петков каза и, че договорът е обект на дебат и в ЕС, като прогнозира, че т.нар. Директивата за прозрачни и предвидими условия на труд, в която материята трябва да бъде урегулирана, най-вероятно ще бъде приета от Брюксел още тази година. Първоначално в тази директива беше предвидено да има забрана на договори с нулеви часове, но вече се клони към разрешение, при определени обстоятелства – с въвеждане на \"референтен период\" в договора, т.е. период, който работодателят е длъжен да посочи като период, в който ще осигури заетост. Възниква обаче въпросът какво се случва, ако бъде посочен целият месец като референтен период – тогава защо е необходим въобще договор с нулеви часове и няма ли това да е възможност за работодателя да не харчи толкова за заплати и осигуровки, колкото при нормален трудов договор.   Иначе социалното министерство ще предложи промяна на Кодекса на труда във връзка с работното време. По отношение на извънредния труд Петков припомни, че работодателите не искат лимит на извънреден труд или той да е двоен спрямо сегашната граница от 150 часа. Затова и министърът наблегна на предложението на държавата, че колективният трудов договор трябва да е инструмент за договаряне между работници и работодатели за повече извънреден труд. В тази насока експертът на КТ \"Подкрепа\" вече изрази опасение пред , че работодателите ще си направят масово проформа синдикати, ще сключат с тях колективни трудови договори и по закон ще бъде увеличено времето на извънреден труд.\r\nМинистърът декларира и желание на държавата за промяна на т.нар. работа по график – да е 12 месеца, а не 6, както сега, но по изискване на ЕС тя трябва да е 4 месеца. Ще се въведе нов, по-кратък срок за съхранение на трудови документи. Ще се регламентира изрично облеклото в държавната администрация, ще се посочи, че храната по време на нощен труд в администрацията ще е безплатна, добави Петков какво още се готви като промяна в трудовото законодателство.  До 31 март трябва съответните промени в Кодекса на труда да бъдат внесени в Министерския съвет.", "date": "2019.02.05", "title": "С половин уста социалният министър каза, че договорите с нулеви часове ще почакат"}
{"url": "https://www.actualno.com/burgas/400-jalbi-kym-ombudsmana-na-burgas-naj-mnogo-sa-ot-hora-s-uvrejdanija-news_720118.html", "text": "  Услугите, които получават бургазлии в са били най-проблемни за тях през изминалата година. Това се разбира от броя на хората, потърсили помощ от омбудсмана Тодор Стамболиев. Жителите на общината, които са имали необходимост от услугите на ТЕЛК, НЕЛК и други социални дейности, също са били принудени да потърсят подкрепа от институцията.     Около , които общественият защитник и неговият екип са разгледали и всички те са получили отговор.\r\n„Благоустройство и строителство“, „Устройство на територията“ и „Незаконно строителство“ са другите области, заради които гражданите се е наложило да потърсят омбудсмана за съдействие при решаване на проблемите.\r\nПрез миналата година Тодор Стамболиев е бил търсен за  помощ и от жители на други общини, което е необичайно, но вече се е превърнало в практика. 62 души от градове и села, които не са на територията на община Бургас са посетили институцията.  „Независимо от това, че не ги представлявам пред техните общински власти, ще продължавам да ги приемам и да придвижвам случаите им, защото според мен, отлагането на решенията  на проблемите на хората е опасна тенденция и се превръща в заболяване на администрацията на общинско и държавно ниво“, казва омбудсмана.\r\nТова е една от причините над 560 души да се доверят на институцията през 2018 година с надеждата да намерят решение на различни проблеми.          ", "date": "2019.02.05", "title": "400 жалби към омбудсмана на Бургас, най-много са от хора с увреждания"}
{"url": "https://www.actualno.com/cite/ima-elektronno-i-mashinno-glasuvane-imame-problem-njama-elektronno-i-mashinno-glasuvane-njamame-problem-news_720122.html", "text": "  Това заяви пред адвокат Петър Славов по време на марша за правосъдие, организиран от инициативата \"Правосъдие за всеки\". коментира още, че в парламента отлежава законопроект, с който депутатите целят да премахнат и електронното дистанционно, и машинното гласуване.     ", "date": "2019.02.05", "title": "Има електронно и машинно гласуване - имаме проблем, няма електронно и машинно гласуване - нямаме проблем"}
{"url": "https://www.actualno.com/sciencelogy/mejdunaroden-den-za-bezopasen-internet-news_720086.html", "text": "  Днес, 5 февруари, светът отбелязва 16-и път . Започнал като инициатива на Европейския съюз, Денят отдавна излиза извън рамките му и през 2015 година беше отбелязан в 110 държави на всички континенти, посочва БГНЕС.     На този ден обръщаме внимание на онлайн рисковете за деца и млади хора и върху необходимостта родители, образователни институции и други организации да полагат все повече усилия за развитие на дигитална и медийна грамотност у децата от най-ранна възраст.   Всяка година Денят за безопасен интернет слага началото на кампании, включващи различни дейности и инициативи във всяка държава. В страните от ЕС инициативите се координират от националните Центрове за безопасен интернет. Денят за безопасен интернет ще бъде отбелязан в над 140 държави на  всички континенти под мотото \"Заедно за по-добър интернет\" и ще сложи  началото на поредица от кампании и инициативи.\r\nДържавната агенция за закрила на детето организира дискусия за опасностите в интернет под надслов “Животът е ценен, не го рискувай!”. Фокусът на срещата е безопасното селфи. Събитието ще се проведе на 5 февруари от 10:00 часа до 13:00 часа в зала “Пресцентър” на Министерството на труда и социалната политика. Участници ще бъдат:инж. Таня Михайлова, зам.-министър (МОН), д-р Ваня Кастрева, началник на РУО София-град, дин. Янка Такева, председател на СБУ, Асен Александров, директор на 51. СУ “Елисавета Багряна”, Диян Стаматов, директор на 119. СУ “Акад. Михаил Арнаудов”, представители на Съвета на децата и др.  Националният център за безопасен интернет ще отбележи 16-ия международен Ден за безопасен интернет заедно с над 50 млади хора, учители, родители и експерти в Детския научен център „Музейко“ в София.\r\nДенят ще бъде открит с награждаване на 32 ученици от Търговище, Добрич, Гоце Делчев и Карлово, които са победители в националното състезание на киберскаути, обучени от Центъра за безопасен интернет през 2018 година.   Младежкият панел към Центъра за безопасен интернет ще провокира участниците да се включат в дискусия за вредата от онлайн езика на омразата и възможностите за противодействие. Младежите ще обявят и началото на национална кампания \"Героят си ти\", ще демонстрират официалния видеоклип на кампанията, който бе изработен по техен сценарий и с тяхното активно участие.    Днес ще бъде даден старт и на Дни на медийната грамотност, които се организират за втора поредна година от Коалицията за медийна грамотност в образованието, обединяваща 15 организации.", "date": "2019.02.05", "title": "Международен ден за безопасен интернет"}
{"url": "https://www.actualno.com/balkani/silno-zemetresenie-v-gyrcija-news_720082.html", "text": "  Земетресение с магнитуд от 5,4 по Рихтер разтърси Югозападна Гърция. Трусът стана факт в близост до Лефкада, в Йонийско море.     Епицентърът на труса е с дълбочина само от 5 километра. Земетресението е станало факт в 4:30 часа сутринта българско време. Има предупреждение за вторични трусове, но не се очаква да са силни.   Трусът е втори по-силен през последните 24 часа в Гърция. Предишният беше снощи около 20:00 часа българско време, на Закинтос. Той беше от 4,5 по Рихтер и стана на само 24 километра от Закинтос. Засега и при двата труса не е съобщено за щети.", "date": "2019.02.05", "title": "Силно земетресение в Гърция"}
{"url": "https://www.actualno.com/america/naj-jestokijat-narkobos-v-sveta-pravel-seks-s-nepylnoletni-za-da-se-poddyrja-mlad-news_720084.html", "text": "  Най-големият наркобос в света, Гусман, който е съден в Ню Йорк, е правил секс с непълнолетни момичета, които наричал \"витамини\", предаде БГНЕС.     Свидетели в процеса срещу Хоакин Гусман през последните три месеца от началото на един от най-големите съдебни процеси в Съединените щати, разказаха за ужасните навици на наркобарона.   61-годишният Ел Чапо лично е измъчвал и убивал своите сътрудници, които не били напълно лоялни към него. Той често е имал сексуален контакт с момичета, не по-възрастни от 13 години и ги е наричал \"витамини, които ми лекуват живота\".\r\nЕдин от подопечните му свидетелствал, че той лично е набавял момичетата, на които преди това е изсипвал прахче в напитката. Друг участник е носел на боса снимки на момичета, сред които той избирал кое да бъде доведено в ранчото му. На семейството на момичето той плащал 5 000 долара.  ", "date": "2019.02.05", "title": "Най-жестокият наркобос в света правел секс с непълнолетни, за да се поддържа млад"}
{"url": "https://www.actualno.com/analysis/oon-tyrgovskata-vojna-mejdu-sasht-i-kitaj-shte-ima-ogromni-posledici-news_720115.html", "text": "  Планът на САЩ за повишаване на митата за китайските стоки следващия месец ще има \"огромни\" последици за световната икономика, категорични са от ООН, предава BBC.     От САЩ са решили да увеличат митата за китайските стоки, ако двете страни не успеят да постигнат напредък по търговска сделка до 1 март.   В доклада се посочва също, че американските и китайските фирми няма да имат голяма полза от протекционистките политики. Азиатските страни вероятно ще пострадат най-много.\r\nСАЩ и Китай са вкопчени в търговски спор, в който и двете страни налагат мита на стоки за милиарди долари. През декември и двете страни се съгласиха да спрат с новите мита за 90 дни, за да позволят провеждането на преговори.  САЩ и Китай имат срок до 1 март, за да постигнат споразумение, или САЩ заявиха, че ще повишат ставките на китайските стоки на стойност 200 млрд. долара от 10% на 25%.\r\nКонференцията на ООН за търговия и развитие предупреди (UNCTAD), че ще има огромни разходи, ако търговската война ескалира.\r\n\"Последствията ще са огромни. Последиците за цялата международна търговска система ще бъдат значително отрицателни\", заяви Памела Коук-Хамилтън.       По-малките и по-бедните страни ще се борят да се справят с външните шокове, каза тя. По-високата цена на американско-китайската търговия ще накара компаниите да се преместят от сегашните източноазиатски вериги за доставки.\r\nСпоред доклада на Unctad, производителите от Източна Азия ще бъдат най-тежко засегнати, като се очаква свиване на износа от региона в размер на 160 млрд. долара. Но предупреждава, че ефектите могат да се усетят навсякъде.\r\n\"Ще има валутни войни и девалвация, стагфлация, водеща до загуба на работни места и по-висока безработица и по-важното - възможността от ефект на зараза, или това, което наричаме реакционен ефект, което води до каскада от други мерки за изкривяване на търговията\", обясни Коук-Хамилтън.\r\nПо-високата цена на американско-китайската търговия ще накара компаниите да се преместят от сегашните източноазиатски вериги за доставки, но докладът показва, че е малко вероятно американските фирми да поемат този бизнес.\r\nПроучването установява, че американските фирми ще получат само 6% от 250-те млрд. долара в китайския износ, които са обект на американските мита.      От приблизително 85 млрд. долара в износа на САЩ, които са обект на китайските мита, само около 5% ще бъдат поети от китайските фирми, показва проучването на ООН.\r\nПроучването установява, че европейският износ ще бъде печеливш, като ще нарасне със 70 млрд. долара, докато Япония, Канада и Мексико ще имат с повече от 20 млрд. долара всяка.\r\nДруги страни, които биха могли да се възползват, са Австралия, Бразилия, Индия, Филипините и Виетнам, се казва още в доклада.", "date": "2019.02.05", "title": "ООН: Търговската война между САЩ и Китай ще има огромни последици"}
{"url": "https://www.actualno.com/society/prognoza-za-vremeto-5-fevruari-vtornik-news_720041.html", "text": "  Днес над Южна България облачността ще се разкъса и намалее до слънчево, но по-късно вечерта от юг отново ще се увеличи. Това съобщи за Агенция „Фокус” дежурният синоптик Боряна Маркова от Националния институт по метеорология и хидрология (НИМХ).     В Дунавската равнина ще се задържи с ниска слоеста облачност или мъгла, и на отделни места ще преръми. Ще духа слаб, в източните райони до умерен североизточен вятър. Минималните температури ще са между 1° и 6°, в крайните югоизточни райони до 8°. Максималните температури ще са между 10° и 15°, в Северна България ще останат по-ниски – между 6° и 9°. По Черноморието облачността ще е по-често значителна, на места временно ще намалее до предимно слънчево. Ще духа до умерен североизточен вятър. Максималните температури ще се между 8° и 13°. Температурата на морската вода е около 7°. Вълнението на морето ще бъде 2-3 бала.   В планините ще има разкъсана облачност, по-значителна по старопланинското било и Предбалкана. След обяд от юг над масивите от Южна България облачността отново ще се увеличи. На отделни места, главно в западната част на Стара планина ще има слаби превалявания от сняг, под 1400 метра от дъжд. Ще духа до умерен вятър от изток-югоизток. Максимална температура на 1200 метра около 9°, на 2000 метра – около 2°. Атмосферното налягане е малко по-високо от средното за месеца, по-късно през деня ще започне бавно да се понижава.\r\nВ сряда превалявания от дъжд ще има в по-голямата част от страната, на повече места и повече като количество - в Южна България. В планините над 1200 метра ще вали сняг, но със усилване на вятъра от север-североизток и рязко понижение на температурите по-късно през деня в сряда в Предбалкана и по високите котловинни полета на Западна България дъждът ще премине в сняг. В четвъртък и петък от североизток застудяването ще продължи. Още през първия ден в много райони от Северна България дъждът ще премине в сняг, а с понижението на температурите и в Южна България привечер и през нощта срещу петък дъждът ще се примеси със сняг. В петък превалявания ще има на места в източните райони – в Странджа-Сакар от сняг, по Черноморието – от дъжд и сняг. Значителни валежи не се очакват. Вятърът ще отслабне.  ", "date": "2019.02.05", "title": "Прогноза за времето - 5 февруари (вторник)"}
{"url": "https://www.actualno.com/sciencelogy/190-mln-dolara-v-kriptovaluti-ostavat-blokirani-zaradi-smyrtta-na-edin-chovek-news_720087.html", "text": "  Клиенти на канадска борса за криптовалути нямат достъп до 190 млн. долара, след като основателят на компанията е починал с паролите, необходими за достъп до парите, предаде БГНЕС.     Джералд Котън, 30-годишният основател на QuadrigaCX, е починал поради усложнения с болестта на Крон. Новината е съобщена от съпругата му Дженифър. Изпълнителният директор е починал през декември, докато пътувал за Индия, за да отвори сиропиталище.   Котън е носил \"единствената отговорност за боравенето със средствата и валутата\".\r\nОколо 190 милиона долара в криптовалута и традиционните пари се намират в \"студен портфейл\" с цифров ключ, държан от Котън. Паролата е в лаптопа на Котън, но дори и експерт по сигурността не е успял да разбие криптирането на устройството.  В изявление, публикувано на своя уебсайт на 31 януари, QuadrigaCX заяви, че е кандидатствала за защита на кредиторите във Върховния съд в Нова Скотия, \"за да даде възможност да се справят със значимия финансов въпрос, повлиял на способността да да обслужват клиентите си.\"\r\n\"През изминалите седмици работихме широко за справяне с проблемите, свързани с ликвидността, които включват опит за намиране и обезпечаване на много важните резерви от криптовалута, съхранявани в студени портфейли и които са необходими, за да удовлетворим депозитите от криптовалута на клиента, както и да осигурим финансова институция да одобри банковите ни проекти. За съжаление, тези усилия са без успех\", добави компанията в своето изявление.", "date": "2019.02.05", "title": "190 млн. долара в криптовалути остават блокирани заради смъртта на един човек"}
{"url": "https://www.actualno.com/africa/djihadistka-ataka-v-burkina-faso-predizvika-kyrvav-otgovor-news_720083.html", "text": "  Джихадистко нападение в северната част на Буркина Фасо близо до границата с Мали, остави 14 цивилни жертви. В отговор армията е провела акции в три северни провинции и е \"неутрализирала\" 146 джихадисти, предаде БГНЕС.     Атаката в град Каин, провинция Ятента, граничеща с Мали, е една от най-сериозните в страната. С нея броят на жертвите от джихадистките нападения нараства до близо 300 от 2015 г. насам.   Убийствата се случват в навечерието на срещата на върха на Г-5 Сахел, която ще се проведе в Уагадугу днес, 5 февруари.\r\nГ-5 Сахел е междуправителствена организация на пет африкански страни - Нигер, Мали, Чад, Буркина Фасо и Мавритания. Създадена е през 2014 година в град Нуакшот, столица на Мавритания. Поводът за създаването ѝ е операция \"Бархан\" - антитерористична операция на въоръжените сили на Франция, която обхваща територията на тези пет страни. Целта на мисията е да ограничи действието и влиянието в региона на ислямистки терористични групи като Ал Кайда в Ислямския Магреб и нейните съюзни групировки. Основна задача на Г-5 Сахел е да осигури нужната координация между правителствата и въоръжените сили на петте страни.  През лятото на 2017 година в рамките на инициативата беше сформирана обща армия.", "date": "2019.02.05", "title": "Джихадистка атака в Буркина Фасо предизвика кървав отговор"}
{"url": "https://www.actualno.com/celebrate/sv-mychenica-agatija-news_720040.html", "text": "  При римския император Декий (249–251) имало жестоко гонение против християните. Във всички области на империята било заповядано да ги предават на мъчения и смърт.     По това време в гр. Палермо, Сицилия, живеела млада девойка, на име Агатия (Добра). Тя била християнка и се славела със своята красота, добродетел и знатен род. Родителите й оставили голямо богатство, но тя малко ценяла земните блага, обичала Бога повече от всичко на света и затова, когато до Сицилия стигнала вест за гонението против християните, тя почнала да се готви за мъченичество.\r\nДействително, управителят на страната Квинтиан не закъснял да прати войници за Агатия. Девойката, като чула за тяхното пристигане, влязла в стаята си, помолила се Богу и след това спокойно и смело отишла с войниците в град Катания.\r\nУправителят я настанил у една богата жена-езичница Афродисия, която заедно със своите пет дъщери водела живот разкошен и греховен. Той поръчал на тая жена да употреби всички старания, за да отвлече Агатия от нейната вяра. Афродисия изпълнила повелята на управителя: тя уговаряла девойката да принесе жертва на боговете и се стараела да й внуши любов към земните радости.  След известно време. Афродисия се видяла принудена да дойде при управителя и да му каже: \"По-лесно е да смекчиш камък, отколкото да отклониш тая девица от нейния Бог. Аз и дъщерите ми я увещавахме непрестанно, подарявахме й разкошни накити, скъпоценни камъни и бисери. Тя презира всичко това.\"\r\nУправителят видял, че увещанията са напразни и повикал Агатия на съд. На въпроса му, от какъв род е тя, девойката отговорила:\r\n- Родителите ми бяха знатни и цялото ми семейство беше славно и богато.    - Ако ти си от славен и богат род, защо като робиня носиш бедни дрехи? - запитал я управителят.\r\n- Аз съм робиня Христова - отговорила Агатия.\r\n- А защо се наричаш робиня, щом си от славен и богат род?\r\n- Нашето благородство и свобода се състоят в това - да бъдем роби на Иисуса Христа.   - Значи ние сме свободни, щом не служим на вашия Христос? - запитал я управителят.   - Вие сте роби на греха и поклонници на безчувствените идоли, - отговорила девойката.\r\n- Ако вземеш да хулиш нашите богове, ще те предам на мъчения. Кажи ми, защо отхвърляш боговете?\r\nАгатия доказвала лъжливостта на езическите богове. Той заповядал да я бият по лицето, като я заплашвал с още по-жестоки мъчения, но девойката му отговорила:\r\n- Не се боя от нищо: Ако ме дадеш да бъда разкъсана от зверовете, те ще се укротят чрез името на Господа; ако ме хвърлиш в огън, ангели ще ме освежат с небесна роса; ако ме предадеш на мъчения, помощник ще ми бъде Духът на истината, Който ще ме избави от ръцете ти.   Управителят заповядал да отведат Агатия в задушна и мрачна тъмница и на другия ден отново я повикал. Той пак я уговарял да се отрече от Христа.\r\n- Отречи се по-добре ти от своите лъжливи богове - говорела светата девойка - и пристъпи към истинския Бог, Който те е създал, за да не бъдеш предаден на вечна мъка!\r\nТогава управителят заповядал да я привържат към стълб и да я бият. \"Поклони се на боговете и ще останеш жива\" - казал й той. Но Агатия му отговорила:\r\n- Аз се радвам на мъченията, както някои се радват на богато съкровище. Тия временни страдания са полезни за мене, защото както не сипват пшеница в хамбар, преди да я очистят от смет, така и за мене е невъзможно да вляза в Небесното царство, ако първом не бъда очистена чрез страдания.\r\nУправителят заповядал още по-силно да мъчат Агатия и след това отново да я отведат в тъмницата.   През нощта Господ й пратил чудна помощ. Явил й се св. апостол Петър, който с името Господне изцерил раните й. Цяла нощ необикновена светлина озарявала тъмницата. Стражарите, уплашени от това чудно видение, се разбягали, като оставили отворени тъмничните врати. Но Агатия не искала да се възползува от това, за да не се лиши от мъченически венец и да не навреди на стражата. С вдигнати молитвено ръце тя шепнела: \"Благодаря Ти, Господи, че ме удостои да страдам за Твоето свято име и, като отне от мене любовта към временния живот, даде ми сила и търпение. А сега, моля Те, повикай ме при Себе Си!\" С тези думи мъченицата предала Богу душата си. Катанските християни погребали тялото й.\r\nМалко време подир това Квинтиан се отправил за Палермо, за да присвои имота на светата мъченица. При преминаване на една река конете му се подплашили и го хвърлили в реката, където се удавил. Приемникът му узнал, как Бог наказал жестокия мъчител и не посмял да тревожи сродниците на света Агатия за нейното наследство.\r\nМежду това славата за подвига на света Агатия се разнесла по цялата страна. Няколко време подир нейната смърт християните построили църквица над нейната гробница. Простата дреха, която тя обикновено носела, била поставена на гроба й за спомен на нейното смирение.\r\nЖителите на Катания благоговейно тачат нейната памет. Недалеч от града се намира вулканът Етна, който от време на време бълва огън и гореща лава. Веднъж, когато страшно изригване застрашавало града с гибел, те взели дрехата на света Агатия и я държали срещу огъня. Бедата минала и катанските жители благодарили на светата мъченица за нейното застъпничество. Това било в годишнината на нейната смърт. © Жития на светиите, Синодално издателство, 1991 година. ", "date": "2019.02.05", "title": "Св. мъченица Агатия"}
{"url": "https://www.actualno.com/business/cenata-na-gorivata-se-vdiga-zaradi-podmjanata-na-kasovi-aparati-news_720047.html", "text": "  Само пет месеца след като управляващите решиха да се подменят всички касови апарати и въведоха по-строги изисквания за софтуера, който управлява продажбите, те наложиха нови промени, които шокираха бизнеса.     Този път ударът е върху бензиностанциите, за които се въвеждат допълнителни изисквания как да изглеждат касовите бележки при покупка на горива. Според експерти допълнителните разходи могат да доведат и до повишаване на цената на горивата, пише .\r\nОт 1 април всяка бензиностанция е задължена да издава касови бележки, в които да е видно каква част от платената сума е за акциз и ДДС и каква е стойността на горивото без тях. Освен това търговците трябва да посочат и на каква цена са купили горивото от доставчика си.   На бележките трябва да бъде отпечатан и QR код, който при сканиране със смартфон дава информация на потребителя дали покупката му е отчетена в НАП. Това е описано в обнародваните в петък изменения в наредбата в \"Държавен вестник\".  Промените пораждат пореден технически проблем пред бизнеса. Въпреки че са регистрирани по ДДС, срокът, в който бензиностанциите трябва да се съобразят с новите изисквания за софтуера, който управлява електронните им системи с фискална памет, т.нар. ЕСФП, е 30 юни 2019 г.\r\nПоявата на нова дата за покриване на изискванията на наредбата - 31 март 2019 г., напряга фирмите. В момента собствениците на бензиностанции гадаят дали от тях се иска до края на март да съобразят системите си с новите изисквания срещу манипулации при продажби, или тази нова дата се отнася само за касовите бележки с отделни редове за ДДС, акциз, нетна и покупна стойност на горивото.\r\n\"Дори да става въпрос само за промяна в софтуера на фискалните устройство, така че да отпечатват касови бележки с отделни редове и QR код, това е сложна операция, която не става за ден-два, тъй като имаме по-сложен обект като бензиностанция\", обясни за в. \"Сега\" Ясен Танев от Българската асоциация за развитие на бизнес софтуер. Това, разбира се, ще струва нови разходи за фирмите, които ще бъдат най-големи за веригите бензиностанции. И в крайна сметка може да доведат до вдигане на цената на бензина.    Идеята за новите подробности в касовите бележки на бензиностанциите бе лансирана от финансовия министър Владислав Горанов след поредицата протести в цялата страна през есента на миналата година срещу високите цени на горивата. В началото на декември цената на литър от най-масовия бензин бе стигнала до 2.40 лв. и това възмути много българи, които блокираха пътища и магистрали. Според финансовия министър, за да се \"повиши доверието в системата\", трябва да се покаже колко от крайната цена отива в бюджета и колко е печалбата за търговеца.   Експерти разясниха, че посочената разлика между нетната стойност на горивото (чистата стойност без акциз и ДДС) и покупната му стойност от доставчика е търговският марж, а не печалбата.\r\nПроблемът е, че ако търговец прави допълнителни разходи, за да повиши качеството на услугата, за него маржът е по-висок, но печалбата е по-ниска. И обратно - ако бензиностанцията е на самообслужване, без разходи за персонал, почистване, осветление и т.н., собственикът й ще има нисък марж, но по-висока печалба. Така на практика информацията от касовата бележка по-скоро би заблудила потребителите за това колко печели търговецът. От приложения в наредбата образец на новите касови бележки при покупка на бензин е видно, че 50% от крайната цена са акциз и ДДС. България е една от държавите в ЕС с най-ниска крайна цена за масовия бензин. Когато обаче се извади тежестта на акциза и ДДС, картината коренно се променя.   Изследване на Би Ти Ви показа, че в 24 от 27 държави - членки на ЕС, чистата стойност на бензина е по-ниска, отколкото в България. Така например при цена на А-95 без акциз и ДДС у нас от 63 евроцента във Франция тя е 59 евроцента, в Италия - 62, във Финландия - 57. По-скъпо е само в Испания, Германия и Дания.", "date": "2019.02.05", "title": "Цената на горивата се вдига заради подмяната на касови апарати?"}
{"url": "https://www.actualno.com/society/zapochvat-chestvanijata-za-140-godini-tyrnovska-konstitucija-news_720085.html", "text": "  С тържествен концерт на Софийската филхармония на 5 февруари ще бъде поставено началото на честванията, посветени на 140-ата годишнина от Учредителното събрание и приемането на . В програмата са включени произведения на български и чужди композитори, предаде БГНЕС.     По повод годишнината на 8 февруари 2019 г. в Народното събрание ще бъде представена изложбата \"140 години от Учредителното събрание и приемането на Търновската конституция\". Експозицията, която е подготвена по инициатива на Народното събрание със съдействието на Държавна агенция \"Архиви\", ще бъде открита от председателя на парламента Цвета Караянчева в 10:30 часа. Непосредствено след това в Народното събрание ще бъде валидиран юбилеен пощенски блок с една марка, първодневен плик и печат на тема \"140 години от Учредителното събрание и подписването на Търновската конституция\".   На 10 февруари Народното събрание организира Ден на отворени врати. На тази дата преди 140 години е било първото заседание на Учредителното събрание. Желаещите ще могат да видят оригинала на Търновската конституция, лични вещи, свързани с учредителите и Учредителното събрание, и изложбата \"140 години от Учредителното събрание и приемането на Търновската конституция\".", "date": "2019.02.05", "title": "Започват честванията за 140 години Търновска конституция"}
{"url": "https://www.actualno.com/business/nacionalnijat-arheologicheski-institutshte-raboti-za-milioni-s-bulgartransgaz-news_720044.html", "text": "  Поръчка на стойност 48 млн. лв. без ДДС получи Националният археологически институт с музей към БАН. Рамковото споразумение с „Булгартрансгаз“ ЕАД е за извършване на спасителни теренни археологически проучвания за строежи към системата за пренос на природен газ.     Договорът е със срок от четири години и е във връзка с актуализираната програма за инвестиции и поддръжка на дружеството 2018-2020 година.   При разширяването и поддържането на националната газопреносна мрежа и тази за транзитен пренос компанията възлага различни строителни дейности, свързани с подмяна и ремонт на газопроводи и площадкови обекти, както и с изграждане на нови. За да реализира строежите, е необходимо да се извършат дейности за опазване на културното археологическо наследство.\r\nПо сключеното раково споразумение ще се възлагат отделни поръчки с отделни договори за извършване на спасителни теренни археологически проучвания, в т.ч. издирване на археологически обекти, извършване на спасителни археологически разкопки, създаване на теренна документация и наблюдение.  Няколко са обектите, включени в програмата на „Булгартрансгаз“: преносен газопровод с АГРС до Банско и Разлог, до Панагюрище и Пирдоп; подмяна в участъка ОС „Беглеж“ – КВ „Дерманци“ – КВ „Батулци“ – КВ „Калугерово; Реконструкция на отклонение „Враца  1“ с подмяна на участъци и изграждане на приемна камера при ПГХ „Чирен“ чрез изместване на съществуващата камера при ГРС „Враца“; увеличаване капацитета на газопроводно отклонение „Търговище“; основен ремонт с подмяна на участък от преносния газопровод в участъка КС „Вълчи дол“ – КВ „Преселка“; разширение на газопреносната мрежа в участъка от българо-турската граница до компресорна станция „Странджа“; модернизация на КС „Ихтиман“, КС „Лозенец“ и разширение на инфраструктурата паралелно на северния магистрален газопровод до българо-сръбската граница.\r\nНационалният археологически институт с музей е бил единственият кандидат да изпълни дейностите.", "date": "2019.02.05", "title": "Националният археологически институт ще работи за милиони с \"Булгартрансгаз\""}
{"url": "https://www.actualno.com/asia/nastypva-kitajskata-nova-godina-godinata-na-zemnija-gligan-news_720095.html", "text": "  Тържественият концерт-спектакъл под надслов „Звуци от земите на Гансу”е една от инициативите на Китайския културен център в София, свързани с традицията за предстоящото отбелязване на годината на Земния Глиган/Прасе.     Според Лунния календар през 2019, Китайската нова година настъпва на 5 февруари, но тържествата по този повод започнаха месец по-рано. Тепърва обаче ще бъдат представени произведения на уникалното традиционно китайско музикално и сценично изкуство, пише БГНЕС.   Според китайските традиции и обичаи, в навечерието на всяка нова година, се организират разноцветни и пищни тържества, концерти, театрални представления и шоу-програми, за да бъде годината здрава и щастлива, да има късмет, благоденствие и радост за всички хора.\r\nНовата година в Китай започва на различна дата, тъй като се определя от местния лунен календар. През празничния период се очаква \"треска за пътуване\" - милиони китайци ще прекосят страната със самолет, влак или автомобил, за да бъдат с близките си. Предвижда се общият брой на пътуванията из Китай да е около 3 милиарда.  ", "date": "2019.02.05", "title": "Настъпва китайската нова година - Годината на земния глиган "}
{"url": "https://www.actualno.com/travel/bylgarija-trjabva-da-se-syobrazi-s-mnogo-razlichni-osobenosti-na-chujdite-turisti-news_720081.html", "text": "  Чуждестранните туристи, посещаващи България, се различават доста що се отнася до характерни особености по планирането и осъществяването на почивката си. Това сочи доклад на Министерството на , изпратен до парламентарната комисия по икономическа политика във връзка с  планираните за 2019 година дейности по туристическа реклама на страната в  чужбина. Докладът обобщава резултатите от специални анкетни проучвания  на пазарите, от които идват най-много туристи в България или към които  са насочени усилията за привличане на повече гости, пише в. \" \".     Според заключенията например руснаците основно разчитат на пътувания в група, като плащат в последния момент, макар да правят резервации доста рано. В това отношение китайците и японците приличат на тях. Германците обичайно плащат капаро поне шест месеца преди всъщност да дойдат на почивка и резервират не сами, а през туристически агенции, най-вече онлайн. А британците са много по-спонтанни, особено по-младите, които са и доста повече – те могат да решат къде да пътуват дори една седмица преди самото пътуване, като обичат да споделят в социалните мрежи какво са преживели. Същото се отнася и до туристите от съседните на България държави - най-вече защото се намират близо до нашите курорти и могат да си позволят да отложат окончателното си решение до последния момент.   Туристите от Арабския свят у нас, които са малко на брой засега, също решават за пътуването си около 2 седмици предварително. Скандинавците и жителите на страните от Бенелюкс планират тези неща като германците – поне половин година по-рано. Французите го правят около 3 месеца и половина преди ваканцията, същият срок важи и за идващите от САЩ (около 87 хил. туристи у нас през 2017 г.).  Доста интересна част от доклада е на кого или на какво вярват различните нации, когато решават къде да отидат на екскурзия, тъй като от това зависи в какви рекламни дейности е най-добре да се инвестира. Все по-засилващото се влияние на интернет и социалните мрежи за сметка на традиционните медии е повсеместно, но все пак различните пазари имат свои специфики.\r\nНапример германците обичат да правят рационален избор, поради което могат с часове да сравняват различни оферти и обичат да се доверяват на различни класации, както и на сайтове, които сравняват оферти. Рекламите, на които обръщат внимание, са почти поравно поделени между преса и онлайн. Британците напротив – само 9% от тях обръщат внимание на стандартната туристическа реклама. Останалите се доверяват на социалните мрежи, на близки и познати, които имат опит от дадена дестинация, или на блогъри.   Нацията, която безспорно най-силно вярва на традиционната реклама, са руснаците. При избора на място за почивка разказите на близки и познати, които са били вече някъде, идват едва на второ място по убедителност. На трето място се нареждат сайтовете на самите хотели, които руснаците много обичат да разглеждат подробно.    При скандинавците влиянието на рекламата на открито е много силна, тъй като хората в тези страни пътуват много с градски транспорт. Особеност на арабските туристи и на тези от САЩ е, че за тях традиционен източник на информация за ваканции са авиокомпаниите, независимо дали чрез печатни брошури или чрез сайтовете си. Точно затова липсата на директна самолетна връзка със САЩ е все още пречка за привличането на повече американски туристи у нас. А израелците много разчитат на пътеводители и справочници.\r\nНа Балканите пък повече вярваме на опита - какво е било \"предишния път\". Освен това доста балканци за разлика от всички други наши гости от чужбина предпочитат да си правят резервациите директно в хотела, в който смятат да отседнат, и туристическите оператори сякаш не съществуват за тях. Най-разпространените форми на туристически пътувания сред румънците, които са най-многобройните туристи в България от Балканите, са пътуванията през почивните дни.", "date": "2019.02.05", "title": "България трябва да се съобрази с много различни особености на чуждите туристи"}
{"url": "https://www.actualno.com/europe/zaginali-i-raneni-sled-pojar-v-parij-news_720097.html", "text": "  Седем души са загинали и един е тежко ранен в пожар тази нощ в сграда в 16-и район на Париж, предаде Франс прес, като цитира противопожарната служба.     \"Броят на жертвите може да нарасне, защото огънят все още гори на 7-ия и 8-ия етаж\" на 8-етажната сграда, каза говорител на пожарникарите.   Леко ранени са 27 души, от които трима огнеборци, предаде bTV.\r\nОгънят пламнал в осеметажна сграда по неизяснени все още причини. Някои от обитателите на сградата се прескачали по покривите на съседните сгради, за да се спасят.  Около 200 огнеборци продължават да гасят пламъците и да помагат на ранените.", "date": "2019.02.05", "title": "Загинали и ранени след пожар в Париж "}
{"url": "https://www.actualno.com/balkani/prof-angel-dimitrov-trjabva-da-sviknem-da-narichame-makedonija-severna-makedonija-news_720103.html", "text": "  \"Нашият разговор е много по-сложен, тъй като има фундаментално разминаване при интерпретацията на миналото.\" Това каза проф. Ангел Димитров от мултидисциплинарната експертна комисия по историческите и образователните въпроси с Македония.     Димитров допълни, че има напредък с малки стъпки  но всяка стъпка е полезна. На следващата съвместна среща на комисия ще се обърне внимание на съвместното и общо отбелязване на такива събития от общата ни история, които да бъдат обединяващи, допълни още той в интервю за bTV.   \"Ние говорим сериозно с всички възможни доказателства. При провеждането на дадена тема, няма винаги съгласие. Техният институт по история честваше 70 години, а най-възрастните хора са родени и пораснали тогава\", отбеляза още експертът и допълни, че не е възможно от днес за утре македонците да променят изцяло възгледите си. \r\nПроф. Димитров уточни още трябва да свикнем да наричаме Македония - Северна Македония.  Според журналиста Костадин Филипов що се отнася до членството на Македония в НАТО вече е формалност. Филипов счита, че символният характер в отношенията ни с Македония продължава, а и видя като добър знак говоренето в числа на македонския премиер Зоран Заев – че проектите вървят.\r\nЩо се отнася до искането ни де факто да паднат митата с Република Северна Македония, Филипов коментира, че това е много добра стъпка, защото дори и за елементарни стоки митата са високи.   ", "date": "2019.02.05", "title": "Проф. Ангел Димитров: Трябва да свикнем да наричаме Македония - Северна Македония"}
{"url": "https://www.actualno.com/curious/rekordite-na-znamenitostite-v-gines-news_720092.html", "text": "  Знаем много за техния професионален успех, но няма шанс да отгатнем защо имената на някои известни личности са в Книгата за рекорди на Гинес.      Той е един от най-добрите актьори в Холивуд. Участва в около четири филмови проекта за една година. Така че, не е изненадващо, че е включен в книгата като актьорът, чиито филми са най-печеливши. Но Джаксън внимателно подбира проектите, в които да вземе участие и изглежда, че има нюх какви продукти ще се харесат на зрителите. Много изтъкнати режисьори мечтаят да работят с Джаксън, пише британското издание \"ОК\".   Името му също е включено в Книгата за рекордите на Гинес. Там фигурира заради негови китайски фенове, които са измайсторили огромна пощенска картичка от желязо, подписана от 5 339 души. Робърт определено не е очаквал такава изненада и казва, че е много поласкан. Друг необичаен рекорд принадлежи на Ози Озбърн. Той организирал най-голямото и силно крещене, като накарал над 52 000 души да викат. Всички те се събрали на стадиона по време на бейзболен мач и рекордните приходи от билети са предоставени за изследвания върху рака.     Авторката на книгите за Хари Потър също е с необичаен рекорд. В началото на кариерата си, докато един по един издателите отказвали да публикуват книгите ѝ, може би писателката не можела и да си представи, че един ден книгите ѝ ще надминат популярността на творбите на Уилям Шекспир. Но това се случва. \"Хари Потър и прокълнатото дете\" надминава Ромео и Жулиета и става най-продаваната книга във Великобритания. Известен като Скалата, холивудският актьор постави рекорд не само заради физическата си сила. Той е успял да направи най-голям брой селфита за най-кратко време. Мачото се е снимал 105 пъти за три минути. Защо Скалата се е решил на тази стъпка, това не е ясно. Но ако внимателно следите профила му в Instagram, може да стигнете до извода, че той практически не се отделя от смартфона си.  БГНЕС    ", "date": "2019.02.05", "title": "Рекордите на знаменитостите в \"Гинес\""}
{"url": "https://www.actualno.com/sciencelogy/hakerskite-ataki-v-cjal-svjat-rastat-glavolomno-turizmyt-se-okazva-osobeno-ujazvim-news_720088.html", "text": "  Доклад за пробив в личните данни от края на годината на неправителствената организация Identity Theft Resource Center наскоро разкри, че близо 447 милиона незащитени файлове са били обект на хакерски атаки през 2018 година, отбелязвайки нов рекорд сред количеството компрометирани файлове за една година.     Въпреки че общият брой на хакнатите данни е намалял с 23% от 2017 година до 2018 година, това не означава непременно, че промяната е налице, особено след като количеството разбити файлове, съдържащи чувствителна информация, е нараснало със 126%.   Индустриите с най-много хаквания са бизнес, медицински/здравни грижи, банкова/финансова, правителствена/военна и, накрая, образование. Бизнес индустрията е отчела общо 571 атаки, които са оповестили повече от 415 милиона файла през 2018 г. Същият сектор е на първо място и през 2017 г. с 907 регистрирани атаки, разкрили повече от 181 милиона файла, пише БГНЕС.\r\nСред разбитите файлове с данни има и 1,68 милиарда такива, които включват имейл адреси, пароли и потребителски профили. \"Пътят към самоличността на потребителя е подобен на пъзел и с колкото по-правилни парчета разполага крадецът за някого, толкова повече те могат успешно да оформят този човек. След като получат достъп, те могат да променят пароли, да заключат  профила на лицето и евентуално да получат чувствителна [лична  информация]\", обяснява докладът.  Хотелската верига Marriott International има най-голям брой разбити файлове през 2018 г., което е засегнало около 383 милиона души по целия свят. На второ място е Service Inc. с 14 милиона, следвана от авиокомпания Cathay Pacific с 9,4 милиона.\r\nЕва Веласкес, главен изпълнителен директор на ITRC, заяви, че \"туристическите компании са основна цел на кибератаките, защото имат силно чувствителна, лична информация.\"   В сферата на здравеопазването са пострадали близо 10 милиона души. По-голямата част от тези данни включват защитена здравна информация, номера на социалното осигуряване, информация за кредитна/дебитна карта и дори записи в DMV.    \"Кражбите на медицинска самоличност са много сериозно нещо\", казва Пам Диксън, изпълнителен директор на Световния форум за защита на личните данни. \"Ще отидете при лекаря си и изведнъж ще намерите цяла нова, невярна и лъжлива информация във вашето здравно досие. Това може да създаде някои сериозни проблеми\", подчертава Диксън.\r\nВ опит да се сведе до минимум рискът, експертите призовават винаги да се използват силни, уникални пароли за онлайн сметки, да се преглеждат финансовите отчети и да се създават сигнали за банкови сметки и акаунти в социални мрежи, известяващи при въвеждане на нови данни за вход. Като допълнителна мярка, някои от тях предлагат създаването на резервен имейл, който се използва само за онлайн резервация или закупуване на неща, т. е. да не е пряко свързан с работна или лична електронна поща.", "date": "2019.02.05", "title": "Хакерските атаки в цял свят растат главоломно, туризмът се оказва особено уязвим"}
{"url": "https://www.actualno.com/business/vyzdushnoto-prostranstvo-na-bylgarija-hich-ne-e-evtino-news_720080.html", "text": "  По 120 000 лева средно на ден са плащали авиокомпаниите през изминалата година, за да преминават през въздушното ни пространство.     Трафикът в небето ни е огромен – 800 000 самолета са прелетели през 2018 г., което е малко над 10 на сто повече спрямо година по-рано, пише .   Авиокомпаниите, ползвали за прелитане българско въздушно пространство, са 906, като заплащат базова такса от 26,72 евро или около 52 лева, сочи статистиката на Държавно предприятие „Ръководство на въздушното движение“ (РВД).\r\nБългария предвижда да увеличи таксите за прелитащи над въздушното си пространство самолети, но намалява чувствително тарифите за обслужване на машините в зоната на летищата. Това предвиждат внесените за обществено обсъждане от правителството нови тарифи за аеронавигационните такси за прелитане и обслужване на самолетите в зоната на българските летища, които събира РВД, известно още като БУЛАТСА. Промените в наредбата за таксите влиза в сила със задна дата от 1 януари 2006 г.  Прелитащите през българското въздушно пространство самолети ще плащат с почти 5 евро повече през тази година. От 26,72 евро за прелитане, които са плащали самолетите през 2018 г., вече ще плащат по 31,42 евро.\r\nОсвен покачването на таксите обаче, приходите на РВД се очаква да нараснат, защото се прогнозира увеличение на трафика през българското въздушно пространство с над 30 на сто.   Нарастването на трафика е в резултат на увеличението на потоците от въздухоплавателни средства между Европа и Северна Америка до Турция, Близък и Далечен изток, Гърция, Кипър и Израел, както и на тези от и до Египет.    От РВД отчитат и нарастване на полетите от и до международните летища у нас. Предстои и дългоочакваното пускане в експлоатация на новото летище на Истанбул, което се очаква да доведе до нарастване на трафика и до Турция с около 30 на сто.", "date": "2019.02.05", "title": "Въздушното пространство на България хич не е евтино"}
{"url": "https://www.actualno.com/crime/verijna-katastrofa-na-am-struma-sys-sigurnost-ima-jertva-news_720100.html", "text": "  Поне 20 автомобила са се сблъскали на АМ \"Струма\" заради мъгла. Голямата е станала в участъка Сандански - Дамяница, в платното за движение в посока София - всъщност съвсем близо до село Дамяница и \"детелината\" там.     Йорданка Шаркова, говорител на ОД на МВР - Благоевград, коментира пред , че верижната катастрофа е засегнала над 25 автомобила. За момента има регистриран един смъртен случай на мъж, който по непотвърдена информация е излязъл в мъглата, за да помогне и е бил прегазен от друг автомобил.\r\nСпоред информация на Нова телевизия е загинал човек, който е опитал да регулира движението, след като се е случил първоначално удар между два автомобила. Въпросният човек е опитал да предотврати верижна катастрофа, но заради влошената видимост човекът е бил ударен и е починал.\r\nОт КАТ потвърдиха, че става въпрос за \"над 20 автомобила\". Движението към София се отклонява изцяло през Ново Делчево. Движението в посока Кулата все още продължава, но е много ограничено и се регулира.     Стана ясно, че все още има хора, заклещени в смачканите автомобили - включително такива, които са с наранявания. Към 9:00 часа обаче вече всички пострадали са били извадени. \"Почна се салата\", гласеше картинното описание на един от замесените шофьори, който за щастие се е отървал без наранявания.\r\nСред ударените превозни средства има и автобуси. Няма обаче данни за тежко пострадали пътници в тях.\r\nВсе още, към 9:00 часа, в района има мъгла. В тази връзка вече има и коментари във Facebook, в групи за Сандански: \"Линейки, пожарна и полиция ...вият в Сандански...положението не е ок, аз си знаех още преди да пуснат магистралата че ще има проблем с мъглата ... ама учените решиха да я прекарат покрай Струма\", написа жител на града.     ", "date": "2019.02.05", "title": "Верижна катастрофа на АМ \"Струма\", със сигурност има жертва"}
{"url": "https://www.actualno.com/crime/shte-trygne-li-deloto-ktb-po-syshtestvo-news_720089.html", "text": "  Днес, 5 февруари, Специализираният съд ще заседава по делото КТБ и де факто ще стане ясно дали делото ще почне по същество или ще трябва да бъдат доизчетени 5000 страници обвинителен акт.     По делото и през януари продължи т. нар. \"голямото четене\" на заключителната част на обвинителния акт по него. Тогава не бяха влезли в сила новите промени в НПК, които позволяват да не бъде четено цялото обвинение в съдебна зала. Законодателните изменения казват, че \"съдебното следствие се ръководи от председателя на състава и започва с доклад, в който се посочват основанията за образуване на съдебното производство и предявените граждански искове\".   На 23 януари адвокатът на Цветан Василев Константин Симеонов каза, че след като делото е започнало по стария закон, би трябвало да бъде довършено по него. Тогава прокурор Антоанета Софрониева каза, че докладът се пише от прокуратурата. \"В следващото заседание, след като влязат в сила промените, ние ще направим това, т.е. ще докладваме в следващото заседание\", посочи тя. На въпрос за това, че според адвокатите делото трябва да продължи по стария ред, защото няма преходна и заключителна разпоредба, която да казва какво се случва с казусите, които са висящи, Антоанета Софрониева каза, че това ще прецени съдът. \"Това ще е може би въпрос на спор вече в следващото съдебно заседание\", посочи тя през януари, припомня БГНЕС.\r\nНа 20 юли, 2017 година Специализираната прокуратура внесе обвинителен акт по досъдебното производство \"КТБ\". Обвинителният акт във всичките му копия е над 210 000 страници. Тогава от прокуратурата посочиха, че по делото са привлечени като , начело с банкера Цветан Василев, като окончателни и прецизни обвинения, описани в над 5000 страници, са предявени на всяко от обвинените лица. Разпитани са повече от 400 свидетели. Изготвени са над 90 експертизи от 27 вещи лица. Обемът на събрания доказателствен материал, заедно с веществените доказателства и приложенията, надхвърля 1360 тома.  ", "date": "2019.02.05", "title": "Ще тръгне ли делото \"КТБ\" по същество?"}
{"url": "https://www.actualno.com/america/maduro-opredeli-izjavlenie-na-trymp-kato-ludost-i-predupredi-guajdo-news_720125.html", "text": "  Президентът на Венецуела Николас Мадуро нарече лудост изявлението на Донлад Тръмп, в което допуска възможна военна намеса в републиката, съобщава агенция TACC.     Американският президент Доналд Тръмп заяви, че не изключва възможността да изпрати въоръжени сили във Венецуела.   На 23 януари лидерът на венецуелската опозиция Хуан Гуайдо се самопровъзгласи за изпълняващ длъжността президент на страната.в същия ден той беше признат от САЩ, Групата от Лима, Организацията на американските държави и редица европейски страни.\r\nПодкрепа за Мадуро изразиха Русия, Беларус, Боливия, Иран, Китай, Куба, Никарагуа, Салвадор и Турия. Генералният секретар на ООН призова към диалог за разрешаване на кризата.  Мадуро изключи да се оттегли от поста си, или да насрочи нови президентски избори в интервю пред испанска телевизия.\r\n„Не приемам ултиматуми от никой. Международната политика не се базира на ултиматуми. Защо Европейският съюз дава нареждания на друга държава?“ – заяви той, визирайки заплахата на Брюксел да признае лидера на опозицията Хуан Гуайдо за държавен глава на южноамериканската страна, ако там не се насрочат „свободни“ избори в рамките на осем дни, пише електронното издание на вестник El Pais.\r\nВестникът отбелязва, че по време на интервюто, Мадуро е атакувал легитимността на претенциите на Гуайдо за лидерство. „Има само един президент на Венецуела“, заяви той.       „Този човек не е легитимен според нито един закон. Клоунада е да се обявиш за президент на площада. Той няма конституционни, законови, церемониални, или формални основания“.\r\nСпоред Мадуро, „те се опитват да ни разделят и да предизвикат интервенция, която да инсталира марионетен режим. Искат да създадат впечатлението в международните медии, че съществува паралелно правителство, но реално такова не съществува“.\r\nПрезидентът на Венецуела твърди, че мобилизацията на опозицията и обявяването на Гуайдо за временен държавен глава са част от опит за преврат. „Това е много опасна кампания, като тази, която осъществиха в Либия“, предупреди той.\r\nМадуро, също така, защити решението си да въоръжи граждански милиции. „Това са въоръжени хора, които се организират в кварталите, фабриките, университетите. Два милиона. Има 50 хиляди единици, всяка със сержант. Хората вече се въоръжават“.\r\nОтносно риска за гражданска война, президентът заяви: „Това не зависи от нас“ и обясни, че „всичко зависи от това колко луди и агресивни са северната империя и нейните съюзници. Те искат да се върнат в XX век, да ограбят нашите природни ресурси. Това не може да се случи“.      Мадуро посочи, че е направил „хиляди публични и лични предложения“ да разговаря с венецуелската опозиция и правителството на САЩ, което, както вярва той, отхвърля офертите заради расизма си. „Белите националисти, които управляват Белия Дом, изобщо не уважават нашия народ“.", "date": "2019.02.05", "title": "Мадуро определи изявление на Тръмп като лудост и предупреди Гуайдо"}
{"url": "https://www.actualno.com/starazagora/protesti-sreshtu-firma-pochistvashta-koritoto-na-tundja-video-news_720123.html", "text": "  Тази сутрин жители на казанлъшкото село Розово се събраха на протест край моста над Тунджа в близост до селото. Те са притеснени от работата на фирмата, която по проект от няколко години почиства коритото за по-добрата му проводимост. Според розовчани обаче тя извлича големи количества инертни материали, а това е заплаха за екологичното равновесие в района. Това води до смъкване на подпочвените води, което застрашава основите на моста. Съоръжението свързва няколко села с Казанлък.     Сигнал за проблема е получен вчера в областната администрация и днес областният управител Гергана Микова се срещна с протестиращите. Стана ясно, че администрацията на област Стара Загора вече е сигнализирала компетентния орган - „Басейнова дирекция „Източнобеломорски район“ - Пловдив,която от своя страна трябва да се произнесе дали фирмата спазва параметрите по проекта.\r\nЕксперти на басейновата дирекция се очаква днес да дойдат и да проверят на място дали има нарушения по изпълнението на проекта за почистване на коритото от страна на фирмата изпълнител.   ", "date": "2019.02.05", "title": "Протести срещу фирма, почистваща коритото на Тунджа (ВИДЕО)"}
{"url": "https://www.actualno.com/interest/izsledvane-jenskite-mozyci-izglejda-sa-principno-po-mladi-ot-myjkite-news_720090.html", "text": "  Жените успяват да надживеят мъжете и да запазят психиката си по-дълго, а ново проучване може да обясни защо: женските мозъци се явяват средно с около три години по-млади, пише БГНЕС.     Проучването включва 121 жени и 84 мъже, които са подложени на сканиране за измерване на мозъчния метаболизъм или на потока на кислород и глюкоза в мозъка им. Подобно на други органи в тялото, мозъкът използва захарта като гориво. Но как точно той прерзботва глюкозата може да разкрие много за метаболитната възраст на мозъка.   Доброволците, участвали в разследването, са били между 20 до 80 години, като при тези възрастови групи женските мозъци са изглеждали метаболично по-млади от мъжките, твърдят констатациите в докладите на Националната академия на науките.\r\nМашинно-научен алгоритъм показва, че женските мозъци са средно с около 3,8 години по-млади от техните хронологични възрасти. А мъжките мозъци са с около 2,4 години по-възрастни от реалната им възраст.  \"Това не означава, че мъжките мозъци са по-бързи\", казва ръководителят на изследването Ману Гоял, асистент по радиология във Вашингтонския университет по медицина \"Сейнт Луис\". \"Мъжките мозъци са с около 3 години по-зрели от женските и това продължава през целия живот\", казва Гоял.    Една от теориите е, че хормоните, оформящи мозъчния метаболизъм в ранна възраст, при жените са модел, който е по-млад през целия им живот, в сравнение с мъжете.    Учените се надяват да разберат дали метаболитните различия в мозъка играят защитна роля при жените, които са склонни да преценяват по-добре от мъжете при когнитивни тестове за разум, памет и решаване на проблеми в напреднала възраст. Това може да означава, че причината, поради която жените не преживяват толкова голям когнитивен упадък в по-късните години, е, че мозъкът им е по-млад, казва Гоял.\r\nВ ход е допълнителна работа за потвърждаване и по-тясно разбиране на последиците от изследването.", "date": "2019.02.05", "title": "Изследване: Женските мозъци изглежда са принципно по-млади от мъжките"}
{"url": "https://www.actualno.com/curious/zodiite-koito-uspjavat-vyv-vsichko-news_720157.html", "text": "  Има два типа хора, когато става въпрос за борба и постигане на цели. Първите се отказват доста лесно, нямат достатъчно воля, за да продължат напред, когато стане малко по-трудно. Вторите обаче са коренно различни. Те ще минат през всички препядствия и ще се борят до последно, за да постигнат целите си. Тези зодиакални знаци не се спират пред нищо. Просто нищо не може да ги изплаши, за тях дори е доста по-интересно, когато става по-трудно. Обичат предизвикателствата и смело се справят с всяко едно. Тези 3 зодии са родени победители, защото знаят как да се борят и никога не се отказват. Ето ги и зодиите, които могат да успеят във всичко:         Ценното качество, което им помага изключително много е инатът. Той не винаги може да бъде определен като положително качество, но в случая можем да го наречем такова. Овните продължават смело напред, когато всички останали се отказват. Те са изключително упорити, но тяхното негативно качество е, че понякога са прекалено прибързани. Опърничавият им нрав също може да им изиграе лоша шега. Ако успеят да овладеят действията си, те могат да постигнат всичко. Овните, набелязали веднъж целта си, са непобедими. Нищо не може да ги спре, за нищо на света не биха се отказали.   Те са изключително точни и стриктни, когато имат някаква цел. Те искат на всяка цена да оправдаят очакванията както на близките си, така и своите. Те никога не пропускат дори малките неща, вървят бавно към успеха, но това обикновено им помага много. Те не пропускат дори най-незабележимите подробности, което също ги води бавно към успеха. Представителите на този зодиакален знак знаят точно какво да направят и кой е правилният момент за действие. Премислят всичко много внимателно и преценяват ситуацията перфектно. Стрелците също са много упорити, а упоритостта им, в съчетание с много точност и правилна преценка, обикновено ги качва на върха. Набележат ли целта си, се борят за нея, изчислявайки и премисляйки всяка една своя стъпка. Точни, много прецизни и целеустремени, те винаги постигат целите си, независимо какво ще им коства това.    Те имат едно много интересно качество и то е винаги да успяват да извъртят нещата в своя полза. Раците могат да извадят душата ви с памук и да ви накарат на им повярвате и да ги подкрепите. Представителите на този зодиакален знак умеят да манипулират събеседниците си, което обаче се оказва едно положително качество в този случай. Дори не могат да си представят, че ще загубят битка. Ще се борят със зъби и нокти, но ще постигнат целите си. Те са готови да дадат всичко, за да са на върха, не се отказват и никога не свеждат глава (или поне не го показват). Раците са един много силен зодиакален знак, който е свикнал да побеждава.    ", "date": "2019.02.05", "title": "Зодиите, които успяват във всичко "}
{"url": "https://www.actualno.com/books/richard-templar-ni-uchi-kak-da-narushavame-pravilata-news_720042.html", "text": "  От деца ни учат да живеем по правила. Родители, учители и приятели ни заливат с купища полезни указания, принципи и аксиоми,водени от желанието да ни помогнат да живеем по-добре. Проблемът е там, че много от техните съвети просто не са верни, поне не и през цялото време. И все пак те оказват огромно влияние върху нас, независимо дали го съзнаваме или не.     Как да отделим ценното от излишното? Златото от пясъка?   Мислете. Поставяйте под въпрос всичко, на което са ви учили, ине живейте според правилата на другите, докато не преценитедоколко са валидни за вас. Няма значение дали сте на 18 или на80 − преразгледайте уроците, научени в детството, и решете далиоще имат значение за вас. Бъдете честни със себе си.\r\nТова е вашият живот. Защо да не го живеете по своя начин?  От автора на „Правилата на живота“ и „Правилата на хората“ Ричард Темплар, който с много чувство за хумор и присъщата си мъдрост отново ни повежда в дебрите на човешкото поведение.   ", "date": "2019.02.05", "title": "Ричард Темплар ни учи как да нарушаваме правилата"}
{"url": "https://www.actualno.com/society/otmenjat-gripnata-epidemijata-v-10-oblasti-news_720126.html", "text": "  От днес РЗИ отменя грипната епидемия в десет области в страната - София -град, Кюстендил, Шумен, Видин, Добрич, Плевен, Сливен, Варна, Велико Търново.     В област Смолян също се отменя с изключение на община Мадан. Там за детските и за лечебните заведения остават в сила въведените противоепидемични мерки.   За област Монтана обаче здравната инспекция удължава грипната епидемия до 8 февруари.Там броя на заболелите от грип и остри респираторни заболявание се покачва.", "date": "2019.02.05", "title": "Отменят грипната епидемията в 10 области"}
{"url": "https://www.actualno.com/sofia/naj-koloritnite-kukeri-v-bylgarija-otnovo-se-sybirat-v-elin-pelin-news_720185.html", "text": "  На 9 февруари в Елин Пелин ще  се проведе фестивал на маскарадните игри „На гости у Шопско“. Участват маскарадни групи от цялата страна.     Фестивалът се организира от Община Елин Пелин, със съдействието на читалищата от общината.\r\nОбщина Елин Пелин продължава , тяхното запазване и развитие, защото народните  обичаи  и  обреди  представляват  културно-историческото  и  обществено развитие на всеки народ.\r\nФестивалът се провежда за трета поредна година, като целта е да се представи многообразието на маскарадната традиция в България, свързана със зимните и пролетните празници, да съдейства за поддържането и за предаването от поколение на поколение на местните обредни игри с маски и  да се представи маскарадната традиция от различни региони на страната.  Българите имат особено място в сърцето си за звънливия глас на хлопките. В ритъма на отривист звън посрещат зимните месеци с танца на кукерите, старците, сурвакарите, джамалите и бабугерите, неспирният меден ритъм отеква в тялото и не спира да звънти в ушите дълго след като си свалил костюма…\r\nВярва се, че звукът на звънците прогонва злите сили. Легенди, приказки и вярвания разказват, че от звънчевата песен бягат всички дяволи, караконджоли, таласъми, вампири и юди-самовили.\r\nИ след „Сурва“ в Перник, площад „Независимост“ в град Елин Пелин е следващата спирка на много от кукерските групи.    ", "date": "2019.02.05", "title": "Най-колоритните кукери в България отново се събират в Елин Пелин"}
{"url": "https://www.actualno.com/smolyan/chepelare-chestva-za-21-vi-pyt-olimpijskata-titla-na-ekaterina-dafovska-programa-news_720159.html", "text": "  За 21-ви пореден път Чепеларе ще чества олимпийската титла на Екатерина Дафовска. На 9 февруари традиционно отбелязваме спечелването на олимпийски златен медал за България, завоюван от Екатерина Дафовска на зимните олимпийски игри в Нагано 1998 г. Тази година празникът ще се проведе на 8 февруари.     Ежегодно всички деца от училищата на територията на Общината се качват на , за да премерят сили в масовите игри. За по-напредналите скиори и сноубордисти ще се проведе слалом в различни възрастови групи. Най-малките жители на Общината ще се забавляват в детските градини с атрактивни игри.    Желанието на Община Чепеларе е да стимулира децата към практикуване на зимни спортове като в града на шампионите има различни спортни клубове, спортно училище и занимания по ски в ЦПЛР ОДК – ЧЕПЕЛАРЕ.  Благодарение на „Пампорово“ АД лифтът в деня на празника ще бъде , но само за участващите в игрите и състезанието.", "date": "2019.02.05", "title": "Чепеларе чества за 21-ви път олимпийската титла на Екатерина Дафовска (ПРОГРАМА)"}
{"url": "https://www.actualno.com/balkani/gryckata-opozicija-e-pritesnena-ot-sreshtata-cipras-erdogan-news_720153.html", "text": "  Гръцката опозиционна партия Нова Демокрация изрази притеснение относно срещата между гръцкия премиер Алексис Ципрас и турския президент Реджеп Ердоган в Анкара, съобщава гръцкото издание Екатимерини.     Това идва, след като Турция обяви награда за връщането осмината войници, на които им бе дадено убежище в Гърция след опита за сваляне на правителството през 2016 г.   „За съжаление нашите притеснения бяха потвърдени много бързо”, заяви лидерът на консервативната партия и външен министър в сянка Йоргос Кумуцакос.\r\nНеговият коментар дойде малко след като турския вътрешен министър обнови списъка с „издирваните терористи”, в който присъстват и осмината военни, които са защитени от гръцкото правителство, според Кумуцакос това е „провокация” и „подкопава визитата на Ципрас преди тя да е започнала.”  „Това посещение е лошо подготвено от гръцка страна и не носи нищо, освен лоши поличби за гръцките интереси и гръцко-турските взаимоотношения”, казва още министърът в сянка.", "date": "2019.02.05", "title": "Гръцката опозиция е притеснена от срещата Ципрас - Ердоган "}
{"url": "https://www.actualno.com/interest/vijte-nakyde-otiva-severnijat-polus-news_720154.html", "text": "  Националната агенция на океанските и атмосферни изследвания на САЩ обновява локацията на магнитния Северен полюс на всеки 5 години, но сегашното обновяване е направено близо една година преди предвиденото, съобщава Спутник. Това се налага, защото \"северът\" е започнал да се движи по-бързо, предаде БГНЕС.     Земният магнитен северен полюс е северът, към който компасите сочат, напуска канадския арктически архипелаг и се придвижва към руския снежен Сибир с над 55 км за година, става ясно от изследването на Националната агенция за океанските и атмосферни изследвания и Британския геологичен институт.   Като цяло Световният магнитен модел се обновява периодично на всеки 5 години, за да е сигурно, че навигационните системи са в крак с промените в земното магнитно поле.\r\nПо-бързото движение на полюсите бе потвърдено от геофизика Арнауд Чулият от Колорадския университет, който е един от водещите автори на доклада за обновяването на Световния магнитен модел.  Според него настоящото движение е „доста бързо”.\r\nПо-рано от списание Нейчър цитираха геомагнетологът Фил Ливермор, който казва, че положението на северния полюс може да бъде „управлявано от две големи магнитни полета” разположени между Канада и Сибир.   \"Изглежда сибирското поле печели състезанието\", заявява той.    ", "date": "2019.02.05", "title": "Вижте накъде отива Северният полюс"}
{"url": "https://www.actualno.com/crime/ivancheva-i-petrova-pripomniha-cacheva-trjabva-da-svika-syveshtanie-za-uslovijata-v-arestite-news_720148.html", "text": "  Бившият кмет на \"Младост\" Десислава Иванчева и нейната заместничка Биляна Петрова, които са под домашен арест след 8 месеца зад решетките по дело за подкуп, призоваха министъра на правосъдието Цецка Цачева да проведе несъстоялото се съвещание  за условията в арестите.     В обръщение към Цачева, разпространено до медиите, Иванчева и Петрова твърдят, че новата наредба за конвой на арестанти и затворници, която е подложена на обществено обсъждане, дори влошава моментното положение.   Ето и самото обръщение на двете жени.\r\n\"Минаха вече два месеца, откакто снимките  от килията на Иванчева и Петрова шокираха обществото. Тогава министърът на правосъдието Цецка Цачева заяви, че на 4 декември свиква съвещание за условията в арестите. Съвещанието тогава не се състоя, поради отсъствието на главния прокурор и министъра на вътрешните работи. От тогава Цецка Цачева не свиква това съвещание, и изглежда няма намерение да го направи.  Десислава Иванчева и Биляна Петрова призоваваме г-жа Цецка Цачева да свика това съвещание и настояваме да имаме възможност да присъстваме. Знаем, че от нашето напускане на ареста на ул. „Майор Г. Векилски” там нищо не се е променило. Арестантите продължават да бъдат изтезавани чрез:\r\n- Недостиг на кислород поради липсата на отваряеми прозорци в килиите и системно неотстранявани повреди във вентилационната инсталация;\r\n- Недостиг на дневна и слънчева светлина поради липсата на нормални прозорци и наличието на затъмнени такива;       - Ужасяващи битови и санитарни условия, допълнително влошавани от повреди, течове и други екстремни събития поради дългогодишно непредприеман ремонт на сградата. Това е и безстопанственост - сградата се руши и ще трябват милиони за ремонта ѝ;\r\n- Постоянна изолация под ключ в килията поради нарушаване на чл. 248, ал. 1 и 3 от Закона за изпълнение на наказанията и задържането под стража, позволяващ арестантите да имат право на свободно придвижване вътре в ареста и да се срещат с други арестанти;\r\n- Грубо отношение и унижаване от страна на надзиратели, които извършват принудителни обиски на голо и психически малтретират арестантите;\r\nСходни, дори в някои случаи по-лоши, са условията в другия софийски арест на бул. „Г. М. Димитров”. В края на ноември миналата година там почина сръбски гражданин, след смъртта на когото поискахме от Министерство на правосъдието по Закона за достъп до обществена информация отговор за броя на починалите лица в арестите в София за 2018 г.\r\nСлед шокиралия обществеността видеоклип, който показва Десислава Иванчева конвоирана окована до болницата, промяна има единствено в Наредбата за конвоиране на арестанти. Но промяната е към по-лошо. Служителите на ГДИН при всяко конвоиране ще поставят белезници на ръцете отзад с длани обърнати навън, което е особено мъчително за арестантите. Освен това те вече имат право по собствена преценка да слагат белезници на краката, както и колан за допълнително закопчаване на ръцете на кръста.      Всичко изброено налага спешно свикване и провеждане от министър Цачева на обещаното от нея съвещание, защото исковете срещу нарушаване на човешки права от страна на България в Европейския съд за правата на човека продължават, с което продължава и загубата на държавни средства, която плащаме всички български данъкоплатци.\r\nОтправяме въпрос чрез вас медиите към г-жа Цачева: Има ли тя изобщо намерение да организира някога съвещание на тази тема, както бе обещала публично преди два месеца?\"", "date": "2019.02.05", "title": "Иванчева и Петрова припомниха: Цачева трябва да свика съвещание за условията в арестите"}
{"url": "https://www.actualno.com/cars/range-rover-napravi-mnogo-specialen-velar-news_720181.html", "text": "  Компанията Land Rover представи ограниченена версия на Range Rover Velar. Тя се казва SVAutobiography Dynamic Edition и е оборудвана с 5,0-литров V8 с механичен компресор, както и с пренастроени окачване и кормилно управление.     Всъдеходът е разработен от подразделението Land Rover Special Vehicle Operations (SVO), като калибровката и настройката на всички системи са отнели 63 900 часа. Машината е поучила нова броня с увеличени въздухозаборници за по-добро охлаждане на двигателя и спирачките, променена решетка на радиатора и четири тръби на изпускателната система.   Под капака на автомобила е поставен V8 с обем 5,0 литра, който развива 550 к.с. Ускорението от 0 до 100 км/ч отнема 4,5 секунди (от толкава се нуждане и по-големият Range Rover Sport SVR ), а максималната му скорост е 274 км/ч. Специално за модела специалrстите от SVO са пренастроили окачването, управляващата електроника, стабилизаторите и амортисьорите, които са получили по-твърди пружини. Променена е и системата за задвижване на четирите колела, а също така е пренастроено и кормилното управление. Направената по индивидуален проект активна изпускателна система е позволила смъкването на 7,1 кг. от общото тегло и е подобрила звука.  В оборудването на Range Rover Velar SVAutobiography Dynamic Edition влизат усилени спирачни механизми с 395-милиметрови дискове отпред и 396-милиметрови отзад. Джантите са 21-цолови, но като опция може да се поръчат и 22-цолови. Има още вентилация на седалките, охлаждане, масаж и възможност за регулиране в 20 различни направления. В салона са поставени спортни волан и педали. За кросоувъра се предлагат 6 цвята на каросерията и 4 комбинации на интериора. Началната цена на автомобила във Великобритания е 86 120 паунда.       ", "date": "2019.02.05", "title": "Range Rover направи много специален Velar "}
{"url": "https://www.actualno.com/cinema/23-tijat-mejdunaroden-sofija-film-fest-i-akcentite-v-nego-news_720183.html", "text": "  Златни отличия, фестивални фаворити, очаквани от публиката филми – палитрата на София Филм Фест винаги е съдържала в себе си най-доброто от света на киното.     2019 година не е изключение!\r\nПразнувайки половин вековния юбилей от знаменателния Уудсток, 23-тото издание на фестивала, стартирал като Мюзик Филм Фест и духовен продължител на Рок Филм Фест, ще предложи на зрителите в София, Пловдив, Бургас и Варна през МАРТ всичко, от което един истински фен на киното има нужда!\r\nМеждународният филмов фестивал СОФИЯ ФИЛМ ФЕСТ (Sofia International Film Festival), извоювал с годините признанието на световната кинообщност, акредитиран от FIAPF и включен в класацията на сп. „Variety” сред 50-те топ-фестивала за киноиндустрията, ще представи пред вярната си публика и многобройните международни гости най-актуалните творби от световното и българското кино.  Ще бъдат представени повече от 150 пълнометражни игрални и документални заглавия, както и над 20 късометражни филма.\r\n23-тият София Филм Фест се открива на 7 март в Зала 1 на НДК с премиерата на най-новата документална творба на . Представен за първи път на фестивала в Локарно, филмът представлява непосредствен поглед към артистичните търсения и личните взаимоотношения на Кристо, прочут със своите мащабни инсталации. За първи път от кончината на Жан-Клод, неговата съпруга и партньор в творческия процес, Кристо решава да реализира проекта, започнат заедно с нея преди много години – „Плаващите кейове”.\r\n* * *    За 17-и път международно жури ще определи фаворита за Голямата награда в конкурса за първи или втори игрален филм „София – град на киното”, съдържаща парична премия от 7000 евро, осигурена от Столична община. * („Brothers / Kardesler”, 2018) – Турция-Германия-България, режисьор Омур Атай;\r\n* („Trust / Güven”, 2018) – Турция, режисьор Зефа Озтурк;\r\n* („Hanalei Bay”, 2018) – Япония, режисьор Даиши Мацунага;   * („Golden Youth / Une jeunesse dorée”, 2019) – Франция-Белгия, режисьор Ева Йонеско;\r\n* („Vansihing Days / Man you”, 2018) – Китай, режисьор Джу Син;\r\n* („The Pig”, 2019) – България, режисьор Драгомир Шолев;   * („The Waiter“, 2018) – Гърция, режисьор Стив Крикрис;\r\n* („A Picture with Yuki“, 2019) – България, режисьор Лъчезар Аврамов;\r\n* („Wycieczka”, 2018) – Полша-Германия, режисьор Бартош Грудзиецки\r\n* („Tehran: City of Love”, 2018) – Иран-Великобритания-Холандия, режисьор Али Джаберансари;\r\n* („Monsters.”, 2019) – Румъния, режисьор Мариус Олтеано;   * * *\r\nНай-новата, осма по ред пълнометражна творба на изключителния майстор на образите Нури Билге Джейлан , ще има премиера в края на официалната програма на фестивала. България е копродуцент на филма, а прожекцията ще се състои на 17 март.\r\n* * * и ще бъде удостоен с Наградата на СОФИЯ на Столична община за своя принос към изкуството на киното, а киноманите ще могат да видят специална ретроспектива от избрани негови филми, както и най-новата му творба , чиято премиера беше преди месеци на фестивала в Рим. Визитата и ретроспективата на Зануси са в партньорство с Полския институт в София и част от предстоящия Фокус Полша на 23-тия София Филм Фест. Като част от този специален акцент на фестивала е и визитата на световноизвестния полски режисьор Павел Павликовски, който лично ще представи най-новия си филм „СТУДЕНА ВОЙНА“, получил 3 номинации за „Оскар“ (за чуждоезичен филм, операторско майсторство и режисура), а също и отличен с пет награди на Европейската филмова академия за 2018 година, сред които и престижния приз за най-добър филм!\r\n* * *   Сред най-важните филми в програмата на фестивала несъмнено са творбите, носители на „Златна палма“ и „Златен лъв“ - („Златна палма” - Кан ’18, с номинация за чуждоезичен „Оскар” и десетки отличия от цял свят) и („Златен лъв” – Венеция ’18, с номинация за чуждоезичен „Оскар” и още девет номинации за наградите на Американската киноакадемия, както и с множество други отличия от цял свят). Творбите са включени в традиционната рубрика „Големите награди“.\r\n* * *\r\nВ „Киното днес – големите майстори” ще предложим на публиката най-новите филми на утвърдени имена от световното кино. В програмата присъстват заглавия като (Capernaum) на (с награда на журито от Кан ’18 и още два приза на фестивала, с номинация за „Оскар“ и за „Златен глобус“ за чуждоезичен филм); (3 Faces) на иранския майстор Джафар Панахи (с награда за най-добър сценарий от Кан ’18); (Happy as Lazzaro) – най-новият филм на Аличе Рорвахер (представен в основната конкурсна програма на Кан ’18 и носител също на награда за най-добър сценарий); (Border) на Али Абаси (с голямата награда в конкурсната програма „Особен поглед“ в Кан ’18); (Transit) на Кристиан Пецолд (с премиера на Берлинале ’18); (Girl) на Лукас Донт (дебютна творба, удостоена със „Златна камера“ в Кан ’18) – всички те ще се срещнат с публиката у нас след като фокусираха вниманието на зрители и специалисти на десетки престижни фестивали в целия свят.\r\n* * * В негова чест ще бъде показан филмът „Щурците – 20 години по-късно” (1988), а златните хитове на една от най-добрите български рок-групи на всички времена се знаят и помнят от няколко поколения меломани!", "date": "2019.02.05", "title": "23-тият международен София Филм Фест и акцентите в него"}
{"url": "https://www.actualno.com/crime/prokuraturata-e-proverjavala-remonta-na-largoto-oshte-predi-3-godini-news_720155.html", "text": "  Проверка на обществената поръчка за реставрацията на античен комплекс \"Сердика\" е направена по сигнал на Софийска градска прокуратура още през 2016 година. Това става ясно от отговор до програма  \"Хоризонт\" на БНР от Агенцията за държавна финансова инспекция (АДФИ), получен по Закона за достъп до обществената информация.     Припомняме, че темата с ремонта на т.нар. \"Ларго\" се превърна в причина за скандал с корупционен привкус - скандалът \" \".\r\nОще на 5 октомври, 2016 година т.е. през есента на същата година, когато официално приключи ремонтът, Софийската градска прокуратура е поискала от АДФИ да направи проверка. АДФИ е завършила проверката през декември, 2016 година.   Докладът вече е на сайта на АДФИ. Според него не е начислена неустойка на изпълнителя в размер на повече от 753 хил. лева и не е упражнен контрол върху изпълнението на обществената поръчка. По първоначален договор, изпълнителят т.е. ДЗЗД \"Антична Сердика\", е трябвало да получи три плащания - 35%, 35% и 30%, от общо почти 10,5 млн. лева, което е и най-високата цена от всичките 4 предложени, но не толкова по-висока от другите, че да се окаже решаващо (10,457 млн. лева, 10,369 млн. лева и 9,444 млн. лева). При оценка на самата оферта обаче има и установени липси - например на приложени документи за поне 5 години опит на човека, посочен като ръководител на обекта, но това по-късно е поправено. А ДЗЗД \"Антична Сердика\" е дало гаранция от почти 315 хил. лева за изпълнението на обекта.  Отделно е отчетен и допълнителият анекс към договора, от 10 декември, 2015 година, с който се удължава срокът за изпълнение ремонта на Ларгото.\r\nСъгласно заключението на АДФИ, отговорност носи изпълняващият длъжността директор на дирекция \"Правно обслужване на обществени поръчки\". Проверяваният период обхваща работата на трима министри на културата - Петър Стоянович, Мартин Иванов и Вежди Рашидов (в оставка).\r\nРезултатите от проверката са предадени и на регионалното министерство като финансиращ орган.    ", "date": "2019.02.05", "title": "Прокуратурата е проверявала ремонта на Ларгото още преди 3 години"}
{"url": "https://www.actualno.com/chronicles/charli-chaplin-realizira-poslednija-si-njam-film-news_720039.html", "text": "  „Модерни времена“ (1936) е квазиням филм, режисиран и продуциран от Чарли Чаплин, който също е автор на сценария, композитор на музиката, и изпълнител на главната роля.     Появил се девет години след първите озвучени филми, “Модерни времена” е последният пълнометражен ням филм на Чаплин. Наричат го “квазиням”, тъй като, макар че в него не присъства сихронизиран гласов диалог, гласове и звуци се произвеждат от машини (например, машината за хранене), телевизионни екрани (големият екран, тип Big Brother, който предхожда книгата на Оруел “1984”), а истинският глас на Чаплин може да се чуе при изпълнението на песен. Присъстват специални звукови ефекти и оригинална музика.   В този филм се появява за последен път \"Скитникът\" (the Tramp) – популярният малък човек с бомбе, мустаци, големи обувки, широки панталони, тясно сако и бастунче. Това е произведението с което изгрява звездата на актрисата Полет Годар, която през същата година става и съпруга на Чаплин.", "date": "2019.02.05", "title": "Чарли Чаплин реализира последния си ням филм"}
{"url": "https://www.actualno.com/politics/kornelija-ninova-gerb-iska-da-uzakoni-falshifikacijata-na-izborite-news_720177.html", "text": "  Узаконяват фалшификацията на изборите през с нови законови предложения. Това заяви лидерът на БСП Корнелия Нинова, която определи случващото се не като \"пълзяща диктатура\", а вървяща с огромни крачки и обяви: \"Една партия, една държава\".     Каква е основната промяна – . Това щяло да елиминира опозицията в съответната комисия, смята Нинова. А ако районен съд отмени такова решение, отново с мнозинство от 50%+1 да се вземе пак решение какво да се случи, добави Нинова за друго предложение на ГЕРБ. Тя каза, че в момента съдебно решение означава автоматично насрочване на нови избори.   Отменя се и правото да обжалваш пред Върховния административен съд (ВКС), ако загубиш на първа инстанция, подчерта Нинова за друга готвена промяна.\r\nСпоред Нинова, формален вносител на всички промени е , от ГЕРБ, като това се правело между първо и второ четене, което по принцип е в противовес с правилника на Народното събрание.  ГЕРБ да изтеглят тези поправки, а утре, 6 февруари, внасяме проект за решение за промяна на състава на ЦИК, каза още лидерът на БСП. Според Нинова, настоящата ЦИК е с приключен мандат. На въпрос какво не харесва на сегашния състав на ЦИК, който беше избран по времето на кабинета \"Орешарски\", лидерът на БСП отговори: \"Въпросът е принципен\". Процедурата по закон трябва да започне в срок от три месеца, с начало от 20 декември, 2018 година, заяви Нинова.\r\nИскаме да има само един протокол, който да служи като оригинал, както и да има Публичен регистър на избирателите, това е предвидено по закон, каза и червеният депутат Крум Зарков какви са предложенията на БСП за изменение на Изборния кодекс. Той заяви, че вносителите от ГЕРБ не обясняват нормално какви промени искат да направят в кодекса, което вреди.   По отношение на ситуацията във Венецуела, Нинова наблегна на думи на де факто външния министър на ЕС Федерика Могерини, че ЕС не може да признава суверенитет – това било работа на всяка национална държава. Лидерът на БСП заяви и, че генералният секретар на ООН Антониу Гутериш е обявил, че ООН няма да взема страна по темата \"Венецуела\". Да се поддържа диалог между управляващи и опозиция във Венецуела за мирно решение е позицията на БСП, каза Нинова и с това се припокри с . Не е работа на БСП да определя кой е президентът на Венецуела, подчерта соцлидерът.    ", "date": "2019.02.05", "title": "Корнелия Нинова: ГЕРБ иска да узакони фалшификацията на изборите"}
{"url": "https://www.actualno.com/society/gripnata-epidemija-se-otmenja-v-oshte-oblasti-v-stranata-news_720192.html", "text": "  От днес, 05 февруари, РЗИ-Враца отменя грипната епидемия и противоепидемичните мерки на територията на област Враца.     От утре, 06 февруари, грипната епидемия се отменя и в Габровско, също така в област Разград.   От 07 февруари РЗИ-Благоевград също отменя грипната епидемия и противоепидемичните мерки на територията на област Благоевград.\r\nПрипомняме, че от днес РЗИ отмени грипната епидемия в в страната.  ", "date": "2019.02.05", "title": "Грипната епидемия се отменя в още области в страната"}
{"url": "https://www.actualno.com/football/joze-mourinio-poluchi-prisyda-ot-edna-godina-zatvor-news_720230.html", "text": "  Бившият треньор на Манчестър Юнайтед  и Реал Мадрид Жозе Моуриньо е бил осъден на една година затвор от испанските власти днес.     Това разкриват медиите в страната, които твърдят, че Специалния се е изправил пред съда и се е признал за виновен.   Португалският мениджър е обвинен в това, че е присвоил сума в размер на 3,3 милиона евро през 2011/2012, когато водеше грандът от испанската столица.\r\nТой ще бъде глобен с 2,2 милиона евро, като в подобна ситуация изпадна и Кристиано Роналдо, който заплати сумата от 17 милиона евро.  Ще бъде ли изпълнена ефективно присъдата, вижте в ", "date": "2019.02.05", "title": "Жозе Моуриньо получи присъда от една година затвор"}
{"url": "https://www.actualno.com/bgfootball/levski-oficialno-privleche-nacional-na-bylgarija-news_720198.html", "text": "  Новият силен човек в \"Левски\" Павел Колев осъществи първия си трансфер от началото на пребиваването си в клуба.     Новопривлеченият е национал на България и играе на поста опорен полузащитник.   Халфът подписа днес своя договор. Контрактът му е за срок от година и половина.\r\nНе е ясно каква сума ще плати Левски за привличането на футболиста.  До края на деня се очаква столичани да обявят поне още едно ново попълнение.  Кое е новото попълнение на \"сините\", разберете в .", "date": "2019.02.05", "title": "\"Левски\" официално привлече национал на България"}
{"url": "https://www.actualno.com/europe/rusija-shte-razraboti-novi-vidove-raketni-sistemi-news_720194.html", "text": "  Русия трябва да разработи нови видове ракетни системи през следващите две години, след като Вашингтон и Москва се оттеглиха от ключов договор за контрол върху оръжията, заяви руският министър на отбраната Сергей Шойгу, предаде БГНЕС.     Съединените щати многократно обвиниха Русия в нарушение на споразумението за ракети със среден и по-малък обсег на действие (INF) и в петък президентът Доналд Тръмп заяви, че Вашингтон започва процеса на оттегляне от договора след шест месеца.   На 2 февруари руският президент Владимир Путин обяви огледалната мярка на Кремъл, казвайки, че Москва също напуска договора и започва работа по нови видове оръжия, които биха нарушили важното споразумение от епохата на студената война.\r\nМнозина анализатори твърдят, че изоставянето на договора от 1987 г. на практика може да доведе до началото на нова надпревара във въоръжаването.  На среща с официални представители във вторник Шойгу каза, че Русия трябва да разработи две нови ракетни системи през следващите две години.\r\n\"През 2019-2020 г. трябва да разработим наземна версия на морската система\" Калибр \", оборудвана с крилата ракета с голям обсег, която показа добри резултати в Сирия\", каза Шойгу пред служители на отбраната.\r\n\"През същия период ще трябва да създадем ракетна система с наземно базиране с хиперзвукова ракета с голям обсег на действие\", каза той.       Министърът заяви, че плановете за такива разработки са одобрени от Путин.\r\nСпоразумението INF забранява използването на базирани на земята ракети с малък и среден обсег, но не и такива, изстрелвани от въздуха или морето.\r\nЕкспертите по отбрана твърдят, че конвертирането на ракетни системи с морско и въздушно задвижване за наземно използване ще бъде от полза за Русия, тъй като производството на такива ракети ще бъде по-евтино и по-бързо.\r\n\"Ракетите с морско и въздушно базиране ще ни позволят значително да намалим времето, необходимо за производството на новите ракети, както и финансирането им,\" каза Шойгу. Министърът също така възложи на длъжностните лица в отбраната да разширят максималния обсег на ракетите, които се разработват днес.\r\nЕксперти казват, че тъй като наземните ракети със среден обсег са по-евтини, Русия теоретично може да разположи повече , в чийто обсег попадат европейските цели.      Путин каза на Шойгу в събота, че Русия няма да постави такава ракета \"в Европа или в други региони на света\", ако САЩ не го направят първи.", "date": "2019.02.05", "title": "Русия ще разработи нови видове ракетни системи"}
{"url": "https://www.actualno.com/europe/narasna-brojat-na-zaginalite-pri-pojara-v-parij-news_720190.html", "text": "  Нарасна броят на загиналите при пожара в Париж. От пожарната служба и прокуратурата съобщиха, че вече има 10 жертви, предаде AFP.     По-рано властите предупредиха, че броя на загиналите може да се увеличи, защото издирващите екипи продължават работа по последните етажи на осеметажния блок, който бе погълнат от пламъци.   Пожарът започна в 1:00 ч. през нощта (12:00 ч. централно гринуичко време). Около 200 пожарникари са взели участие в гасенето на пожара, като трима от тях са с леки наранявания.\r\nНякои от засегнатите се качили на близките покриви, за да избягат от дима и пламъците и е трябвало да бъдат спасени от пожарникарите.  Около 3:30 ч. пожарните екипи бяха завършили евакуацията на блока. Няколко от околните сгради също бяха евакуирани.\r\nПо-късно парижкият прокурор Реми Ейтс заяви, че една жена живееща в блока в заможния 16 район е била задържана от полицията.   Полицията е повдигнала обвинение за умислен палеж.    ", "date": "2019.02.05", "title": "Нарасна броят на загиналите при пожара в Париж "}
{"url": "https://www.actualno.com/balkani/tachi-rusija-obeshta-da-podkrepi-pomirenie-mejdu-belgrad-i-prishtina-news_720270.html", "text": "  Косовският президент каза във вторник, че традиционният поддръжник на Сърбия Русия е обещала да подкрепи евентуалното помирение между Белград и Прищина, премахвайки една потенциална пречка в закъснелите преговори, предаде БГНЕС.     Президентът Хашим Тачи заяви, че е разговарял с руския си колега Владимир Путин през ноември по време на първата среща между двете страни в кулоарите на срещата за стогодишнината от края на Първата световна война.   \"Попитах го много директно - каква ще бъде реакцията на Русия, ако Косово и Сърбия постигнат споразумение? Неговият отговор беше, че ще го подкрепи\", отбеляза Тачи в Съвета за външни отношения във Вашингтон.\r\n\"Неговият отговор беше, че не можем да бъдем по-големи сърби от сърбите. Не мога да кажа, че бях впечатлен, но наистина бих се радвал, ако спази думата си\", каза той.  Припомняме, че Русия се ползва с право на вето върху Съвета за сигурност на ООН и има силни културни и политически връзки със Сърбия, която провежда кампания за оставяне на Косово извън ООН и други международни организации, откакто тя обяви независимост през 2008 г.\r\nКосово, чието население е предимно етническо албанско, се отдели от Сърбия след кървава партизанска кампания от 1998-99 г. и бомбардиране от страна на НАТО срещу Сърбия. Северноатлантическият пакт продължава да има мироопазващи сили в Косово.   Водените от ЕС преговори за помирение между Белград и Прищина постигнаха малък напредък. Американският президент Доналд Тръмп наскоро написа писмо, предлагащо помощ от САЩ, за сключване на сделка.    Но Тачи среща съпротива и у дома, като премиерът Рамуш Харадинай отхвърля идеята на президента за размяна на територии със Сърбия. Въпреки критикуваната си идея, Тачи продължава да твърди, че след размяната на територии „няма да има граници, основаващи се на етническите линии“.", "date": "2019.02.05", "title": "Тачи: Русия обеща да подкрепи помирение между Белград и Прищина"}
{"url": "https://www.actualno.com/society/novinite-naj-vajnoto-za-denja-5-fevruari-news_720217.html", "text": "  Редакционният екип на ви представя най-важните новини за изминалия ден, 5 февруари.      Узаконяват фалшификацията на изборите през Изборния кодекс с нови законови предложения. Това заяви лидерът на БСП Корнелия Нинова, която определи случващото се не като \"пълзяща диктатура\", а вървяща с огромни крачки и обяви: \"Една партия, една държава\". \r\nОт ГЕРБ коментираха думите й    Адвокатът на Цветан Василев определи процеса срещу банкера като фарс. \"Има съгласувани действия между прокуратурата и съда. Това не е съд, а е специализиран съд - специално създаден с определени цели, само че в един момент тези цели се изместиха с промяна на подсъдността, с промяна на състава на съда ...\", коментира адвокат Константин Симеонов.     Пълният обвинителен акт по мегаделото \"КТБ\" няма да бъде четен повече в съдебна зала. Това решение взе Специализираният наказателен съд. Проверка на обществената поръчка за реставрацията на античен комплекс \"Сердика\" е направена по сигнал на Софийска градска прокуратура още през 2016 година. Това става ясно от отговор до програма  \"Хоризонт\" на БНР от Агенцията за държавна финансова инспекция (АДФИ), получен по Закона за достъп до обществената информация. След извънредно заседание на Съвета по сигурност към Министерския съвет, България призна председателя на венецуелския парламент Хуан Гуайдо за временен президент на Венецуела. Така правителството де факто пренебрегна позицията на президента Румен Радев, който призова да не се бърза с окончателна позиция от страна на България и да не се върви по пътя на признаване на Гуайдо, който ЕС опита да поеме, но не успя, след като Италия не се съгласи.   Вчера вечерта (4 февруари) граждани излязоха на протестно шествие в защита на правосъдието в България. Акцията бе организирана от инициативата \"Правосъдие за всеки\" и целеше да провокира общественото внимание и върху подготвяната процедура по отстраняване на председателя на Върховния касационен съд Лозан Панов. Колективното трудово договаряне е основен приоритет на държавата що се отнася до рамките на трудовия пазар. Ще търсим съгласие, защото има диаметрално противоположни предложения. Искаме да запазим защитата на трудовите права, но и гъвкавостта на бизнеса. Това обяви социалният министър Бисер Петков във връзка Защо АПИ сключва договори с външна фирма-посредник (например \"Интелигентни системи\"), за да свързва системата на държавната структура например с бензиностанции и дава 7% комисионна на посредник само за електронно свързване? Отговор на този въпрос даде проф. Олег Асенов, началник на отдел \"Управление на информационните системи и инфраструктура\" в Националното ТОЛ управление. Поне 20 автомобила са се сблъскали на АМ \"Струма\" заради мъгла. Голямата верижна катастрофа е станала в участъка Сандански - Дамяница, в платното за движение в посока София - всъщност съвсем близо до село Дамяница и \"детелината\" там. По 120 000 лева средно на ден са плащали авиокомпаниите през изминалата година, за да преминават през въздушното ни пространство. Трафикът в небето ни е огромен – 800 000 самолета са прелетели през 2018 г., което е малко над 10 на сто повече спрямо година по-рано.", "date": "2019.02.05", "title": "Новините: Най-важното за деня, 5 февруари"}
{"url": "https://www.actualno.com/balkani/aleksis-cipras-pristigna-na-dvudnevno-poseshtenie-v-turcija-news_720228.html", "text": "  Министър-председателят на Гърция Алексис Ципрас пристигна на двудневно посещение в Турция на фона на изострените двустранните отношения и появата на нов \"фронт\", разделящ двете страни в Източното Средиземноморие, отбелязва в редакцията на водещия атински ежедневник Kathimerini, предаде \"Фокус\".     \"Ние имаме възможност да започнем един честен диалог, за да дадем начало на нашата положителна програма в полза на нашите хора и на по-широкия регион\", написа Ципрас в социалната мрежа Twitter след кацането си в Турция.   В Анкара гръцкият премиер ще се срещне с държавния глава на Турция Реджеп Тайип Ердоган. Началото на срещата им е в 16:45 часа местно време (съвпада с българското), след което двамата лидери ще дадат пресконференция. Ердоган ще бъде домакин на официална вечеря в чест на госта си.\r\nСпоред различни доклади Вселенският патриарх Вартоломей ще присъства на вечерята по поканата на турския президент. Очаква се Ципрас да проведе разговори с предстоятеля на Вселенската патриаршия в сряда.  ", "date": "2019.02.05", "title": "Алексис Ципрас пристигна на двудневно посещение в Турция "}
{"url": "https://www.actualno.com/kustendil/vyzrasten-myj-zagina-pri-pojar-v-kustendil-news_720227.html", "text": "  Вчера екипи на пожарната са гасили 4 пожара в Кюстендилска област като също така са оказали помощ при издирването на загубил се кюстендилец. 30-годишният мъж е загубил ориентация в придвижването си към с. Гюешево и е поискал помощ чрез тел.112. Издирен е от екипи в района на село Кършалево.     Тази сутрин при пожар в къща в село Коняво е загинал 58-годишният собственик. Сигналът за пожара е постъпил в пожарната в 5.29 ч. Изгорели са и 150 кв.м покривна конструкция, дограма. Пожарът е гасен от 2 противопожарни екипа, спасен е първият етаж от къщата. Причините за възникването на пожара са в процес на установяване.   През почивните дни други 7 пожара гасиха в Кюстендилска област. Материални загуби тогава е нанесъл пожарът в Дупница, местността „Савака“, където е горял сеновал, унищожени са 1000 бали сено и 100 кв. м покривна конструкция. Няма пострадали хора. Причините за възникване на пожара са в процес на установяване. При пожар в апартамент в Кюстендил е пострадала и 70-годишната обитателка, която е горила отпадъци в жилището, на площ около 1 кв. м. Евакуирана е от противопожарния екип и е закарана в ЦСМП за оказване на помощ. Изписана е от болницата след обработени засегнати от огъня пръсти на ръцете, предаде кореспондент от града за ", "date": "2019.02.05", "title": "Възрастен мъж загина при пожар в Кюстендил"}
{"url": "https://www.actualno.com/society/novini-ili-novini-kartinata-na-pechata-za-5-fevruari-news_720038.html", "text": "  Отминалият 4 февруари завърши с под мотото \"Да защитим Правото и Съда от Прокуратурата и Олигархията\", организиран от Инициатива Правосъдие за всеки. По-рано през деня президентът Румен Радев наложи вето върху скандалните поправки в . А ето кои са акцентите в днешния печат.      От 1 април всяка бензиностанция е задължена да издава касови бележки, в които да е видно каква част от платената сума е за акциз и ДДС и каква е стойността на горивото без тях, информира изданието. Освен това търговците трябва да посочат и на каква цена са купили горивото от доставчика си.  Друг акцент на вестника е наложеното от президента вето върху Закона за личните данни. Медията припомня, че През отминалата 2018 г. на 7 закона, като управляващите се съобразиха с него само веднъж - за промените в приватизационния закон. Не е ясно дали ще го послушат и този път, още повече че поправките в Закона за защита на личните данни бяха приети от парламента с единодушие и без каквито и да било обсъждания.   Изданието представя анализ на предпочитанията на чуждестранните туристи у нас. Оказва се, британците са по-спонтанни при планирането на почивката си, докато германците резервират хотел от по-рано. Вестникът привежда и информация за подадения сигнал срещу министъра на културата Боил Банов от депутата  Вестникът информира, че нови правила за рекламация на повредени продукти ще позволят на търговците да заменят или ремонтират дефектната стока на купувача. Изданието отделя специално място и на конфликта между Македония и Гърция за националната принадлежност на мусаката.     Вестникът избира за водеща новина трафика над небето ни. По 120 000 лева средно на ден са плащали авиокомпаниите през изминалата година, за да преминават през въздушното ни пространство. Друг акцент е визата на македонския премиер Зоран Заев у нас. След срещата му с Бойко Борисов стана ясно, че страните са обсъждали нулеви ставки и отпадане на митата между България.", "date": "2019.02.05", "title": "Новини или Novini - картината на печата за 5 февруари"}
{"url": "https://www.actualno.com/kustendil/jalbite-v-kustendil-za-bezdomni-kucheta-bokluci-i-techashti-fekalii-news_720210.html", "text": "  Общественият посредник на община Кюстендил - Васил Иванов, представи своя годишен отчет и анализ за 2018 година.     През този период до него са постъпили и обработени общо 284 преписки - по-малко от миналия отчетен период. Намаления брой на преписките се дължи на обстоятелството, че през 2018г. не е имало изнесени приемни в малките населени места. Васил Иванов е поставил въпроса пред кметовете и кметските наместници, като е призовал където има интерес за такава изнесена приемна, кметът да заяви и тя да се организира. Никой кмет обаче не е заявил и поради тази причина и през 2018г. не е имало и изнесени приемни. Веднага се забелязала и друга тенденция - до този период не е имало оплаквания от кметове и кметски наместници и това, че не е имало приемни в малките населени места, веднага довело до обратния ефект. “Има вече три сигнала срещу кметове на населини места. Не знам дали това е свързано с предстоящите местни избори, тъй като сигналите са срещу избираеми кметове, или пък се дължи на обстоятелството, че не направих такива приемни\", обясни още Васил Иванов.   През цялата година от общо 284-те преписки има и забавени и неприключени. През първия период по 9 жалби има забавяния, а 2 от жалбите - все още не са приключени. “От тези 9 жалби, по 7 - въпреки че бяха просрочени, постъпиха становища от общинска администрация, до като по два от случаите - не. Единия касае - общинска администрация, другия - кюстендилска вода и въобще не постъпиха никакви становища по тези жалби\", заяви обществения посредник.\r\nЕдната такава жалба касае бездомни кучета в с. Таваличево - имало е оплаквания от там, че един от жителите на селото храни такива бездомни кучета, които са опасни за населението. “Изпратих сигнала до общинска администрация, до ден днешен отговор - нямам. Другата жалба, по която няма никакъв отговор - тя касае изкопни работи на кюстендилска вода, но както е известно на всички, кюстендилска вода не обича да асфалтира, също и да дава отговор защо не асфалтира, след като прави съответните ремонти.“  Разрешените случаи по жалбите, които касаят по-голям обществен интерес са - жалба от граждани, които живеят на улица “Васил Априлов“ - там имало теч от септична яма, което било и крайно неприятно за жителите. След сигнал до Регионална здравна инспекция, след намеса на инспекцията и общинска администрация, собственикът на септичната яма отстранява проблема, който касаел живущите на тази улица. Друга жалба, която намира трайно решение, но след това се създава отново такава ситуация - това е за незаконното сметище на ул.“Овощарска“. От блока, домоуправитела непрекъснато подавал жалби, тъй като жителите на квартал “Изток“ не признавали предписанията на Регионална здравна инспикция и непрекъснато изхвърляли боклуци. “След мои намеси и на общинска администрация, все пак Общинско предприятие - Чистота, успя да се справи със ситуацията и това незаконно сметище.“\r\nДругата жалба, по която има действие от страна на администрацията, е от страна на Благой Велинов - за унищожената селскостопанска продукция в с. Блатец. “Там бяха посочени конете - собственост на един жител на селото, който унищожаваше селскостопанска продукция, но след намеса на Общинско предприятие - Управление на общинските имоти и на Агенцията по безопасност на храните, бяха издадени две наказателни постановления на собствениците на тези коне.\r\nЕдин проблем, който намери временно решение, но по който най-вероятно ще се наложи допълнително да направя по-широка дискусия - това е по жалба на ползватели на услуги от центровете за социални дейности - до шесто основно училище. Тези центрове се посещават основно от хора с увреждания и за съжаление отпред има поставен знак “Забранено спирането и паркирането на автомобили“. Вътрешният двор, който е до бившата детска ясла, се ползва изключително от автомобили на служители на Агенцията по социално подпомагане - там и самият двор е в ужасно състояние. Много е тежък проблема с ползвателите на услуги - на хората с увреждания. Лично проверих на място и трябва да ви кажа, че ситуацията е доста тревожна, още повече и в този момент, в който се издаваха и винетките на хората с увреждания. Просто се получи едно струпване на хора с увреждания, което при този непозволен достъп до услугите, трайно ги затруднява - засега сме намерили временно решение, но се надявам при следващо заседание на Комисията по безопастност на движението - ще направя изрично искане да присъствам и аз, да видим как да решим този проблем, защото той е силно тревожещ\", заяви Иванов.       Павел Генов от с. Соволяно подава жалба за теч на фекални води в едно от деретата. “Беше организирано едно нерегламентирано сметище, като след моя намеса бяха издадени предписания и тези предписания бяха изпълнени. \r\nВсеки един гражданин на общината, който е изпратил жалба до институцията, е получил отговор. Няколко са случаите, които дори след намесета на обществения посредник, остават без резултат. Такава е жалбата, която са подали живущи в кв. “Герена“. “ Около блоковете 163, 164, 165 и 166 се искаше поставяне на осветление, както и жители искаха ремонт на ул. “Кокиче“ в същия квартал. Становището на общинска администрация е, че когато има финансов ресурс, тези въпроси ще бъдат решени - това беше отговора, който за мен, не е отговор\", допълни още той. \r\nЖалба, която остава без резултат, е подадена и от бившите собственици на кафенето, което преди обновяването на централната част на града, се намираше в близост до ХГ “Вл. Димитров - Майстора“. Там, при осъществяване на проекта по централна градска част, кафенето беше премахнато, а собствениците искали да им бъде отменено плащането на патентния данък за повече от половин година, тъй като същите не ползвали кафенето и нямали приходи от него. Съгласно действащото законодателство обаче се оказва, че след като е деклариран такъв патентен данък в началото на годината, то няма обстоятелства, при които да се спре неговото изплащане, въпреки че не се развива дейност.\r\nСледващата жалба, която остава без разглеждане и която касае широк кръг от граждани е относно предоставянето на усугата “Личен асистент“. “Знаете, че това е проблем за голяма част от гражданите на община Кюстендил, обаче се оказа че община Кюстендил за 2018 г. има отпуснат бюджет само за 142 места - за отпускане на тази услуга “личен асистент“. Много повече са желаещите, да ползват услугата, но поради намаление на капацитета на услугата, няма възможност тя да бъде ползвана от повече лица, въпреки че отговарят на всичките условия - няма финансиране за тази дейност.“ \r\nЕто и как са разпределени тематично жалбите. Жалбите по устройство на територията и незаконно строителство са 13, по жилищно настаняване - 5, по управление и разпореждане с общинска собственост -11, по административното обслужване - 22, по благоустройство на територията - 72, екологията касаят 27, градския транспорт - 3, социално подпомагане - 8, местни данъци и такси -8 , обществен ред и шум - 8, касаещи земеделски земи - 11, алтернативни проблеми -8, а извън правомощията на обществения посредник са подадени 34 жалби.      ", "date": "2019.02.05", "title": "Жалбите в Кюстендил: За бездомни кучета, боклуци и течащи фекалии"}
{"url": "https://www.actualno.com/curious/mejdunarodno-izvestnoto-hitovo-i-ujasno-smeshno-shou-nastavnikyt-trygva-po-viasat-explore-news_720187.html", "text": "  Международната медийна компания Viasat World ще предложи хитовата ТВ игра (Taskmaster) на зрителите на своя VIASAT EXPLORE ексклузивно от петък, . Водещ е номинираният за BAFTA британски актьор , а негов вещ помощник и създател на шоуто е номинираният за Единбургска комедийна награда Фостър Алекс Хорн.     Наставникът и комедиен титан Грег Дейвис поставя серия от изумителни задачи на пет изпълнени с ентусиазъм комедианти – Розин Конати, Тим Кей, Ромеш Ранганатан, Франк Скиниър и Джош Уедикомби, като ги кара да се състезават. Дали ще им се наложи да рисуват кон, докато го яздят, да напълнят черупка от яйце със сълзи или да „дадат пет“ на 55-годишен човек, едно е сигурно: тези комедианти никога не са били по-състезателно настроени!\r\nТова е много повече от тест на уменията, ума и изобретателността им. Те рискуват не само репутацията си, защото за да участват, трябва да заложат и нещо лично – може да е ценно произведение на изкуството, любима дреха или дори годежен пръстен.  Всеки изпълнява задачите самостоятелно, под зоркия поглед на Алекс, който ги приканва да използват находчивостта, хитрината и хъса си за победа. Боричканията са насърчавани, нечистите тактики – награждавани, а неуспешните опити получават присмех в най-безмилостното и безумно шоу по телевизията!\r\nВ момента, в който се изправят пред Наставника, който ще оцени усилията им, никой от тях не знае как се е справил, и по-важно – няма идея как другите са се представили. Ето тук те трябва да се опитат да убедят Наставника да възнагради опита им. Резултатите понякога подлежат на дискусия, но думата на Наставника винаги е окончателна. А щом личните им вещи са заложени, те имат всички нужни причини да се състезават за тях. Особено за достойнството си.      ", "date": "2019.02.05", "title": "Международно известното, хитово и ужасно смешно шоу „Наставникът“ тръгва по VIASAT EXPLORE"}
{"url": "https://www.actualno.com/bgfootball/svetlina-v-tunela-za-stadion-hristo-botev-v-plovdiv-news_720231.html", "text": "  Има възможност стадион „Христо Ботев“ да получи финансиране от Фонда на фондовете без предварителна промяна на Интегрирания план за градско възстановяване и развитие на Пловдив. Това стана ясно днес след среща в Министерство на финансите, на която присъстваха министърът Владислав Горанов, министърът на регионалното развитие и благоустройството Петя Аврамова, кметът на Пловдив Иван Тотев, собственикът на Футболен клуб Ботев Георги Самуилов и представителят на Фонда за градско развитие Стоян Ставрев.      За да получи клубът средствата, с които да бъде завършен строежа, е необходимо община Пловдив да внесе подкрепително писмо въз основна на влезлите в сила планова за градско развитие, където спортът е обособен като отделен приоритет. Очаква се документът да бъде изготвен и представен в следващите дни, с което да се даде зелена светлина за преговори между отбора и Фонда на фондовете.\r\n„Това е огромен напредък за довършването на стадион „Христо Ботев. Благодаря на министър-председателя Бойко Борисов за съдействието при организирането на тази среща, на министър Горанов, на министър Аврамова и на всички ангажирани с казуса“, коментира кметът на Пловдив инж. Иван Тотев.   Реконструкцията на стадион „Христо Ботев“ стартира през лятото на 2013-та година като по план съоръжението трябваше да е готово за две години. Предвиждаше се „Колежа“, както е наричан от феновете на Ботев, да е най-модерния стадион в България и да отговаря на 4-та категория по стандартите на УЕФА, което означава да може да приема дори полуфинални срещи от Шампионската лига. След фалита на КТБ обаче, проектът бе замразен, а концесията, която изтече през 2018-та година, бе предоговорена с община Пловдив. Така според новия план, стадион „Христо Ботев“ трябва да бъде готов през март 2020-та година.\r\nСобственикът на клуба Георги Самуилов вече обяви пред феновете категоричното си намерение да завърши строителството на модерното съоръжение. До момента в изграждането на стадион „Христо Ботев“ са инвестирани 10 милиона лева, като обектът е спрян на Акт 10. Вдигнат е грубия строеж на две от трибуните – южната и източната. Според новия договор, а инвестицията не трябва да е по-малка от 14 милиона и 450 хиляди лева. В случай на неизпълнение на концесията, клубът ще дължи неустойка в размер на 10 процента от неизпълнената по договор инвестиция.    ", "date": "2019.02.05", "title": "Светлина в тунела за стадион „Христо Ботев“ в Пловдив"}
