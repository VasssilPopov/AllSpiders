{"url": "https://www.actualno.com/society/specializiranata-prokuratura-i-gdbop-proverjat-dve-onkobolnici-news_698110.html", "text": "        Заради данни за злоупотреби с медикаменти за лечение на раково болни, се проверяват документация, доставки, наличности и приложения на скъпоструващи лекарства за терапия и профилактика.   От спецпрокуратурата обещават информация за резултатите от проверките след тяхното приключване.", "date": "2018.10.04", "title": "Специализираната прокуратура и ГДБОП проверят две онкоболници"}
{"url": "https://www.actualno.com/politics/cvetan-cvetanov-celta-na-bsp-e-da-ima-bezredici-v-dyrjavata-news_698117.html", "text": "   . Това заяви председателят на парламентарната група на ГЕРБ Цветан Цветанов в ефира на bTV по повод на владиците срещу Закона за вероизповеданията.     „Всичко, което беше поставено като тревожност от страна на Светия синод, смятам, че нямаме никакви различия. Правим разграничаване между собствени средства, които се събират от дейност, която осъществява българската църква, и това, което държавата за първи път ще направи, за да има субсидии за вероизповеданията в страната. По този начин ще можем да имаме обществен ресурс, който ще се дава от държавата, тези средства ще се контролират как се изразходват. Те са смятали, че контролът ще бъде върху всичко”, посочи Цветанов.   Припомняме, че законопроектът за вероизповеданията е внесен с подписите на Цветан Цветанов, лидерът на БСП Корнелия Нинова и председателят на ДПС Мустафа Карадайъ. Представител на левицата обаче не е присъствал на срещата между църквата и властта.\r\n„От вчерашното гледане в правна комисия, БСП бламираха председателката Корнелия Нинова, защото тя е съвносител. ”, допълни заместник-председателят ГЕРБ.  Цветан Цветанов коментира липсата на кворум в Народното събрание и оказаната от ДПС помощ при гласуването на Закона за местното самоуправление. Той беше категоричен, че ГЕРБ не са зависими от друга парламентарна партия.   „БСП искат дестабилизация още след приключването на парламентарните избори през 2017г., защото няма как БСП да влезе в управление без служебен кабинет и да бъдат служебно назначени. Ако се задълбочи политическата криза и има невъзможност за съставяне на правителство, служебният кабинет ще управлява достатъчно дълго време”, допълни Цветанов.\r\nТой заяви, че , ще намали икономическия интерес и ще увеличи дефицита в бюджета.    ", "date": "2018.10.04", "title": "Цветан Цветанов: Целта на БСП е да има безредици в държавата"}
{"url": "https://www.actualno.com/goodnews/d-r-petyr-cankov-e-nositeljat-na-nagradata-djon-atanasov-za-2018-g-news_698126.html", "text": "  Държавният глава Румен Радев приветства днес на церемония в Гербовата зала на „Дондуков“ 2 лауреатите в президентската инициатива Награда „Джон Атанасов“ за 2018 гoдина. Пред гостите на церемонията президентът открои обществената значимост на разработките на младите български изследователи в областта на компютърните науки, много от тях подкрепени с патенти, съобщиха от прессекретариата на президента.     „Това, което правите носи и голяма отговорност, защото моделира обществените отношения и допринася за сигурността и бързата обработка на бази данни, без които вече е немислимо да функционира държавата - образованието, здравеопазването, околната среда и дава своя принос за развитието на електронното управление у нас“, подчерта Румен Радев. Президентът благодари и на участниците от националните отбори по информатика и информационни технологии, спечелили челни места в националните и международни състезания и олимпиади, проведени през годината.\r\nД-р Петър Цанков - постдокторант по компютърни науки, Швейцарски технологичен университет в Цюрих е носителят на голямата Награда „Джон Атанасов“ за 2018 година. Основната цел на изследванията на Петър Цанков е създаването на нови методи за автоматизирана защита на съвременни софтуерни системи, включително на „умни договори“ за блокчейн, програми обработващи лични данни, компютърни мрежи, и други. Резултатите от тези изследвания водят до създаването на иновативни системи, които се използват масово както в академичните среди така и в индустрията. Петър Цанков създава Securify https://securify.ch, първата система за цялостна проверка на сигурността на „умни договори“.\r\nНосител на отличие Грамота „Награда Джон Атанасов“ в категорията Награда „Джон Атанасов“ е д-р Димитър Лукарски - доктор по математика от Karlsruhe Institute of Technology, Германия, пост-докторска специализация в Uppsala University, Швеция. Разработките на д-р Лукарски са в направление изследване на възможностите различни видове алгоритми за решаване на големи и разредени матрици да се представят паралелно.  Д-р Мария Георгиева е вторият носител на отличие Грамота „Награда Джон Атанасов“ в категорията Награда „Джон Атанасов“. Тя е доктор по алгоритми и криптография от L’Université de Caen, Франция и асистент-изследовател в лаборатория по математика към Ecole Polytechnique Fédérale de Lausanne (EPFL), Швейцария. Най-големите научни постижения на д-р Георгиева са свързани с хомоморфна криптография на принципа на евклидови решетки. Д-р Георгиева има осем патентни предложения в областта на криптографията и информационната сигурност   Със сертификат в категорията Награда „Джон Атанасов“ президентът отличи Иван Иванов - магистър по изкуствен интелект, ФМИ - Софийски Университет и мениджър софтуерно инженерство във Facebook, Лондон. През 2017 г. г-н Иванов ръководи екипите на Facebook, които създават единната платформа за human-in-the-loop computation. Ръководил е и екипи на Facebook, занимаващи се с решаването на основни проблеми в създаването и функционирането на географски бази данни, както и в областта на борбата с фалшивите профили в социалната платформа. Автор е на 2 патента: Systems and methods for efficient data sampling and analysis и Exhaustive places fetching.\r\nДоц. д-р Красимир Кордов е вторият носител на сертификат в категорията Награда „Джон Атанасов“. Той е доктор по информатика и доцент в Шуменски университет „Епископ Константин Преславски. Основните му научни интереси са в областта на компютърната сигурност и са свързани със защитата на информация чрез изграждането на криптографски алгоритми, в резултат на които са реализирани научни разработки, които са основа на публикации в редица международни списания, по-голямата част от които са с импакт ранг или импакт фактор.    На церемонията в Гербовата зала на Дондуков 2 президентът Радев връчи и грамоти “Джон Атанасов - ученици и техните преподаватели”. Носителите на отличието са трима:\r\nАлександър Кръстев и неговият преподавател Елена Димитрова от Математическата гимназия „Д-р Петър Берон“ във Варна. Александър Кръстев е носител на златен медал от Национален пролетен турнир по информатика – Велико Търново и сребърен медал на Национален есенен турнир по информатика – Шумен 2017 г., златен медал от Международната олимпиада по информатика в Япония и на златен медал от Балканската олимпиада по информатика в Тимишоара, Румъния.   Радослав Димитров и на неговата преподавателка по информатика Бистра Танева в МГ „Акад. К. Попов“ в Пловдив. Радослав Димитров е носител на сребърен медал на Националната олимпиада по информатика, заема второ място на Националния пролетен турнир по информатика, а след това и първо място на Национален есенен турнир по информатика „Джон Атанасов“, носител е и на бронзов медал от Международната олимпиада по информатика, провела се в Япония, както и на сребърен медал от Балканската олимпиада по информатика в Тимишоара, Румъния.\r\nАлександър Иванов и преподавателката му Диана Балева в МГ „Гео Милев“ в Плевен, които представят България в състезанията по информационни технологии в страната и чужбина. Александър Иванов е първи с финален резултат 90 точки за своя проект Task Tester (категория – приложни програми) в индивидуалното класиране на Националната олимпиада по информационни технологии през 2018 г. в Търговище.\r\nДържавният глава връчи и сертификати в същата категория на младежи, представящи елитни учебни заведения от цялата страна.   На церемонията в Гербовата зала на Дондуков 2 президентът Радев връчи и грамотите „Джон Атанасов – дебютен пробив в компютърните науки“ за ученици и студенти, постигнали през последната година високи резултати с авторските си проекти, както и сертификати „Джон Атанасов – проект с висок обществен принос“, които отличават индивидуални и екипни проекти.   Носители на сертификати за проект с висок обществен принос са Ива Цолова и Йоана Колева, съавтори на платформата JAMBA, проект на Фондация “Соушъл фючър”, която има за цел да осигури равен достъп до информация, образование и старт на кариерата. Със сертификати бяха отличени и Мартин Димитров и Лиляна Деянова – съавтори на платформата CIVI, както и Йордан Джамбазов, технологичен ръководител на проекта „Университет с отворен код“, който помага на професионалисти и учащи се да доказват и развиват своята академична и кариерна идентичност отвъд национални и институционални рамки, предоставяйки им дигитален портфейл за съхранение на техните достижения, базиран върху дистрибутирана блокчейн технология. С грамота за дебютен пробив в компютърните науки държавният глава отличи Ивайло Желев, ученик в ППМГ \"Васил Левски\", Смолян за проекта \"Обезшумяване на дигитални изображения\", който се фокусира върху редуцирането на дигиталния шум, присъстващ в радиографските изображения и приложение в обработката на рентгенови снимки и астрономически фотографии. Отличие в същата категория получиха и Иван Даниелов Иванов, ученик в Американски колеж, гр. София за научния му проект в сферата на изкуствения интелект - „Подобряване производителността на унитарни рекурентни невронни мрежи и тяхното приложение за решаване на различни проблеми от действителността“, както и Николай Пашов - Ученик в 91 НЕГ \"Проф. Константин Гълъбов\" в София за проектите: „Оптичен кардиограф“, „Farseer – Изготвяне на 3D Модели с Лазер и Камера“ и „Идентифициране на мозъчни клетки посредством Ненадзиравано Машинно Самообучение с Автоенкодер и Клъстеризация“. В същата категория Румен Радев връчи и сертификати на младежи, представящи елитни учебни заведения от цялата страна.\r\nВ словото си на церемонията президентът Румен Радев изтъкна големия брой участници в тазгодишното издание на инициативата. „Това ни дава основание за гордост и надежда. Немалка част от Вас работят и учат по света, но където и да сте в институти, научни центрове и звена, Вие го правите с мисъл за България и се връщате тук с плодовете на Вашия труд“, подчерта още президентът. Държавният глава и неговата съпруга Десислава Радева поздравиха лауреатите в президентската инициатива Награда „Джон Атанасов“ за 2018 гoдина.", "date": "2018.10.04", "title": "Д-р Петър Цанков е носителят на наградата \"Джон Атанасов\" за 2018 г."}
{"url": "https://www.actualno.com/burgas/atanas-skatov-razkazva-za-prikluchenijata-si-v-burgas-news_698102.html", "text": "  Известният български алпинист Атанас Скатов ще гостува в Бургас, за да изнесе мотивационна лекция и да представи последната си книга \"Гашербрум\". Срещата с него е насрочена за 19 часа на 4 октомври в експоцентър \"Флора\".     Книгата \"Гашербрум\" е част от поредицата \"Над 8000 метра\". Тя е третата поред след \"Манаслу\" и \"Анапурна, Дхаулагири, Макалу\". В основата на поредицата са дневниците от експедициите на Атанас Скатов в Хималаите. В тях той проследява осъществяването на проекта си за скоростно изкачване на 14-те осемхилядника (Хималайската корона на планетата) без консумация на храна от животински произход.   По време на мотивационната лекция в Бургас ще бъде прожектиран и първият филм за проекта, който проследява изкачването на най-високия връх в света Еверест, което Атанас Скатов предприема през 2014 г. по северния ръб от Тибет.\r\nСъбитието е с вход свободен.  ", "date": "2018.10.04", "title": "Атанас Скатов разказва за приключенията си в Бургас"}
{"url": "https://www.actualno.com/europe/rusija-otgovori-na-obvinenijata-v-podgotovka-na-kiberataki-news_698141.html", "text": "  Обвиненията към Русия от страна на Холандия в подготовката на кибератаки представлява редовна режисирана пропагандна акция. Това се казва в коментар на Министерството на външните работи на Русия, предаде ТАСС.     „Стигаме до заключението за редовната режисирана пропагандна акция по отношение на нашата страна“, пише в изявлението на Ведомството. Оттам считат, че „шпиономанията“ на Холандия нанася сериозни щети в двустранните отношения с Русия. Обвиненията по адрес на Русия целят да създадат необходимия фон за прокарване на нужните решения от Запада в ОЗХО, добавят още представителите на руската дипломация.   Припомняме, че по-рано стана ясно, че Холандската служба за военно разузнаване, съвместно с колегите си от Великобритания, е предотвратила от страна на Русия срещу Организацията за забрана на химическото оръжие (ОЗХО). Това заяви в четвъртък в Хага министърът на отбраната на Нидерландия Анк Бейлевелд.\r\n„ОЗХО взема много сериозно сигурността на своите информационни системи и мрежи\", посочиха от централата на организацията, като добавиха, че от началото на 2018 г. са наблюдавали увеличаване на дейностите, свързани с кибернетичното пространство.  Междувременно разпространи снимките на седем руснаци обвинени в извършване на кибератаки. Освен с фотографиите на заподозрените, ФБР вече разполага и с техните имена. Това са Артьом Малъйшев, Дмитрий Бадин, Алексей Минин, Евгений Серебряков, Алексей Моронец, Олег Сотников и Иван Ермаков. От бюрото смятат, че всички те са \"сътрудници на ГРУ\"", "date": "2018.10.04", "title": "Русия отговори на обвиненията в подготовка на кибератаки "}
{"url": "https://www.actualno.com/healthy/nad-2700-dushi-sa-hiv-pozitivnite-u-nas-news_698118.html", "text": "  Нарастващият брой новооткрити случаи на ХИВ и СПИН е заради целенасочените изследвания в рисковите групи на хора с различна сексуална ориентация. Това обяви Елена Биринджиева от Центъра за сексуално здраве \"Чек поинт\", цитирана от БНР.     \"Тази година, мисля, че ще се стигне до 300 души. Много се работи с различни мерки, фокусирани точно към групите в риск от инфектиране. Там се вижда заболеваемост над 5%\", коментира експертът.   У нас вече се предлагат и иновативни орални тестове за самодиагностика, които всеки желаещ да се изследва, може да получи анонимно и безплатно, дори и по пощата. Центърът работи в партньорство с организации на хора с различна сексуална ориентация. Общите усилия са насочени към преодоляване на негативното отношение към хората с ХИВ: \"В повечето случаи се говори за превенция, начини на превенция. Това е страхотно, но трябва да има и някакви кампании, които говорят за хората, живеещи с ХИВ - малко от малко да се изчисти стигмата\", посочи още Биринджиева.", "date": "2018.10.04", "title": "Над 2700 души са ХИВ позитивните у нас"}
{"url": "https://www.actualno.com/america/sasht-pravjat-koalicija-na-jelaeshtite-sreshtu-kitaj-news_698115.html", "text": "  Съединените щати се обединяват с други големи икономики, за да се справят с несправедливите търговски практики на Китай. Това съобщи високопоставен икономически съветник на Белия дом, предаде БГНЕС.     Директорът на Националния икономически съвет Лари Кудлоу заяви също, че има вероятност американският президент Доналд Тръмп да се срещне с китайския президент Си Цзинпин на срещата на върха на Групата на 20-те в Аржентина в края на ноември. \"Ние се движим към това, което аз характеризирам като търговска коалиция на желаещите да се противопоставят на Китай\", каза Кудлоу във Вашингтон. \"Ние отново говорим с Европейския съюз. Говорим отново с Япония\".   Припомняме, че Съединените щати, Япония и Европейският съюз миналия месец обявиха, че съвместно обмислят \"възможни мерки\" срещу видовете нелоялни промишлени практики, които широко се приписват на Пекин, като свръхкапацитета, киберкражбата и принудителните трансфери на технологии.\r\nТръмп постави наказателни мита за стоки за над 250 милиарда долара внос от Китай, настоявайки за прекратяване на подобни действия, които американските представители твърдят, че подкрепят усилията на Пекин да постигне доминиране на промишлеността до 2025 г.  Кудлоу заяви още пред репортери, че каналите за комуникация с Пекин остават отворени, но в момента няма планове за повече дипломатически совалки между Вашингтон и Пекин.", "date": "2018.10.04", "title": "САЩ правят \"коалиция на желаещите\" срещу Китай"}
{"url": "https://www.actualno.com/society/ruskoto-posolstvo-vyzmuteni-sme-ot-oskvernjavaneto-na-pametnika-na-syvetskata-armija-news_698111.html", "text": "  Посолството на Русия в България изрази възмущението си от Паметника на Съветската армия в нощта на 3 срещу 4 октомври. Надписът „На Съветската армия освободителка от признателния българския народ” е задраскан с червен спрей. Отдолу е написано: „Столична община, махни този национален позор!”     „Печално е, че паметникът, който трябва да бъде свидетелство за благодарността към войните, освободили Европа и, конкретно, България от фашизма, които са дали живота си за нашето мирно бъдеще, се превърна в площадка за демонстриране на съмнителни политически убеждения. Нямайки смелостта да заявят открито и честно своята позиция, вандалите всеки път се опитват „да изразят своето мнение“ с бои и под покривалото на нощта издевателстват над паметника“, се казва в позицията на посолството.   „България, чиято земя е пропита с руска кръв, винаги се е отличавала с уважение към историята. Изключително тревожно е да наблюдаваме как се опитват да я вкарват в позорната война с паметниците. Подобни действия няма да доведат до нищо, освен до напрежение и неразбиране между нашите страни – а от това, ние сме убедени, нямат интерес нито българският, нито руският народ“, се казва още в съобщението на руското посолство.  ", "date": "2018.10.04", "title": "Руското посолство: Възмутени сме от оскверняването на паметника на Съветската армия"}
{"url": "https://www.actualno.com/vidin/otdelenieto-po-hemodializa-vyv-vidin-zatvori-news_698128.html", "text": "  Отделението по хемодиализа във Видин затвори, предаде bTV.     Причината е ремонт на системата за пречистване на водата, аварирала в началото на тази седмица.   Последствията засягат десетки болни от видински регион. Тe трябва изминават стотици километри до най-близките диализни центрове, които са в Лом и Монтана.\r\nОт вчера в болницата във тече проверка по разпореждане на здравния министър Кирил Ананиев. Отделението по хемодиализа в лечебното заведение ще работи отново от началото на следващата седмица.  ", "date": "2018.10.04", "title": "Отделението по хемодиализа във Видин затвори"}
{"url": "https://www.actualno.com/america/sasht-povdignaha-obvinenija-sreshtu-sedem-ruski-razuznavachi-news_698114.html", "text": "  Отделът за национална сигурност към Министерството на правосъдието на САЩ повдигна обвинения срещу седем служители на Главното разузнавателно управление (ГРУ) на Генералния щаб на Въоръжените сили на Руската федерация. Голямо жури в Западна окръг Пенсилвания уличи руснаците за компютърна хакерство, измами, утежнена кражба на самоличност и пране на пари, поясняват в редакцията на американското издание Washington Examiner в статия, цитирана от агенция \"Фокус\", посветена на поредния случай на мащабна кибератака, за която Западът обвини Москва.     Съгласно разпространената информация руските агенти са действали в периода между декември 2014 г. до май месец тази година.   Министерството на правосъдието заяви, че целта на руските офицери е да била да „публикуват открадната информация като част от кампания за влияние и дезинформация, предназначена да подкопае и по един или друг начин делегитимизира\" усилията на Световната антидопингова агенция да изобличи „спонсорираната от държавата“ руска допинг програма за атлетите.\r\nОбвиненията бяха оповестени, след като Обединеното кралство уличи руската военна разузнавателна агенция за серия от кибератаки, насочена към политически, бизнес, медии и спортни институции.  Трима от седемте подсъдими по-рано са били разследвани от специалния прокурор Робърт Мюлер във връзка с предполагаемата намесата на Москва в президентските избори от 2016 г. Но обвиненията срещу тях не са повдигнати от Мюлер, който пое разследването на ФБР през май 2017 г., уточнява още изданието.", "date": "2018.10.04", "title": "САЩ повдигнаха обвинения срещу седем руски разузнавачи"}
{"url": "https://www.actualno.com/society/edna-chetvyrt-ot-bylgarite-obmisljat-da-tyrsjat-rabota-zad-granica-news_698097.html", "text": "   Това  сочат резултат от национално представително социологическо проучване,  направено по поръчка на фондация \"Фридрих Еберт\" от агенция \"Сова  Харис\".     Изпълнителният директор на агенцията Васил Тончев обясни, че това не  означава задължително, че хората ще напуснат страната ни. 54 % от тях  обаче споделят, че имат опит с работа в чужбина.   \" Проблемът  го има във всички източноевропейски страни, но като че ли вече там  характеристиките са други и мотивите са други, а има и обратната  тенденция, т.е. ние и там сме с няколко стъпки назад\", каза Тончев,  цитиран от националното радио.\r\nНа второ и трето място като причини за напускане са по-добрата социална система и по-доброто   32 процента от хората смятат, ако напуснат България, да го направят  за над 5 години. 85% от анкетираните биха потърсили работа в страна от  ЕС.   Данните сочат, че по отношение на пола 64% от имащите намерение да потърсят са 62% от възнамеряващите са със средно образование, 60% са на възраст 18-40 г., а 34 на сто са готови да заминат на работа в чужбина     38% те не биха търсили работа в чужбина, ако получаваха заплата между  1000 и 2000 лв.; 36% - между 2000 и 3000 лв.; 14% - до 1000 лв.    Две трети от анкетираните не одобряват Проучването е извършено в периода 1 - 8 септември 2018 г.", "date": "2018.10.04", "title": "Една четвърт от българите обмислят да търсят работа зад граница"}
{"url": "https://www.actualno.com/football/slab-ludogorec-s-vtora-poredna-zaguba-v-liga-evropa-news_698149.html", "text": "  Продължаването на напред в Лига Европа изглежда все по-трудно за българския тим.  Шампионите изиграха плах мач в Швейцария и допуснаха фатална грешка в  края, която донесе победата с 1:0 на Цюрих и остави куп въпросителни за  решаване пред треньора Пауло Аутори.     Единственото попадение в мача беше дело на централния бранител на  домакините Палсон, който беше изпуснат при центриране от корнер и засече  необезпокоявано с глава пред погледа на Антон Недялков.   Самият двубой се проведе в слабо темпо и почти нямаше положения пред  двете врати. Пауло Аутори обаче ще трябва да обяснява защи Лудогорец  излезе толкова дефанзивно в мач, който трябваше да бъде спечелен, както и  защо в нападение игра Жуниор Брандао, след като до момента имаше само 9  минути за новия си тим. В игра се появи Свиерчок 20 минути преди края,  но той нямаше как да повлияе върху крайния изход на срещата.\r\nВ класирането Байер Леверкузен и Цюрих са лидери с по 6 точки, но  Леверкузен има повече отбелязани голове от конкурента си за първото  място. Сега за Лудогорец следват два мача с АЕК Ларнака, като победите  са задължителни. .  ", "date": "2018.10.04", "title": "Слаб Лудогорец с втора поредна загуба в Лига Европа"}
{"url": "https://www.actualno.com/europe/ungarija-i-polsha-jaljat-pravilata-za-evtinija-trud-v-es-news_698127.html", "text": "  Унгария и Полша заявиха, че ще обжалват пред Съда на Европейските общности трудно постигнатия миналата година компромис между страните членки на ЕС върху правилата на Блока относно евтиния труд, предаде БГНЕС.     Унгарското правителство посочи в изявление, че е подало жалба до Съда на Европейския съд с надеждата, че преразглеждането на Директивата за изпратените работници в ЕС (PWD) - съгласувана от държавите членки през октомври миналата година и одобрена от Европейския парламент през май - ще бъде \"обезсилена\".\r\nПолша подаде собствена жалба в Съда на Европейските общности в сряда срещу реформата, която ограничава периода до максимум 12 месеца, през който фирмите могат да изпращат работници от държави с ниски заплати в по-богати икономики с краткосрочни назначения, без да плащат социалните такси на техните страни приемници.\r\nПрипомняме, че PWD беше въведена за първи път през 1996 г., но предизвика възмущение в западни страни като Франция, Германия и Австрия, които твърдят, че тя представлява \"социален дъмпинг\", който създава нелоялна конкуренция на техните пазари на труда.     Независимо от това има категорична съпротива срещу всички промени в директивата в Източна и Централна Европа, откъдето идват повечето по-евтини работници. Полша е член на ЕС, който има най-голяма полза от регламента.\r\nСъгласно компромиса, постигнат през октомври миналата година, 28-те държави-членки на ЕС се споразумяха да ограничат срока до 12 месеца, но признаха, че той може да бъде удължен с шест месеца по искане на компанията.\r\nРаботниците не само биха получили минималната заплата на приемащата страна, но и всички допълнителни бонуси.       От кабинета на унгарския премиер Виктор Орбан заявиха, че промените в първоначалните правила \"въвеждат задължения и ограничения, противоречащи на забраната за дискриминация\".\r\nА във Варшава полският заместник-външен министър Конрад Шимански критикува \"протекционистичния характер\" на новия текст, който според него противоречи на принципа на свободното движение на работна сила и услуги в рамките на ЕС.\r\nВ последно време напрежението между Унгария и Полша и партньорите от ЕС по отношение на редица ключови въпроси като например имиграционната политика и планираните промени в съдебната система, които Брюксел виждат като подкопаване на върховенството на закона, непрекъснато се засилват.", "date": "2018.10.04", "title": "Унгария и Полша жалят правилата за евтиния труд в ЕС"}
{"url": "https://www.actualno.com/cars/seat-pokazva-vsichki-novosti-v-parij-news_698139.html", "text": "  SEAT се насочва къмПариж с всичките новости, които има да покаже и го прави по нестандартен начин, като пуска два подвижни шоурума, за да интегрира новите си модели в улиците на Париж и да ги приближи максимално до любителите на марката.     SEAT Arona е на показ в подвижния шоурум, разположен на емблематичния площад \"Сен-Лазар\", където парижани ще получат шанса да изпробват автомобила и да открият всички негови характеристики. Освен това от събота ще има място, отделено за марката CUPRA в емблематичния Le BHV Marais, разположен в най-модерния квартал на града. Интериорът на това пространство ще се отличава с изтънченост, качество и персонализация, а този подвижен шоурум ще включва продукти и ограничени изделия на уникалната нова линия аксесоари, произведена в сътрудничество между CUPRA и други престижни марки като Fabike, LGR или Trakatan. Президентът на SEAT Лука де Мео заяви, че \"Париж е перфектният фон за представяне на нашите най-нови предложения пред обществеността катоTarraco и Arona TGI. До 2020 г. ще пускаме нова кола на всеки шест месеца, което представлява предизвикателство за компанията, но и възможност да покажем потенциала на SEAT. Искаме да бъдем още по-близо до хората и поради тазипричина ситуираме колите си в естествената им среда, която е улиците на града.\"  SUV офанзивата на SEAT пристига на автомобилното изложение в Париж Посетителите на автомобилното изложение в Париж могат да видят за първи път цялата серия от SUV моделите на SEAT - Arona, Ateca и новият Tarraco. На тазгодишното издание на шоуто SEAT ще покаже всички възможности на новопоявилия се Tarraco на своя щанд. Със слогана \"Защо не сега?\", посетителите могат да опознаят колата и да се насладят на невероятно преживяване в интерактивна стая, облицована с отразяващи стени, които ги транспортират до центъра на Tarraco вселената. Този модел ще привлече нови клиенти, ще повиши имиджа на марката и ще даде положителен принос за финансовите резултати на компанията. Щандът на SEAT на автомобилното изложение в Париж също така разполага с широкоформатни екрани, така че посетителите могат индивидуално да конфигурират модели като Ibiza, Arona, Leon, Ateca или самият Tarraco.    SEAT Tarraco, новият флагман на марката Новият SUV на SEAT символизира влизането на марката вall-terrain категорията за автомобили с до 7 места. Представен на 18 септември в град Тарагона, Tarraco посочва посоката на проектиране, която ще бъде следвана от бъдещите автомобили на компанията. Разположен на преденплан в SUV гамата на SEAT, Tarraco има забележителен дизайн и функционалност, спортен дух и комфорт, достъпност и качество, високи технологии и емоции. Всичките му двигатели са оборудвани с директно впръскване, турбокомпресор и технология Start & Stop, с мощност от 150 и 190 к.с.\r\nSEAT Arona TGI, първият SUV задвижван от газ на пазара\r\nАрона е първият автомобил в SUV серията на SEAT, който ще бъде оборудван с компресиран природенгаз, устойчива алтернатива на бензина и дизеловото гориво. Arona TGI е проектирана, разработена и ще бъде произвеждана в завода в Martorell. Този модел представлява крачка напред в програмата за развитие на компанията благодарение на зеленото си задвижване, което води до по-малко въздействие върху околната среда и икономия на разхода за шофьорите. Новата трицилиндрова Arona TGI е оборудвана с двигател с 12 клапана и шестстепенна ръчна скорост на кутия и има пробег от 400 км в режим CNG и 160 км при работа с бензин.   CUPRA Ateca, нова марка се ражда\r\nСпортният нов SUV оглавява новата марка CUPRA и се отличава с изключителен баланс между спортното удоволствие от шофирането и удобството в ежедневното шофиране. Със своя спортен дизайн, уникален стил и индивидуалност, той разполага с впечатляващ набор от технологични решения, които го поставят наравно с автомобили от премиум класа. Той е оборудван с четирицилиндров 2.0 TSI двигател, който осигурява мощност от 300 к.с. и шестстепенна автоматична скоростна кутия с двоен съединител DSG.", "date": "2018.10.04", "title": "SEAT показва всички новости в Париж"}
{"url": "https://www.actualno.com/europe/ep-iska-stranite-chlenki-da-polzvat-i-drugi-kriterii-osven-naj-niska-cena-za-obshtestvenite-porychki-news_698113.html", "text": "  Европейският парламент (EП) е дълбоко разочарован от скоростта, с която много държави членки транспонираха директивите за обществените поръчки от 2014 г., както и от многобройните закъснения, и настоява процесът по транспониране да завърши бързо, без повече забавяне. Това заявават евродепутатите в позиция, изпратена до медиите.     ЕП иска от Европейската комисия (EК) да организира по достъпен и удобен за ползване начин ръководствата и другите инструменти, разработени, за да подпомагат държавите членки при прилагането на рамката за обществени поръчки. Парламентът приветства факта, че много държави от ЕС са приели разпоредби за използването на критерии за качество (включително най-добро съотношение цена – качество) и насърчава тяхното систематично прилагане. , се казва още в доклада на ЕП.  Парламентът също така насърчава възлагащите органи да си сътрудничат с участниците на пазара, за да разработват новаторски методологии, продукти, произведения или услуги, които все още не съществуват.\r\nКарлуш Куелю, докладчик от Комисията по вътрешния пазар и защита на потребителите, заяви: „Над 250 000 публични органа в ЕС изразходват около 14% от БВП, т.е. почти 2 трилиона евро годишно за закупуване на услуги, строителни дейности и доставки“.\r\n„С този доклад бихме искали да насочим Европейската комисията и държавите членки към това как да подходят към пазарите на обществени поръчки по един по-етичен, прозрачен, ефективен и устойчив начин. Новите директиви от 2014 г. не само определят правилата, които публичните органи трябва да спазват, за да обосноват начините, по които изразходват парите на данъкоплатците, но също така предоставят огромни възможности на държавите членки да постигат стратегически цели и да провеждат политики чрез обществени поръчки“.     .    - да анализират и докладват причините за за възлагане в редица държави от ЕС, които не отчитат качеството, устойчивостта и социалното приобщаване;\r\n- да използват иновативни обществени поръчки за постигане на интелигентен, екологичен  и приобщаващ растеж и за укрепване на кръговата икономика; Членовете на ЕП подчертават новите възможности, предлагани от директивите за обществените поръчки, по отношение на повторно използвани, ремонтирани, реновирани и рециклирани стоки и услуги и други устойчиви и ресурсно ефективни продукти и решения;\r\n- да подпомагат участието на МСП в търговете, например чрез задължително разделяне на партиди, когато това е възможно, или чрез ограничаване на оборота, необходим за участие в тръжна процедура (разделянето на договорите на партиди насърчава конкуренцията на пазара и избягва риска от еднолични търгове, зависимостта на доставчиците, се отбелязва в доклада); трябва да се разработят консултантски услуги и обучение за МСП, за да се подобри тяхното участие в тръжните процедури;      - да се стремят към , а именно от уведомяване, достъп до тръжни процедури и представяне до оценка, възлагане на поръчки, поръчване, фактуриране и плащане;\r\n- да приемат национални стратегии за модернизиране на националните системи за обществени поръчки и повишаване на тяхната ефективност;\r\n- да увеличат съвместните процедури за възлагане на обществени поръчки, включително трансграничните, за което преразгледаните правила на ЕС предлагат улеснения;\r\n- да използват икономически ефективни инструменти за управление на договори, за подобряване на прозрачността, целостта и данните, както и за по-добро управление на обществените поръчки, като регистри на договори;   - да осигурят оперативна съвместимост на закупените стоки и услуги и да се избегне блокирането на доставчиците;\r\n- да разработят национални планове за професионализиране, като обръщат внимание на всички нива на публичната администрация, а също и на критерии за качество като социални и екологични критерии;\r\n- да приемат европейски етичен кодекс за обществените поръчки за различните участници в процеса на възлагане на обществени поръчки;\r\n- в областта на обществените поръчки.", "date": "2018.10.04", "title": "ЕП иска страните членки да ползват и други критерии освен \"най-ниска цена\" за обществените поръчки"}
{"url": "https://www.actualno.com/balkani/liljana-pavlova-turcija-e-vajen-strategicheski-partnior-na-es-news_698137.html", "text": "  Турция е важен стратегически партньор на ЕС, но трябва да бъдем честни по отношение на членството ѝ в ЕС. Това заяви българският министър, отговарящ за българското председателство на Съвета на ЕС, Лиляна Павлова.     „Турция е наш стратегически партньор, важен партньор по отношение на сигурността и миграцията. Турция подкрепи ЕС във връзка с въпроса за нелегалната миграция и без нея нямаше да имаме 95 процента по-малко нелегални имигранти“, подчерта Павлова в обръщение на панела \"Разширяването на ЕС и Западните Балкани\" в рамките на Седмата среща на върха за Югоизточна Европа в Белград.   Според Павлова обаче, когато става въпрос за разширяването на ЕС и членството на Турция в Съюза, това е съвсем различен въпрос. „Турция трябва самостоятелно да реши дали иска да продължи по пътя към ЕС, защото това е въпрос на зачитане на ценности“, подчерта Павлова.\r\nСекретарят по международни отношения на най-голямата опозиционна партия в Гърция „Нова демокрация“, Георгиос Кумуцакос, от своя страна отбеляза, че ЕС и Турция вече са установили партньорски отношения и че трябва да се работи за засилване на двустранните икономически връзки.  ", "date": "2018.10.04", "title": "Лиляна Павлова: Турция е важен стратегически партньор на ЕС"}
{"url": "https://www.actualno.com/europe/sriv-v-rejtinga-na-hss-deset-dni-predi-izborite-v-bavarija-news_698124.html", "text": "  Десет дни преди изборите за регионален парламент на Бавария, рейтингът на управляващия в Мюнхен Християнсоциален съюз (ХСС) се срина с още два процента, съобщава националният ежедневник Die Frankfurter Allgemeine Zeitung, цитиран от агенция \"Фокус\".     Към настоящия момент партията на Хорст Зеехофер може да разчита на подкрепата на 33% от избирателите, с два по-малко в сравнение с предходния месец, показват резултати от последните проучвания на общественото мнение.   „Зелените“ събират подкрепата на 18% от гласоподавателите, Германската социалдемократическа партия (ГСДП) и „Свободни избиратели“ – 11%. „Алтернатива за Германия“ губи един процент от подкрепата (10%).\r\nПоследни са Свободната демократическа партия (СвДП) със шест на сто и „Левица“, която остава малко под петпроцентовата бариера.  ", "date": "2018.10.04", "title": "Срив в рейтинга на ХСС десет дни преди изборите в Бавария"}
{"url": "https://www.actualno.com/balkani/erdogan-referendum-za-vlizane-v-es-moje-i-da-e-podhodjasht-za-turcija-news_698134.html", "text": "   . Това заяви президентът на страната Реджеп Тайип Ердоган, добавяйки, че ще обсъди подобна стъпка със своите министри. Това предаде Reuters, цитирана от агенция \"Фокус\".     „Вече е 2018 година, а те все още ни карат да чакаме“, заяви Ердоган по време на форум в Истанбул. „Трябва да се обърнем към 81 милиона души и да видим какво ще е тяхното решение ( относно приемането на Турция в ЕС - бел. ред. )“, посочи държавният глава.   Той коментира, че , докато сирийският народ не проведе избори. „Когато сирийският народ проведе избори, тогава ще оставим Сирия на нейните собственици“, заяви Ердоган.\r\nПо отношение на споразумението с руския президент Владимир Путин за създаване на демилитаризирана зона между бунтовническите и правителствените бойци в Северна Сирия, Ердоган коментира: „Осигуряването на този коридор означава осигуряване на Идлиб. И ние започнахме да укрепваме нашите постове за наблюдение“.  ", "date": "2018.10.04", "title": "Ердоган: Референдум за влизане в ЕС може и да е подходящ за Турция"}
{"url": "https://www.actualno.com/music/goran-bregovich-s-mashtaben-koleden-koncert-v-plovdiv-news_698062.html", "text": "  След невероятния успех на първия концерт на Горан Брегович в Пловдив и разпродаването му за уникално кратко време, легендата на сръбската музика се завръща за втори лайв, чийто организатор е . Датата на новото шоу е 18 декември, а мястото - зала С.И.Л.А .     По този начин рок звездата на бивша Югославия ще успее да зарадва всички свои почитатели в България, които не успяха да присъстват на 28 септември, когато Брегович „взриви“ емблематичния Античен театър с музиката си, а стотиците фенове си тръгнаха в пълна екзалтация след един невероятен двучасов спектакъл, включващ най-доброто от творчеството на големия музикант.\r\nНа 18 декември, малко преди Коледа, Брегович отново ще излезе на сцената с най-добрите балкански музиканти от „Оркестър за сватби и погребения“.\r\nСпециално за публиката в Пловдив гениалният музикант ще изпълни най-големите си и емблематични хитове от началото на кариерата си до днес като: „Аризонска мечта“, „Месечинка“, „Калашников“, „Буба Мара“ и много други.  Закупените билети с дата 26 и 30 септември ЩЕ ВАЖАТ ЗА НОВАТА ДАТА без презаверка.\r\nБилетите за събитието са в продажба от днес, 4 октомври и могат да бъдат закупени от мрежата на Eventim на цени от 40 до 60 лв, .", "date": "2018.10.04", "title": "Горан Брегович с мащабен коледен концерт в Пловдив"}
{"url": "https://www.actualno.com/politics/nikolaj-markov-karadajy-sluji-na-bojestvoto-ahmet-news_698069.html", "text": "  \"Мустафа Карадайъ каза: \"Аз съм убеден, че дъжавните институции си вършат работата.\" Убеден си Мустафа, но и аз съм убеден, че във Възродителния процес институциите също са си вършили работата. Нали!? Проблемът, някога и сега, е далеч по-голям от самия теб, защото пътя от родния Карабулак до Сараите се оказа аутобан за такива светли кадри. Не случайно! Няма да разследваме как се влиза и завършва успешно Икономически университет в София, без да се говори български език, защото и това не е твой проблем.     Големият проблем, Мустафа, е нивото! Не онова, което култивира и възпитава възхищение и преклонение към политическо-олигархичното божество Ахмет - нито към сараите, жените и парите му! Нито към историческата му значимост за Вселената, междупланетното хидроинженерство, водородните общества и умопомрачителните културни и духовни култове\". Това експертът по сигурността Николай Марков.   \"Драги ми Мустафа,\r\nНивото на интелигентност на всеки човек е коректор на нисшите му страсти. Запомни от мен това. Тази корекция е жизнено необходима за изграждане на здрава личност, била тя и политическа. Докато достигнеш това ниво, приятелю, ще си останеш обикновен паж на Божеството Ахмет - единствената ти лична идентификация!  Само бедните души обожествяват живи хора. Затова ще говориш каквото и както ти се разпореди и от време на време ще пушиш наргиле с хашиш и ще играеш кючек пред султана, за да докажеш, че си лоялен и верен към първичните си тъмръшки инстинкти...\", допълни той.", "date": "2018.10.04", "title": "Николай Марков: Карадайъ служи на божеството Ахмет"}
{"url": "https://www.actualno.com/society/novinite-naj-vajnoto-za-denja-4-oktomvri-news_698100.html", "text": "  Редакционният екип на ви представя най-важните новини за изминалия ден, 4 октомври.      Протестиращите майки на деца с увреждания напуснаха среща в Народното събрание, организирана от депутати от ГЕРБ с участието на министрите на труда и социалната политика Бисер Петков, на здравеопазването Кирил Ананиев и на образованието и науката Красимир Вълчев.   Граждани излизат на протест заради лошо качество на ремонтите дейности на ул.\"Граф Игнатиев\" в София. Недоволството си те ще изразят утре (5 октомври) пред сградата на Столична община. Възлагането на обществените поръчки скоро ще стане напълно електронно. За целта ще бъде създадена централизирана електронна платформа, реши парламентът, като прие окончателно поправки в Закона за обществените поръчки, внесени от правителството.     \"Никой никога не е мислил и не мисли техните доходи (бел. ред. - на Светия синод), които получават от дарения, от продажба на свещи и т.н. някой да им ги взема, събира, проверява и т.н. Това, което държавата дава – целево, по еврофондове или директно от бюджета, разбира се, че ние ще му държим контрол и те (бел. ред. - Светия синод) нямат по никакъв начин против това\". Това заяви премиерът Бойко Борисов след специалната си среща с представителите на Светия Синод във връзка с готвените промени в Закона за вероизповеданията. БСП имат една единствена цел – да има неприятности в държавата, да има безредици и да им се сбъдне мечтата – да отидем на предсрочни парламентарни избори и да имат служебен кабинет, който да бъде назначен от президента Радев, посочи Цветанов в ефира на bTV.    Държавата се отказва от идеята да отпадне таванът за новоотпуснатите пенсии от началото на следващата година. За сметка на това обаче за всички вече отпуснати и нови пенсии максималният размер ще се увеличи на 1200 лева от 1 юли 2019 г. За това се договориха синдикатите и правителството на среща при премиера Бойко Борисов, предаде bTV. Комисията за енергийно и водно регулиране започва разследване за манипулиране на цените на тока на свободния пазар. Причината – сигнали от бизнеса за драстичен скок в цената на тока на енергийната борса. \"Големият проблем вече не е корупцията, а работната сила. Бизнесът в България започва да отказва поръчки, няма кой да работи. Това каза министърът на икономиката Емил Караниколов. Той все пак уточни, че корупция съществува. Русия се опитала да открадне файлове от разследването на сваления Боинг над Донбас. Това съобщи министърът на отбраната на Холандия Анк Бейлевелд, съобщи The Washington Post. По думите ѝ сътрудници на руското разузнаване се опитали да придобият данни за самолетната катастрофа. Засега няма други подробности.", "date": "2018.10.04", "title": "Новините: Най-важното за деня, 4 октомври "}
{"url": "https://www.actualno.com/healthy/naj-dobrite-lekari-ot-bylgarija-i-sveta-shte-preglejdat-i-konsultirat-bezplatno-v-ndk-tozi-uikend-news_698065.html", "text": "        Рядка по рода си възможност за среща с някои от най-добрите специалисти на здравеопазването в Европа, с използваните от тях технологии и с възможностите за здравен туризъм, предлага провеждащото се на 6 и 7 октомври в Националния дворец на културата (НДК) в София медицинско изложение Expo Hospitals 2018. Това първо в категорията си признание за важността на здравните заведения в нашия живот ще бъде официално открито в 11 ч. тази събота в централното фоайе на НДК.\r\nПо време на събитието, което се провежда с подкрепата на Национална пациентска организация, ще се проведе и благотворителен базар за деца с церебрална парализа. Всеки желаещ може да донесе лаконства, играчки и дрешки, които да се продават в помощ на децата.\r\nВсяко начало е трудно, а желанието на организатора г-жа Ива Панева-Стърнад да подсигурят безплатни консултации и здравни съвети от най-добри експерти в здравната сфера в Европа, ги е принудило да ограничат площта на изложението и броя на участниците в него, което обаче не е за сметка на качеството. Входът за форума е безплатен, а също и срещата с всеки от българските и чуждестранни участници.     Като съчетава страстта към медицинските технологиите и услуги с истински поглед върху системата на болниците и други заведения, имащо отношение към медицината, Expo Hospitals 2018 си поставя амбициозната задача да превърне желанието на лекарите да помагат и волята на пациентите за качествен живот в съчетание на дух и практики. Модерните технологии и продукти, използвани в медицината, отговарят на предизвикателствата в тази сфера на науката и практиката. Те подобряват безопасността на пациентите, повишават ефективността на леченията и другите форми на терапия, поддържат качеството на живот на хората и осигуряват техния комфорт.\r\nПреглед на програмата на изложението показва например, че посетителите ще имат редкия шанс за безплатна консултация с водещи български дерматолози от клиника Derma-Act. Представители на клиниката ще преглеждат на място с уникален апарат VISIA, показващ проблеми на кожата на лицето, които може да се проявят до 7 години напред в бъдещето. Същевременно ще предложат и възможности за предотвратяването им. Благодарение на техниката и експертността лекарят-дерматолог може да разполага с информация за шестте основни проблема, от които кожата на пациента евентуално би страдала: бръчки, пъпки, пори, неравномерен тен, наличие на бактерии в порите, и пигментни петна от прекомерно излагане на слънце.\r\nСъщо без никаква мисъл за заплащане ще преминат и прегледите на Очна клиника „Ресбиомед\", които ще изследват състоянието на зрението на посетителите с единствения в България апарат с марка CLEARPATH DS 120, който може да открива и захарен диабет от тип 2 до 7 години преди появата на клинична картина.    В последно време у нас особено чувствителен е дебатът за състоянието на здравната услуга и затова по какви правила тя да се заплаща, за да бъде най-справедлива за пациента. Каква по-добра възможност за гостите на изложението от това да се срещнат с професионалистите на компанията „Дженерали Застраховане\"? Застрахователят пък ще има своя шанс да тества продуктите си в подобна среда, където се събират повече хора.   Дошлите в централното фоайе на НДК в събота и неделя ще получат консултация какъв най-подходящ медицински застрахователен продукт биха могли да подберат за себе си и семействата си. „Медицинска Застраховка Закрила\" например предлага възможност за високи инвестиции в здравето. Застрахователен пакет „Алтернативно лечение\" пък може да се сключи като допълнително покритие към „Закрила\" и да обхване извършените в периода на застрахователното покритие разходи за здравни услуги и/или стоки, произтичащи от заболяване или вследствие на злополука и свързани с упражнени спрямо застрахования, неконвенционални методи за благоприятно въздействие върху индивидуалното здраве, както и някои стоки и т.н. останалото – на изложението...\r\nБезплатни консултации ще дават ортопеди, гинеколози, гастроентеролог и офталмолог от известната и престижна болница „Света София\" в столицата, която съвсем скоро ще открие и високотехнологичния си нов корпус.\r\nА сред най-интересните техники, които ще бъдат разкрити в рамките на Експо Хоспитал 2018, е оперативното лечение на диабет тип 2. По този случай в София ще пристигне д-р Турул Демирел от Турция, който има частна практика и прави уникалната операция за лечение на много разпространената, особено сред възрастните хора, диагноза на захарната болест. Също от Турция ще се представи доц. д-р Зафер Токташ – един от най-видните неврохирурзи. Д-р Токташ е признат за водещо име в лечението на мозъчни тумори и гръбначни заболявания.\r\nVitaYana Holistic & Yoga Studio e холистичен център посветен на здравната превенция. Алтернативният подход към заболяванията и неразпложоненията при хората е едно от модерните направления, прилагани като добавка към медицинската грижа. Споменатият център предлага персонални терапевтични йога практики и виброфит терапия насочени към цялостно физическо укрепване на тялото. Изготвят персонален хранителен план на база генетичен тест и ДНК анализ. А генетичните им изследвания откриват още диабет тип 2, остеопороза и ревматизъм, злокачествени тумори; сърдечно-съдови заболявания, инсулинова резистентност, наднормено тегло и затлъстяване, реакция към храни и др.      Адеа център ЕЕГ-биофийдбек съществува от 2005 година и се занимава активно с неврологичния метод. Те за първи път ще представят на изложението иновативен медицински метод за „обратната връзка\" от стимулиране на централна нервна система. Това е метод, които дава възможност за саморегулация на биологичните процеси.\r\nВсички предлагани от Биогенис продукти пък са специално насочени към жизненоважните за хората елементи – въздух и вода. Посетителите на изложението ще могат да получат информация за продукти за пречистване на въздух и вода. Те са малко, но важно, начало към по-добрия живот и доверен помощник във всеки модерен дом.\r\nУчаства още медико-диагностична лаборатория „Д-р Ноневи\", оборудвана с най-съвременна апаратура, с модерна информационна система и други особености, позволяващи качествено, бързо и точно изпълнение на изследванията и получаване на резултатите в удобно за пациента време и по предпочитан от вас начин: на място, по факс, чрез sms, по e-mail или директно от интернет на страницата на лабораторията с индивидуална парола.\r\nОще много други специалисти ще очакват посетителите на Expo Hospitals 2018, за да ги информират за иновативни диагностики и методи на лечение.", "date": "2018.10.04", "title": "Най-добрите лекари от България и света ще преглеждат и консултират безплатно в НДК този уикенд"}
{"url": "https://www.actualno.com/business/tavanyt-na-pensiite-njama-da-otpada-a-shte-se-vdigne-do-1200-leva-news_698036.html", "text": "   За това се договориха синдикатите и правителството на среща при премиера Бойко Борисов, предаде bTV.     Таванът в момента е 910 лв.\r\nЗаради поскъпването на живота, което предстои през зимните месеци с  повишаването на цените на газа, а от там на стоките и отоплението,  синдикатите и управляващите са се договорили, че  която е постигната, е заложеното за догодина за всички служители на бюджетна издръжка да не се прави „на калпак”,   Според синдикатите има звена в различните ведомства, които се нуждаят от по-сериозно увеличаване на заплатите. На срещата присъстваха премиерът Бойко Борисов, вицепремиерът Валери  Симеонов, министърът на финансите Владислав Горанов и представители на  синдикатите.\r\nГоранов уточни, че изчисленията не дават  възможност  таванът да  падне. Има разминавания между осигурителния принос и вписаните пенсии. Има  едни екстремно високи пенсии, които заради пенсионните формули през  годините се смятат за нереални, смята министърът, цитиран от БГНЕС.    Според Пламен Димитров от КНСБ вдигането на тавана на пенсиите \"ще даде възможност на 41 хил. от 61 хил. души да получават това, което им се полага\".", "date": "2018.10.04", "title": "Таванът на пенсиите няма да отпада, а ще се вдигне до 1200 лева"}
{"url": "https://www.actualno.com/sofia/remontyt-na-grafa-predizvika-protest-sreshtu-fandykova-news_698068.html", "text": "        Недоволството си те ще изразят утре (5 октомври) пред сградата на Столична община.   \"За 12 години управлението на г-жа \"Данчето на Бойко\" се превърна в нарицателно за корупция, която се материализира пред очите ни под формата на отвратително и не в срок извършени ремонти, струващи ни десетки милиони\", пишат организаторите.  ", "date": "2018.10.04", "title": "Ремонтът на \"Графа\" предизвика протест срещу Фандъкова"}
{"url": "https://www.actualno.com/curious/razgadaha-tajnata-na-zloveshtija-jelezen-kovcheg-ot-nu-jork-news_698038.html", "text": "        През 2011 година работници намериха железен ковчег, в който беше положено тялото на жена в рокля и чорапогащи в Ню Йорк. По-късно стана ясно, че жената е починала преди повече от век и половина. Нейният гроб се е намирал на територията на църква, която е била основана от първото поколение свободни афроамериканци през 1830 година.   Археолозите са успели да определят самоличността на жената с помощта на исторически документи, анализи и компютърна томография. Намерената жена се е казвала Марта Петерсън и е починала на 26 години. Според записи от 1850 година, жената е живеела и работила в дома на гробаря Уилям Реймънд, като именно неговата компания е изработила ковчега, в който е била погребана Петерсън.\r\nБлагодарение на ковчега тялото ѝ било доста запазено. Жената е била погребана в дълги бели одежди, плетена шапка и плътни чорапогащи.      ", "date": "2018.10.04", "title": "Разгадаха тайната на зловещия железен ковчег от Ню Йорк"}
{"url": "https://www.actualno.com/curious/mira-dobreva-razkri-sramna-tajna-ot-minaloto-si-news_698041.html", "text": "        По време на разговор с рапърката Диона, която мрънкаше и недоволстваше, че работела като администраторка в хотел срещу 500 лева заплата, красивата телевизионерка на БНТ сподели, че в началото на престоя си в София е работела като чистачка във фирмата, в която била секретарка.    \"Знаех гръцки език и бях секретарка. Един ден ми казаха да намеря чистачка. Преспах една нощ и предложих аз да чистя, защото това бяха още пари към заплатата - 200 лева. Баща ми почина, майка ми беше на 38 години и аз трябваше да избера – да се остана в столицата или да се върна вкъщи. Много дълго го криех, защото ме беше срам, че съм работила това. Днес обаче го разказвам с гордост\" , призна Добрева.\r\nЗа да докаже колко безумни са мечтите на Денислава, която жадува за бърза и лесна слава, половинката на Гала - Стефан Николов, който върти успешен бизнес, свързан с кошери, производството и търговията на висококачествен мед и пчелни продукти, заяви, че в началото е изкарвал хляба си, продавайки ризи за по 30 лева в подлеза на Окръжна болница. \"...и съм се молел някой да си купи риза\", разказа на рапърката той.  ", "date": "2018.10.04", "title": "Мира Добрева разкри срамна тайна от миналото си"}
{"url": "https://www.actualno.com/america/bloomberg-kitaj-slagal-shpionski-chipove-v-harduer-za-apple-i-amazon-news_698067.html", "text": "   Това твърди Bloomberg BusinessWeek в свое разследване, предизвикало бурни реакции в технологичния свят в САЩ, съобщава      Според статията чиповете са обект на разследване от страна на американското правителство от 2015 г. насам. която доставя продукти за центровете за данни на технологичните фирми.   Проблемът бил открит от независими разследващи, наети от доставчици  на облачни услуги. Именно през 2015 г. Apple се отказа от сървърите на  Super Micro и окончателно прекрати партньорството си с компанията през  2016 г. Сега обаче твърди, че това нямало общо с шпионски чипове. уточняват от Bloomberg. Те цитират свои анонимни правителствени и корпоративни източници.   Какво заявиха прочетете    ", "date": "2018.10.04", "title": "Bloomberg: Китай слагал шпионски чипове в хардуер за Apple и Amazon"}
{"url": "https://www.actualno.com/sofia/demokratichna-bylgarija-poiska-ostavkata-na-jordanka-fandykova-news_698073.html", "text": "   Според обединението управлението на ГЕРБ в столицата е нанесло непоправими щети на облика на столицата на България, става известно от разпространена позиция до медиите.     \"Зад загражденията лъсна плодът на вашето корупционни, безотговорно и некадърно управление\", обръщат се десните към столичния кмет по повод скъпоструващи некачествени ремонти в центъра на града, които предизвикаха голямо обществено недоволство, след като част от загражденията бяха премахнати.   \"Демократична България\" призовава градоначалника незабавно да подаде оставка. \"Ако имате поне малко достойнство, си тръгнете сега! Вече само така можете да бъдете полезна\", пише още в позицията. Дава се за пример ремонтът на центъра на София, който е трябвало да се превърне в \"перла в короната\", а е станал естествена емблема на управлението на ГЕРБ.\r\n\"Струващ повече от 24 милиона, той нанесе непоправими щети на облика на столицата на България. След като повече от година градът беше под обсада, създаден беше хаос, затруднено беше движението, нанесени бяха непоправими щети на бизнеса – днес се изправяме пред \"видимите резултати\" от вашата дейност. Не става дума само за отделни нередности или пропуски, а за изначално опорочен проект. Зад загражденията лъсна плодът на вашето корупционно, безотговорно и некадърно управление\", е коментарът на демократите.  Според демократите окончателното доказателство за пълната му несъстоятелност е, \"че този погром се изпълнява от \"Джи Пи груп\", която в момента е обект на скандални разкрития, показва дълбоките корупционни корени на вашия модел на управление\". Според обединението Фандъкова е предала всички очаквания и надежди на столичани София да се превърне в европейска столица.", "date": "2018.10.04", "title": "\"Демократична България\" поиска оставката на Йорданка Фандъкова"}
{"url": "https://www.actualno.com/showbusiness/dara-razkaza-za-vryzkata-si-s-papi-hans-news_698046.html", "text": "        Още с дебютния си сингъл от преди две години — \"К'во не чу\" младата звезда се спечели много фенове и у нас, и в чужбина. В Instagram тя има 225 000 последователи. Пред Life.dir.bg тя сподели много детайли за личния си живот, както и за бъдещите си музикални проекти.   За новото си парче \"My Time\" тя разказа следното: \"Всичко се случи толкова бързо, че самата аз не успях да асимилирам кога записахме \"My Time\", кога снимахме клипа, кога излезе... Целият проект бе направен само за 10 часа, в които са включени и часовете за видеото. Песента записах в Румъния, а видеото снимахме тук, в България. Kачихме се на планина Витоша и заснехме много красиви кадри. Природата ни е невероятна!\"       Пред интернет изданието Дара проговори и за връзката си с настоящия съквартирант във VIP Brother - Константин Трендафилов по-познат като Папи Ханс. На въпроса кои са най-отличителните качества на поета, Дара отговори \"креативността му, това, че е точен в отношенията си с хората, адски дружелюбен и не на последно място - много забавен!\"\r\nМладата певица разкри, че не е влязла в къщата на Големия брат, понеже има много ангажименти и предпочита да работи усилено върху кариерата си.    Дара смята, че Папи Ханс ще се задържи дълго в звездната къща, но трябва да бъде себе си и да не се поддава на провокации. Любимката на тийнейджърите сподели притеснението си, че може да изкарат бившия ѝ такъв, какъвто не е.   източник: ", "date": "2018.10.04", "title": "Дара разказа за връзката си с Папи Ханс"}
{"url": "https://www.actualno.com/politics/deputat-sricha-ot-tribunata-drug-si-gleda-filmi-v-parlamenta-video-news_698047.html", "text": "  Депутатът от ГЕРБ и професионален футболен съдия Стефан Апостолов се превърна в \"хит\" в социалните мрежи, заради меко казано странното сричане на законопроекта за физическото възпитание и спорта. Наложи се председателстващата заседанието Нигяр Джафер да го прекъсне, за да коригира думите му. Сричането му обаче предизвика масови дискусии в социалните мрежи за това дали въобще той е достатъчно подготвен за отговорността на държавния пост.      Депутатът е синът на кмета на Симитли Апостол Апостолов, за когото Методи Бачев, шефът на строителната компания \"Агромах\", бе казал в прав текст, . Във връзка с куриозния лаф от 2016-та, във Facebook вече твърдят, че заекващият депутат е \"доведеният син\" на самия премиер, от \"връзката му\" с кмета. Стефан Апостолов \"блесна\" и по време на мача на Шампионската лига между Розенборг и Валур, когато . \r\nСпоред последната му засега Стефан Апостолов разполага с над 430 000 лева в брой и в банкови сметки.  През това време засякоха друг персонаж в парламентарни прегрешения - народният представител от БСП Георги Андреев. Той предпочел да стои на диванче до стаята на парламентарната му група, вместо да е в пленарната зала по време на приемането на второ четене на промени в Закона за физическото възпитание и спорта. Попитан дали му е толкова скучно в парламента, че предпочита да гледа филми, Андреев уточнил, че не вижда проблем, тъй като депутатите били в почивка.", "date": "2018.10.04", "title": "Депутат срича от трибуната, друг си гледа филми в парламента (ВИДЕО)"}
{"url": "https://www.actualno.com/education/vylchev-objavi-rezultatite-ot-proverkata-na-cenite-na-uchebnicite-sled-7-klas-news_698037.html", "text": "  \"Според това, което направихме като анализ, не можем да говорим за цени над пазарните, при учебници след 7 клас. Има няколко учебника при определени дисциплини са малко по-високи, но като цяло средните цени са около 12 лв. на един учебник.\" Това каза министърът на образованието Красимир Вълчев по време на кръгла маса на тема „Учители за дигитално образование“, предаде репортер на Агенция „Фокус“.     \"Разликата в цените на книгите и учебниците не е толкова голяма спрямо минали години. Последните 10 години е намаляла относителната цена на това, което плащаме от държавния бюджет\", каза министър Вълчев.   \"Ние имаме конкурентен пазар, в никакъв случай не може да се говори за монопол, печалби или завишени стойности, които да не са оправдани\", заяви министърът.\r\nСпоред него издателствата представят своите резултати от това колко се е увеличила цената на хартията и други фактори, които влияят за образуването на крайната цена за потребителите.  \"В някои училища, в предимно езиковите гимназии се закупват едновременно учебници за две години, което предполага по-голям разход за родителите“, посочи той и добави, че ще продължи разговорите и срещите с издателствата.   Припомняме, че в края на септември образователният министър Красимир Вълчев разпореди проверка във връзка с високата цена на комплекта учебници за 9 клас. Проблемът възникна, тъй като въпросните учебници са по новите програми и няма възможност да се купят употребявани варианти. Тогава министърът обяви, че предстои да се срещне с издателствата, за да обсъдят възможностите за намаляване на цените.", "date": "2018.10.04", "title": "Вълчев обяви резултатите от проверката на цените на учебниците след 7 клас"}
{"url": "https://www.actualno.com/europe/rusija-se-opitala-da-otkradne-fajlove-ot-razsledvaneto-na-svalenija-boing-nad-donbas-news_698075.html", "text": "  Русия се опитала да открадне файлове от разследването на сваления Боинг над Донбас. Това съобщи министърът на отбраната на Холандия Анк Бейлевелд, съобщи The Washington Post.     По думите ѝ сътрудници на руското разузнаване се опитали да придобият данни за самолетната катастрофа. Засега няма други подробности.   По-рано бе съобщено, че , планирали кибератака срещу Организацията за забрана на химическо оръжие. Руснаците се опитали да атакуват Wi-Fi на организацията. Според холандските власти операцията е организирана от ГРУ (Националния център за киберсигурност руската служба, позната със старото си наименование Главно разузнавателно управление (ГРУ).\r\nНа 27 септември министърът на външните работи на Австралия Марис Пейн обвини Русия в това, че не иска да признае резултатите от проведеното разследване на Съвместната следствена група за причините за свалянето на малайзийския Боинг над Източна Украйна през юли 2014 г.  През май тази година съвместната следствена група излезе с доклад, в който се казва, че ракетата, пусната по самолета е доставена от руска военна част.  Русия отрече изводите. Преди дни от министерството на отбраната на Руската федерация съобщиха, че ракетата, свалила самолета е идентифицирана и че е била изпратена в Украйна още през 1986 година, след което не се е връщала на руска територия.   ", "date": "2018.10.04", "title": "Русия се опитала да открадне файлове от разследването на сваления Боинг над Донбас"}
{"url": "https://www.actualno.com/interest/100-jivotinski-vidove-izchezvat-vseki-den-news_698057.html", "text": "  В Световния ден на животните организациите, които се грижат за оцеляването им, предупреждават за застрашаване на много животински видове и лошото им състояние в различни части на света.     Световният ден на животните беше обявен през 1931 г. на конвенция на екозащитниците във Флоренция, за да се подчертае статутът на застрашените видове в неравностойно положение. Решено е този ден традиционно да се празнува на 4 октомври, когато католическата църква празнува Св. Франсиско Асишки – защитник на животните.   Целта на Световния ден на животните е да се подобри отношението към животинските видове по света, като се предостави подкрепа на лица, групи и организации за хуманно отношение към животните, предава БГНЕС.\r\nВ света има над 40 000 застрашени вида, съобщава МИА.  Според Комитета на ООН за защита на животните и природата 100 вида животни изчезват всеки ден заради бракониери с цел печалба.   Сред най-критичните видове, когато става въпрос за оцеляване, са големите панди, тигрите, морските костенурки, големите примати, слоновете и носорозите.\r\nЗащитниците на животни предупреждават, че и в най-развитите държави в света с уредено законодателство има \"срамни изключения на застрашаване животни\" и посочват за пример испанската корида и английската традиция за лов с кучета, който е забранен.    Как негативни примери се посочват и китайските ферми за мечки, които се поддържат за нуждите на медицината, антихуманния лов за износ на морски костенурки в Индонезия и Япония и редица други заплахи за оцеляването на животните. Особено внимание се обръща на застрашаването на тигрите, които са частично унищожени.", "date": "2018.10.04", "title": "100 животински видове изчезват всеки ден"}
{"url": "https://www.actualno.com/business/ns-prie-vyvejdaneto-na-elektronna-sistema-za-obshtestveni-porychki-news_698053.html", "text": "   За целта ще бъде създадена централизирана електронна платформа, реши парламентът, като прие окончателно поправки в Закона за обществените поръчки, внесени от правителството.     Централизираната електронна платформа ще обхваща целия процес на възлагане, като са предвидени разпоредби, които отчитат етапността на нейното въвеждане в експлоатация.    Допусната е възможност само централните органи за покупки да използват свои платформи, които трябва да отговарят на регламентираните към тях принципни изисквания за свързаност с националната платформа.  Във връзка с въвеждането на задължителна електронна комуникация ще се промени редът за подписването, публикуването и връчването на електронни документи в хода на възлагане и изпълнение на поръчките, съответно в правилата за съхраняване на информацията.   Подробните правила за провеждане на процедурите за обществени поръчки чрез използване на платформата ще бъдат уредени в правилника за прилагане на закона.     Предлага се повишаване на стойностните прагове в съответствие с новите регламенти на ЕК от декември 2017 г. – средно с около 5 на сто за доставки и стандартни услуги.   Предвиденото по-значително увеличение на праговете за строителство и за социални и други специфични услуги цели доближаване до съответните европейски стойности.\r\nС оглед осигуряване на по-голяма прозрачност в процеса на възлагане и изпълнение на поръчките се предлага задължение за възложителите да публикуват на профила на купувача договорите за подизпълнение, а в Регистъра на обществените поръчки – информация за всички допълнителни споразумения към договорите.", "date": "2018.10.04", "title": "НС прие въвеждането на електронна система за обществени поръчки"}
{"url": "https://www.actualno.com/society/pisateljat-nedjalko-slavov-jiveem-v-demografski-kolaps-news_698072.html", "text": "  \"На първо място по смъртност, на последно място по раждаемост в ЕС.     Демографски колапс.   И срещу това – ежедневно плюене на всичко българско от разни пухкави и розовобузи лъже-емпати и релативисти, всъщност най-обикновени ежедневни българомразци и камуфлажни болшевико-глобалисти, призоваващи за космическа прегръдка с нищото, изтръгващи живеца на живота и борбата от все още живите!\", писателят Недялко Славов.\r\n\"А кой ще прегърне нас, българите? А кой чуждестранен \"емпат\" ще се смили над нас в тоя световен зверилник?\", попита още той.  ", "date": "2018.10.04", "title": "Писателят Недялко Славов: Живеем в демографски колапс"}
{"url": "https://www.actualno.com/motoring/novite-nokian-wetproof-sa-vrag-na-akvaplaninga-news_697837.html", "text": "        Новият член на семейството от модернизирани летни гуми на Nokian Tyres, , показва отличен баланс между максимален комфорт и изключителна сигурност. Nokian Wetproof предлага стабилно представяне в дъждовни дни и допълнителен комфорт при лоши пътни условия. Тайната зад чудесния баланс в представянето на сухи и мокри пътища е новата концепция Уникалната технология на зони за безопасност дава сигурност и увереност на водача при всякакви условия, а намаленото съпротивление при търкаляне повишава енергийната ефективност на автомобила и екосъобразността на шофирането.\r\nДоказателство за отличните характеристики на гумите Nokian Wetproof е представянето им на теста Tire Performance Mark, проведен от TÜV. Сертификатът на независимата организация TÜV SÜD потвърждава, че гумите Nokian Wetproof се представят успешно в сравнение с първокласни конкуренти по отношение на качество и експлоатационни показатели.\r\nНовите Nokian Wetproof се предлагат в скоростни категории T (190 км/ч), H (210 км/ч), V (240 км/ч) и W (270 км/ч), а широката им гама включва 46 продукта с размери от 14 до 20 инча. Новите Nokian Wetproof ще бъдат достъпни за клиентите през пролетта на 2019 г.   Летните гуми трябва да служат безопасно и надеждно от ранна пролет до късна есен, което означава, че те не са едносезонен продукт. Дългогодишният опит, традициите в безопасността и екологичните принципи на Nokian Tyres са гаранция, че новите Nokian Wetproof предлагат високи експлоатационни характеристики и спокойствие и през трите сезона.    Докато се любуваме на прекрасните летни дни, лесно можем да забравим за опасността, която дебне по обилно намокрените пътища. В наши дни метеорологичните условия често се променят от непоносими жеги до проливни дъждове, а прогнозата за времето може неочаквано да се измени. Внезапният и обилен дъжд може да доведе до аквапланинг, особено когато има много вода на пътя или в коловозите, които са се образували.\r\nСпоред потребителско проучване на Nokian Tyres, безопасността е сред най-важните критерии при покупката на гуми. Европейските водачи на автомобили особено ценят в летните гуми доброто сцепление при суха и мокра настилка. Безопасността винаги е водеща за Nokian Tyres при разработването на нови продукти. „Nokian Wetproof предлагат възможно най-добрата комбинация от характеристики за сухи и мокри пътища. Успяхме съществено да подобрим сцеплението на мокър път и устойчивостта на аквапланинг, като по този начин можем да предложим на клиентите повече безопасност при шофиране на мокра настилка. Разработването на продукта ни отне повече от 4 години, а десетки прототипи бяха тествани из цяла Европа.“ , споделя , мениджър продуктово развитие в Nokian Tyres.    С цел постигането на по-добро представяне Nokian Wetproof имат асиметрична шарка на протектора. Тя подобрява сцеплението и осигурява добър баланс при представянето на сух и мокър път, като същевременно повишава издръжливостта и износоустойчивостта на гумите.\r\nЗа да осигури максимален комфорт и първокласна безопасност, протекторът на гумата е разделен на две функционални зони. Тази нова технология, наречена , предлага изключителен баланс при представянето на сух и мокър път. Системата се намира от външната страна и осигурява лесно и уверено маневриране и стабилност, докато от вътрешната страна подобрява сцеплението на мокър път и устойчивостта на аквапланинг.\r\nСъздадена с цел подобряване на стабилността и представянето на мокър път, концепцията поддържа надлъжните ребра, като позволява на водата да се оттича от тях по-свободно. Каналите на ребрата са снабдени със самозатварящи се насрещни елементи, които се притискат плътно един към друг в зоната на контакт на гумата с пътя. Този иновативен дизайн подобрява стабилността при шофиране, без да влошава представянето на мокър път.  е иновация върху страницата на гумата, която подобрява комфорта при шофиране, като понижава нивата на шум вътре и извън автомобила. Дизайнът, наподобяващ повърхността на топка за голф, контролира въздушното обтичане на гумата и предотвратява образуването на неприятен виещ звук. Иновацията намалява въздушното съпротивление и охлажда повърхността на гумата, като повишава нейната износоустойчивост и удължава живота й.\r\nТехнологията Silent sidewall предлага специална зона върху страницата на гумата. Уникалната комбинация от каучукови смеси и структурен дизайн помага за филтриране на шума и вибрациите, идващи от повърхността на пътя, което намалява нивото на шум вътре в автомобила и допринася за по-приятното пътуване на шофьора и пътниците.    Когато движеща се течност, например вода, срещне извита повърхност, тя започва да се разпространява, следвайки кривината на тази повърхност. Феноменът, известен като \"ефекта на Коанда\", означава, че водата може да бъде насочена да следва извивките на повърхността, вместо да тече по права линия. Когато гумата се сблъска с повече вода, отколкото грайферът може да отведе, се получава аквапланинг. Технологията ускорява отвеждането на водата, като я насочва и извежда извън гумата, и така ефективно предотвратява опасността от аквапланинг.\r\nКаучуковата смес също предлага допълнителна сигурност за дъждовното време. Каучуковата смес от ново поколение със силициев диоксид осигурява отлично сцепление на мокър път и пести гориво.\r\nПолираните главни канали също допринасят за безопасността по време на дъжд. Те не само придават на гумата стилен външен вид, но и изпълняват важна функция - водата лесно и ефективно се оттича от полираните им стени.    За повече сигурност гумата разполага с индикатор за дълбочина на протектора (DSI – ). Индикаторите за местоположението на гумите и тяхното налягане, които се намират в полето за информация на страницата на гумата също повишават безопасността. Там може да бъде записано работното налягане на гумите и местоположението на гумата в случай на смяна. Ново подобрение е допълнителната секция, където може да бъде записан въртящият момент за натягане на болтовете. - Изключителна безопасност на мокър път\r\n- Максимален комфорт   - Лекото търкаляне пести гориво и опазва околната среда  Две функционални зони. се грижи за лесното маневриране и уверено шофиране при отлична стабилност и контрол, а осигурява устойчивост на аквапланинг, безопасност и спокойствие на мокър път. Каналите на ребрата са снабдени със самозатварящи се насрещни елементи, които се притискат плътно един към друг в зоната на контакт на гумата с пътя. Тези елементи поддържат надлъжните ребра, подобряват стабилността при шофиране и осигуряват ефективна устойчивост на аквапланинг, като позволяват на водата да се оттича по-свободно. Допълнителна сигурност за дъждовното време. Каучуковата смес от ново поколение осигурява отлично сцепление на мокър път и пести гориво.    Ефективна защита от аквапланинг. Извитият, подобен на рампа дизайн направлява и ускорява оттичането на водата от зоната на контакт на гумата с пътя.\r\nПолирани канали. Стилни и функционални: водата лесно и ефективно се оттича от полираните главни канали на протектора. : Повече комфорт при шофиране. Полусферичните вдлъбнатини, напомнящи тези по повърхността на топка за голф, контролират въздушното обтичане на гумата. Вдлъбнатините предотвратяват образуването на неприятен виещ звук. Тази иновация намалява нивата на шум вътре и извън автомобила.\r\nТехнология Silent sidewall: Уникална комбинация от каучукови смеси и структурен дизайн. Специалната зона върху страницата на гумата помага за потискане на шума и вибрациите, идващи от повърхността на пътя, като намалява нивото на шум вътре в автомобила.", "date": "2018.10.04", "title": "Новите Nokian Wetproof са враг на аквапланинга"}
{"url": "https://www.actualno.com/crime/zloveshta-katastrofa-do-metrostancija-v-sofija-video-news_698043.html", "text": "  Кола катастрофира тежко на метростанция Жолио Кюри. Зрелищният инцидент е станал в 2.40 ч. тази нощ, съобщиха от МВР.     За щастие в този час около метростанцията е нямало пешеходци.   При инцидента няма сериозно пострадали - шофьорът и спътникът му са прегледани, не са установени тежки травми.   ", "date": "2018.10.04", "title": "Зловеща катастрофа до метростанция в София (ВИДЕО)"}
{"url": "https://www.actualno.com/politics/borisov-nameril-nachin-da-ujazvi-bsp-direktno-pred-ninova-news_698045.html", "text": "  И днешният ден няма да мине без политически скандал, макар и мнозина да сметнат следващата информация за нещо крайно незначително. Става въпрос за информация на в. \" \", според която премиерът Бойко Борисов казал на лидера на БСП Корнелия Нинова, че депутати на БСП му пращат SMS-и с различни молби. Борисов дори пратил на соцлидерката като доказателство SMS-ите.     Самата Нинова се ядосала много и оповестила \"новината\" пред парламентарната група на червените. Тя обаче не казала за кои червени депутати става въпрос. А това ядосвало много социалистите, които искали да знаят за кого става въпрос.   Друг скандал при червените е директното назначение на Йордан Мичев за главен редактор на \"Дума\". Евродепутатът Георги Пирински и Велислава Дърева открито казали, че трябва да има публични критерии и Националният съвет да гласува главния редактор. Мичев обаче е назначен като \"изпълняващ длъжността\", с което формално се заобикаля устава на БСП.", "date": "2018.10.04", "title": "Борисов намерил начин да уязви БСП директно пред Нинова"}
{"url": "https://www.actualno.com/smolyan/svetovnata-banka-moje-da-obezpechi-naj-vajnija-proekt-na-zlatograd-news_698051.html", "text": "        За целта той е поискал и получил съгласието на местния парламент да ползва 30 000 лева от бюджета на общината, с които да възложи изработване на технико-икономически анализ за интегрирано използване водите от геотермалната система Ерма река – Елидже. С тези пари ще се направят също допълнителни проучвания и обследвания как може да се ползва водата не само за топлоснабдяване, а и за балнеолечение.\r\nОбщината има съществуващ от 10 години проект за термалната вода от Ерма река на стойност 15 млн. лева.\r\n„Разговорите със Световната банка са в начален етап. За да продължим напред в процедурата, трябва да имаме финансово-икономически анализ. Всяка институция, независимо банкова или държавна, трябва да е наясно с ползите от инвестицията и каква ще е възвръщаемостта. Досега ние имаме анализ на проекта само за отопление. За него знаем с какви разходи ще го изпълним и в какъв план ще се възвърне инвестицията. Той ни дава яснота за ползите от прокарването на геотермалната вода. С изготвянето на концепцията и прединвестиционното проучване имаме за цел да обследваме възможност водата да се използва и за отопление към други сгради - публични общински и държавни на първо място, но също така религиозни храмове и големи енергоемки предприятия. И успоредно с всичко това – балнеологията“, заяви Янчев.  По думите му част от хотелите, които искат да се включат за отопление, ще искат да ползват водата и за балнеология.   „Целта на тази концепция е да ми начертае плана, да ми измери ползите и разходите, които ще имаме от цялостното оползотворяване на минералната вода, да използваме целия й капацитет“, добави Янчев. Той обясни, че за балнеология досега проучване не е правено.\r\nКметът каза също, че разговори със Световната банка провеждат заедно с колегите му от Велинград и Сапарева баня, съответно с представители на ресорните министерства.    „Засега сме само на етап споделяне на идеи. Преди да проведем по-конкретни разговори трябва да изработим концепция. Проектът е скъп и финансирането му чрез заем от Световната банка е една възможност, която сме длъжни да проверим“, допълни той.   И уточни, че откак е изработен проектът са правени всевъзможни опити да му се осигури финансиране.\r\n„Направили сме досега всички възможни срещи с министри от всички правителства през последните 10 години, с ръководители на управляващи органи - няма възможност да се финансира такъв тип проект. Затова една от реалните възможности е тази със Световната банка“, допълни кметът на Златоград.\r\n„Усещането ми е такова, че на този проект му е дошло времето, защото всички важни фактори на регионално и държавно ниво имат отношение към реализацията му. Всички ясно разбират, че ние много добре развиваме културния туризъм, но той не е достатъчен. Идват много хора в Златоград, разглеждат всичко, което им е интересно за един ден и си заминават. Ако има балнеология, ще остават за няколко дни. Това е нашата цел – да има с какво да задържим туристите за по-дълго време, защото градът ни е прекрасен, но капацитетът му по отношение на туризма далеч не е изчерпан“, подчерта Мирослав Янчев.", "date": "2018.10.04", "title": "Световната банка може да обезпечи най-важния проект на Златоград"}
{"url": "https://www.actualno.com/curious/dneven-horoskop-za-5-oktomvri-news_698083.html", "text": "        Този петък се допитайте до някой мъдър приятели преди да решите да действате по личен въпрос. Вечерта обърнете повече внимание на половинката ви и се съобразете с нейното или негово желание за това как да прекарате вечерта. Днес мисълта ви ще срещне някои препятствия. Най-добре не се заемайте със сериозни и отговорни задачи. Затова пък фантазия ви ще работи прекрасно.   Денят е подходящ за уреждането на лични отношения. Освен това в средата на деня очаквайте добра новина, свързана с подобряването на финансовото ви състояние.     Днес се посветете на заслужена почивка. Продуктивността от седмицата ви е похвална, но трябва да възстановите силите си, за да не прегорите. Денят ще е успешен за всичко, с което се захванете, но най-вече в областта на технологиите. Успешни ще са всички покупки на техника. През този ден пазете вещите и имуществото си. Съществува риск да загубите нещо важно. Променете и паролите на компютъра.      Този ден ви е даден за творчество. Хората на изкуството ще направят своите шедьоври. Останалите може смело да избират аксесоари за дома. Денят ще ви изненада приятно със сериозна придобивка. Използвайте времето за творчество. Рутинните задачи няма да ви се отдават добре.    Това е ден за разчистване. Добре ще ви се отразят романтичните дейности. Споделете на партньора ви какво точно чувствате. Това е ден, в който да избягате от рутината. Случайните хрумвания ще бъдат по-успешни от предварително планираните дейности.    Това е ден, в който да заложите на дисциплината. Или иначе казано - няма къде да бягате - просто трябва да свършите нещата правилно и в срок. Очаква ви приказен петък с много любов и творчество. Заредени сте с ентусиазъм за нова дейност. Не се колебайте да се раздадете в новата ви дейност.", "date": "2018.10.04", "title": "Дневен хороскоп за 5 октомври"}
{"url": "https://www.actualno.com/scene/spektakli-ot-germanija-francija-izrael-i-balkanska-kolaboracija-na-act-festival-za-svoboden-teatyr-2018-news_698086.html", "text": "  Традицията повелява, че седмицата на ACT Фестивал за свободен театър започва с ACT-ивен концерт с вход свободен. Началото на осмото издание на форума ще бъде на 19 октомври в ДНК- пространство за съвременен танц и пърформънс. В POST-POST ситуация фестивала ще открият електро-минималуейв-постпънк бандата Les Animaux Sauvages. Сибила Серафим (актриса, певица и пианистка), Насо Русков (певец и вихрен вокал) и Чарли (про-дуцент, китарист и капитан) ще поведат публиката през еуфорична танцувалност на няколко езика и в многобройни биполярни жанрове, подкрепени от JAMESON IRISH WHISKEY.     Вече осем години АСТ Фестивал за свободен театър е витрина на българската независима сцена. За трети път форумът ще разшири локалния контекст и ще го срещне с глобалния чрез специална селекция от 4 чуждестранни спектакъла. Създадени в различни жанрове, те кореспондират с нов сценичен език, послания и открития с българската публика и артисти. За почитателите на физическия театър е хиперактивната театрална комедия, надзъртаща в живота на една двойка и мислите й за смъртта – “This is How We Do It”, която зрителите ще могат да гледат на 20.10 от 18:00 часа в Център за култура и дебат, „Червената къща”. Нейни създатели са Одед Задок и Казуйо Шионоири, които се заиграват със смисъла на живота през ключа на радикалното изтощаване на тялото. Артистите изследват рутината - средно човек живее 70 години, ходи по голяма нужда 127 750 пъти, къпе се 51 100 пъти, сменя дрехите си 76 650 пъти и умира веднъж! Спектакълът задава екзистенциалните въпроси как бихме искали да умрем и какъв е смисълът на всичко преди това.  Можем ли да заземим една утопична научно-фантастична порно-хореография?, се питат създателите на копродукцията „STILL TO COME, A FEMINIST PORNSCAPE“, която българската публика може да гледа в Червената къща на  22.10 от 20:00ч. В нея Рахел Бара (Германия), Ида Даниел (България), Ана Дублейвич (Сърбия), Фрида Лукас (Германия) и Зринка Ужбинец ( Хърватия) търсят мекотата, многообразието и отвъдността на женското тяло, докато се опитват да пращат секс съобщения като през 96-та – като своите детски азове, слети с измисления аз от мутиращи възраст и пол.\r\nСилно интерактивна е френската продукция BUFFET A VIF /SMASHED TO PIECES на Пиер Мьониев и Маргьорит Борда, в която българската публика ще вземе активно участие на 23 октомври от 20:00 часа в ДНК—пространство за съвременен танц и пърформънс. Тя изследва радостното чувство в акта на чупенето и удоволствието да разрушиш онова, което пречи на новото начало и възможната промяна. Паметта е разбита на парчета, тялото на старото е демонтирано, пространството се отваря, няма повече ограничения. Какво следва? „Buffet A Vif“ е необикновен и изненадващ спектакъл на границата между театъра и пърформанса.    Най-новият спектакъл на andcompany&Co - „INVISIBLE REPUBLIC: #STILLLOVINGTHEREVOLUTION” пристига в София непосредствено след берлинската си премиера. Той е копродукция между четири европейски театрални институции, сред които - АСТ Фестивал. На 25.10 (четвъртък), от 18:00 ч., в Театър “Азарян” мултимедийният проект ще почете отбележи годишнините от революциите – 50 годишнината от 1968г., 100 годишнината от Ноемврийската революция и 200 годишнината от рождения ден на Карл Маркс. В този контекст ще видим четири жени, които тръгват на случайно търсене за нова любов през странния стар континент…", "date": "2018.10.04", "title": "Спектакли от Германия, Франция, Израел и Балканска колаборация на ACT Фестивал за свободен театър 2018"}
{"url": "https://www.actualno.com/smolyan/ot-sybota-shte-se-minava-svobodno-prez-srutishteto-mejdu-smoljan-i-madan-news_698084.html", "text": "        Ограничението се премахва след 6 часа сутринта на 6 октомври.\r\nПреминаването през еднолентовия участък ще се осъществява с помощта на светофарна уредба.   „Срокът за аварийното укрепване беше удължен заради препоръчаните допълнителни обезопасителни мероприятия, непредвидени в първоначалния проект, с цел максимално да бъде осигурено безопасното преминаване, в това число и в зимни условия“, съобщиха още от областната администрация.  От 16-ти септември насам през блокирания от месец март насам участък превозните средства са пропускани по график – сутрин от 6,30 до 9 часа, на обед от 12 до 13 часа и следобед от 16,30 до 18,30 часа.\r\nОграничението на скоростта през проблемната отсечка е с 20 километра в час.   Срутището се активира в началото на март месец тази година и затвори напълно част от пътя между Смолян и Мадан в района на село Тикале.    Месец по-късно бе прокаран обходен път в планината, който минава през настоящото трасе до село Влахово. По него се допускат само автомобили до 12 тона.\r\nДотогава за придвижване в посока Смолян-Мадан-Златоград се ползваше само обходният маршрут през Смилян и Рудозем.", "date": "2018.10.04", "title": "От събота ще се минава свободно през срутището между Смолян и Мадан"}
{"url": "https://www.actualno.com/america/sydjat-ohranitelja-na-kim-kardashijan-za-61-mln-dolara-news_698107.html", "text": "  Иск за 6,1 млн. долара е предявен към Паскал Дювие, телохранителя на светската звезда Ким Кардашиян. Искът е предявен от застрахователната компания AIG заради грабежа срещу Кардашиян, извършен в Париж преди две години.     Тогава светската знаменитост се прости с бижута на стойност 9,5 млн. долара. От AIG твърдят, че Паскал Дювие и неговата охранителна фирма Protect Security са проявили небрежност при охраната на апартамента на звездата.\r\nПрез парижката седмица на модата през 2016 г. петима бандити, преоблечени в полицейски униформи, влязоха в апартамента на Ким, опряха пистолет в главата ѝ и задигнаха скъпоценностите. След това я вързаха и заключиха в банята.\r\nAIG изплати на Ким стойността на задигнатите накити.     По време на грабежа Дювие е придружавал сестрите на Ким Кардашиян - Кортни и Кендъл – в нощен клуб.\r\nВ интервю за в. „Журнал дьо диманш“ Ким Кардашиян разказа какво е преживяла при обира.\r\nВ иска на AIG се казва, че Дювие и неговата фирма са оставили накитите без наблюдение, предаде  БГНЕС.    ", "date": "2018.10.04", "title": "Съдят охранителя на Ким Кардашиян за 6,1 млн. долара"}
{"url": "https://www.actualno.com/europe/holandija-e-izgonila-chetirima-rusnaci-planirali-kiberataka-sreshtu-organizacijata-za-zabrana-na-himichesko-oryjie-news_698048.html", "text": "  Холандия е изгонила четирима руснаци, планирали кибератака срещу Организацията за забрана на химическо оръжие.     Руснаците се опитали да атакуват Wi-Fi на организацията. Според холандските власти операцията е организирана от ГРУ (Националния център за киберсигурност руската служба, позната със старото си наименование Главно разузнавателно управление (ГРУ).   Руските граждани са имали дипломатически паспорти. Техните имена са Олег Сотников, Алексей Моренец, Евгений Серебряков и Алексей Минин.", "date": "2018.10.04", "title": "Холандия е изгонила четирима руснаци, планирали кибератака срещу Организацията за забрана на химическо оръжие"}
{"url": "https://www.actualno.com/politics/borisov-byrzo-byrzo-objavi-che-bpc-njama-da-se-otchita-na-dyrjavata-za-darenijata-si-news_698059.html", "text": "  \" (бел. ред. - на Светия синод ) (бел. ред. - Светия синод ) \". Това заяви премиерът Бойко Борисов след специалната си среща с представителите на Светия Синод във връзка с готвените промени в Закона за вероизповеданията.     Борисов уточни, че говорено и относно анонимните дарения – каква информация да дава Църквата за тях. По думите на премиера, говорено било и относно размера на държавната субсидия – с праг до 15 млн. лева. Още в началото на май, при внасянето на промените, които са дело на лидерите на ГЕРБ, БСП и ДПС в парламента (Цветан Цветанов, Корнелия Нинова и Мустафа Карадайъ), стана ясно, че държавна субсидия ще получават само вероизповедания, към които се определя поне 1% от населението (в случая с България това са само православното християнство и исляма), както и че за всяко самоопределило се лице като принадлежащо към съответното вероизповедания държавата ще дава на съответната религиозна институция по 10 лева, но общо не повече от 15 млн. лева.    . Щяла да бъде изготвена и експертна група, която да работи за това. Относно даренията от чужбина, експертната група щяла да решава. А в нея, по думите на Борисов, щели да влязат 5 митрополити.   Иначе, заради Закона за вероизповеданията, БПЦ се противопостави в да се дава определение що е то \"религиозен радикализъм\" - на първо място в позицията си. След това обаче идва \"финансовата част\".   БПЦ се противопоставя и на това само дирекция \"Вероизповедания\" да прави предложения пред Министерския съвет за разпределението на държавата субсидия, защото това било \"доста силова намеса на държавата\". БПЦ счита и, че \" \". Църквата уточнява, че това \" \" и че \"  \". Затова и Синодът директно казва в позицията си: \" \". Църквата обаче приветства предвидената поправка в чл. 25 от Закона за вероизповеданията държавата „да изключва данъчна тежест при определени сделки на вероизповеданията“.", "date": "2018.10.04", "title": "Борисов бързо-бързо обяви, че БПЦ няма да се отчита на държавата за даренията си"}
{"url": "https://www.actualno.com/society/merki-za-otpadane-na-burokracija-eto-za-kakvo-njama-da-se-redim-na-opashki-news_698101.html", "text": "  Правителството одобри пакет от общо 1528 мерки за промяна и подобряване на административното обслужване за гражданите и бизнеса. За първи път във фокуса попадат и т.нар. доставчици на обществени услуги - болници, детски градини, училища, висши училища, библиотеки, музеи, пощи, електроразпределителни дружества, ВиК, топлофикационни дружества.     Планът за привеждане на мерките в действие изисква до края на годината министрите да организират заличаване или вписване в Административния регистър на предоставяните административни услуги, а в срок до 31 март 2019 г. да изготвят и внесат за одобрение от Министерския съвет проектите за изменения на закони и подзаконови нормативни актове във връзка с предприетите промени. Заместник министър-председателят, отговорен за административната реформа, ще внася отчет за изпълнението на мерките на всеки три месеца. Прилагането им ще бъде проследявано и чрез проучване по метода \"Таен клиент\".\r\nМерките са групирани условно в пет направления:   В тази група влизат услуги за удостоверения и справки, които администрацията ще набавя вътрешно и по служебен път чрез обмен на информация, достъп до регистри и др. Ще има възможност за служебно предоставяне на информация за наличие или липса на задължения към общините чрез проверка в информационната система по чл.5а от ЗМДТ, поддържана от Министерството на финансите. Такава служебна проверка ще може да се прави и за данъчните оценки, включително при заявяване и получаване от нотариус. Друга масова услуга, която се предоставя над 500 000 пъти годишно - удостоверението за характеристики на земеделски земи - ще се извършва чрез служебна проверка в районите с кадастрална карта.\r\nАдминистрацията ще проверява служебно и разрешения за строеж, удостоверения за въвеждане в експлоатация, ще прави справка за наличието на персонал (без да се представят трудови договори). Ще бъде премахнато  изискването за подпечатване на заявления на юридически лица с печат, освен ако това изрично не е предвидено в закон. Предвижда се също увеличение в срока на валидност на издадени документи (лицензи, разрешения, регистрации и др.), например Акредитация на органи по сертификация на продукти и услуги от Българската служба за акредитация, както и намаляване на сроковете за издаване на някои документи.     В тази група са включени мерки за обслужване на едно гише, намаляване на изискваните от администрацията удостоверения и прилагане на служебното начало, комплексно административно обслужване.\r\nПо отношение на документите за образование ще отпадне необходимостта от предоставяне на дипломи за средно и висше образование, както и дипломи, придобити в чужбина. Подаването на данъчни декларации в общините при придобиване на имот ще бъде преустановено. При изповядване на сделка нотариусът ще вписва сделката в Имотния регистър, а общините ще бъдат уведомявани служебно. За издаването на удостоверение за раждане ръководителите на лечебните заведения ще уведомяват по електронен път общините, а те ще издават удостоверението на базата на уведомлението, без да се заявява услугата отново. Ще се разгледа и опция удостоверение за раждане и препис-извлечение от акт за смърт да могат да се получават директно от лечебното заведение, а не да се ходи в общината.  Ще се създаде възможност за издаване на удостоверение за наследници, в което не се вписват всички наследници, а само едно отделно лице, за което се удостоверява, че е наследник. По този начин това удостоверение ще важи безсрочно. Ще отпадне необходимостта от смяна на регистрационните табели на автомобили при смяна на постоянния адрес на собственика и при закупуване на автомобил с регистрация в друга област. Ще бъде премахната шестмесечната валидност на скиците, издавани от общините. Те ще стават безсрочни и ще важат до промяна.\r\nПредложени са 322 услуги за заличаване от Регистъра на услугите. Част от тях ще продължат да бъдат извършвани като дейности от съответните администрации. Например се предвижда да отпадне дублирането на регистрация на собственици на пчели и пчелни семейства, която сега се извършва и от общински администрации, и от Българската агенция по безопасност на храните.   Предимно услугите на болници, училища, електроразпределителни дружества, ВиК, топлофикационни дружества и други организации, предоставящи обществени услуги. Това е първата стъпка за прилагане от тяхна страна на предвидените преди години законови приложения, които изравняват някои стандарти за техните услуги с тези на администрацията. Така например статут на услуги ще получат десетки и сега извършващи се дейности като издаване на академични справки и свидетелства за специализации; свързване, проверки за редовност, възстановяване на подаването на комунални услуги като водоснабдяване, електроснабдяване и газоснабдяване; сключване на застрахователен договор, издаването на негов дубликат, заявяването на застрахователна претенция, както и много други. Това означава, че администрациите ще стандартизират и синхронизират сходни услуги, които предлагат. Така ще бъдат премахнати различията в сроковете и процедурите, в броя и вида на изискваните документи и данните, които се попълват от гражданите. По този начин се установява пряка комуникация между администрациите и гражданинът спира да бъде посредник и куриер между тях.\r\nПредложени са 158 удостоверителни административни услуги, които следва да се предоставят единствено като вътрешно-административни, като се прекрати заявяването на услугата от отделни лица и организации. Сред тях са сключването на договор за присъединяване на обекти на клиенти към електрическата, към газопреносна и/или газоразпределителна мрежи. Издаването на удостоверение за внесени осигурителни вноски за осигурителен стаж за периода на обучение във висше или полувисше училище и за времето на докторантура, издавано от НОИ, също ще бъде вътрешно-административна услуга. Това важи и за удостоверението за български произход, издавано от Държавна агенция за българите в чужбина. За тази услуга ще отпаднат Акт за раждане и Документ за доказване на българския произход на заявителя. Когато тези документи са издадени от български орган, същите ще могат да бъдат изискани служебно от съответната администрация. По същата логика редица услуги се предвижда да преустанови изискването за представяне на решение на ТЕЛК/НЕЛК.", "date": "2018.10.04", "title": "Мерки за отпадане на бюрокрация - ето за какво няма да се редим на опашки"}
{"url": "https://www.actualno.com/politics/radan-kynev-ako-makedonija-vleze-v-es-nacionalnijat-ni-interes-pecheli-news_698074.html", "text": "  \"Ама естествено, че руснаците изобщо не се месят в процеса.     Това са просто бълнувания на лево-леберали-глобалисти-жендъри, нали?   Глупости. Влизането на Македония в НАТО и в ЕС е първостепенен български национален интерес.\r\nЛошата новина е, че референдумът не постигна достатъчно участие - без съмнение донякъде и благодарение на кампанията на ВМРО-ДПМНЕ, руските и сръбски служби, руските проксита в ЕС като Орбан, Сидеров, Гоце и Корнелия и т.н. Естествено, това съвсем не е единствена причина\", екс лидерът на Реформаторския блок Радан Кънев.  \"Добрата новина е, че обществена консолидация \"ПРОТИВ\" Договора от Преспа е очевидно невъзможна. Максимумът, който враговете на влизането на Македония в НАТО и ЕС могат да постигнат, е да съединят лагера на противниците с този на дезинтересираните. Това пренася цялата отговорност в лагера на избраните политически представители, нищо повече\", допълни той.   ", "date": "2018.10.04", "title": "Радан Кънев: Ако Македония влезе в ЕС, националният ни интерес печели"}
{"url": "https://www.actualno.com/plovdiv/izgorjala-e-uchebna-zala-v-umbal-sv-georgi-v-plovdiv-news_698109.html", "text": "  Снощи около 03:00 часа е възникнал пожар в клиниката по урология, на 9-тия етаж от УМБАЛ \"Св. Георги\" – Пловдив. Огънят е опожарил една от залите за обучение на студенти.     \"Много бързо е бил потушен пожарът. Включили са се персоналът на отделението – дежурният д-р Тодор Горанов, охраната на болницата. Те са включили локалния щранг на болницата. Много бързо е дошла пожарната. Пациентите са били евакуирани на първия етаж като няма пострадал от тях. До няколко минути са дошли две пожарни и в рамките на десетина минути е била овладяна ситуацията\",  заяви проф. Ангел Учиков, зам.-председател в Съвета на директорите на университетската болница.   При възникването на пожара в клиниката е имало 52-ма пациенти. Част от тях – пет-шест души, които са в тежко състояние след операция, с помощта на персонал от други клиники са евакуирани с леглата до първия етаж. Останалите са се придвижили на собствен ход. Сутринта болните били върнати обратно на леглата си.\r\nНа коридора и опожареното помещение ще бъде направен ремонт, етажът ще бъде боядисан, заявиха от ръководството на болницата.     \"Пожарът е бил локализиран в една стая - залата за обучение на студенти от курса по урология. Не е ясно все още каква е причината, точно това се разследва\", допълни проф. Учиков. По думите му има съмнение за ел. мрежата, но нещата не са ясни, ще трябва да се изчакат резултатите от експертизата.\r\n\"Има повече уплаха у пациентите, което е нормално, имало е известна паника. Пациентите са евакуирани и няма хора, които да са обгазени и пострадали\", допълни той.    В клиниката има още три учебни зали и няма да спре и учебният процес на студентите.   \"Второ районно управление са поели разследването. В три часа през нощта няма как да има занятия. От полицията ще съобщят какво точно се е случило. Не отговаря на истината, че някои пациенти са се надишали с дим и са били поставени на кислородни маски. Има няколко пациенти, които са имали проблеми с дишането, които са били поставени на кислород още с приемането, така че те са си били с кислородни маски. Има план за евакуация, при който на всички се раздават маски на всички пациенти, за да не вдишват от газовете\", уточниха още от лечебното заведение.\r\nПоради това, че е горяла и ПВЦ-дограма, има много сажди в самия коридор по целия сектор на деветия етаж.  Работници вече започнали да почистват.", "date": "2018.10.04", "title": "Изгоряла е учебна зала в УМБАЛ \"Св. Георги\" в Пловдив"}
{"url": "https://www.actualno.com/society/majkite-na-deca-s-uvrejdanija-napusnaha-sreshtata-s-vlastta-zapochvat-protesti-news_698089.html", "text": "        Майките заявиха, че почват ефективни протестни действия.   При напускането на залата майките на деца с увреждания обявиха, че даденият от тях срок за изготвяне на нов закон е изтекъл на 1 октомври и досега няма свършено нищо конкретно по реформата в сектора. Те допълниха, че са свидетели на \"лъжи до безкрай\" и няма смисъл да присъстват на подобна среща.  Част от тях останаха обидени от изказвания на присъстващи на срещата, че проявяват политически пристрастия. Според майките се прави опит политическите игри да се пренесат на техен гръб, което те нямали до позволят.   До напрежението се стигна, след като социалният министър заяви, че със сигурност Законът за хората с увреждания няма да бъде гласуван в Народното събрание през октомври, след като беше изтеглен за поредна доработка. Отговорът на майките беше, че слушат едно и също нещо месеци наред. Петков потвърди, че догодина ще бъдат отпуснати допълнителни 150 млн. лв. за хората с увреждания.         От своя страна здравният министър Кирил Ананиев добави, че до края на март 2019 г. трябва да бъде разработени стандартите за медицинските изделия и медицинските средства за хората с увреждания. Той поясни, че в бюджета на здравната каса за следващата година се предвижда изменения, с които финансирането на медицинските изделия ще става чрез трансфер от Министерство на здравеопазването към НЗОК.\r\nПредседателят на социалната парламентарна комисия уточни, че правителството не трябва да се ограничава в помощта само със заложените допълнително 150 млн. лв., а да помогне цялостно за решаването на проблемите.", "date": "2018.10.04", "title": "Майките на деца с увреждания напуснаха срещата с властта, започват протести"}
{"url": "https://www.actualno.com/sofia/gerb-reagira-skandalno-e-da-sipjat-obvinenija-za-korupcija-i-nekadyrno-upravlenie-news_698108.html", "text": "   Такава позиция изразиха от ГЕРБ-София относно строителните дейности около столичната улица.     Припомняме, че по-рано днес от дясното обединение \"Демократична България\" , заради лошото ниво на ремонтните дейности в центъра на столицата.   \"Всеки софиянец знае какво беше състоянието на улицата преди ремонта. Затова и искането на оставка, затова че се работи, от партиите „\"емократична България\" и ДСБ, е обикновена политическа истерия\", пишат от ГЕРБ в позицията си.\r\n\"Скандално е да сипят обвинения за корупция, безотговорност и некадърно управление представители на тези, които носят отговорност за най-големия погром в най-новата история на София. , на скандалните заменки на знакови имоти срещу панелни апартаменти\", пишат управляващите.  Те призовават бившата тенисистка Магдалена Малеева от \"Демократична България\" \"да каже от личен пример срещу колко панелни апартамента в крайните квартали на София е получила тенис кортовете в Борисовата градина\" ( цитатът от съобщението на партията е точен, бел.ред ).   Ето защо от ГЕРБ-София категорично не приемаме никакви поучения и съвети от хора, които са доказали своята арогантна управленска немощ. На колегите от \"Демократична България\" препоръчваме преди да дават оценки за работата на столичния кмет и неговия екип, първо да се явят на избори, да спечелят мнозинство и тогава да дават или реализират управленски решения. За всички нас е ясно, че сегашната истерия е само част от предизборната им кампания. За тях цветът на паветата по ул. \"Граф Игнатиев\" няма значение\", завършва позицията на ГЕРБ.", "date": "2018.10.04", "title": "ГЕРБ реагира: Скандално е да сипят обвинения за корупция и некадърно управление"}
{"url": "https://www.actualno.com/crime/okonchatelno-opravdaha-ekskmeta-na-tryn-blysnal-dete-s-kolata-si-news_698142.html", "text": "  Пернишкият окръжен съд потвърди решението на Районния съд в Трън, което оправдава бившия кмет на Трън Станислав Николов за инцидента, при който той блъсна дете с колата си, предаде Нова телевизия.     На 13 ноември 2015 г. на кръстовище край СУ \"Гео Милев\" в града Николов удари тогава 6-годишния Ивайло Стоянов при опит да премине зад спрял училищен автобус. В резултат на катастрофата момчето остана без далак и с половин черен дроб. Бившият кмет бе обвинен за причиняване по непредпазливост на две тежки и две средни телесни повреди.   Първоначално разследващите твърдяха, че момчето се е ударило само в кметския автомобил. Стана ясно още, че свидетели са били притискани да мълчат.\r\nСлед проверка, направена по разпореждане на главния прокурор Сотир Цацаров, делото бе иззето от Трън и прехвърлено на прокуратурата в Перник. Магистратите там твърдят, че според данни от хода на делото Николов е карал със съобразена скорост. Той реагирал своевременно, натискайки спирачката, но не е можел да предотврати удара, защото пострадалото дете изтичало на пътното платно зад спрелия автобус. На мястото нямало пешеходна пътека. Затова Николов не видял Ивайло преди да навлезе в опасната зона, мотивират становището си от съда.  Решението е окончателно и не подлежи на обжалване и протест.   ", "date": "2018.10.04", "title": "Окончателно оправдаха екскмета на Трън, блъснал дете с колата си"}
{"url": "https://www.actualno.com/society/deputatite-prieha-otdavaneto-na-sportni-obekti-za-30-godini-news_698099.html", "text": "        Този срок ще важи само в полза на спортен клуб, спортна федерация или обединен спортен клуб, регистриран като юридическо лице с нестопанска цел за общественополезна дейност.   Текстът беше приет с 94 гласа \"за\" и нито един против. Освен съществуващи обекти и съоръжения за срок до 30 години ще могат да бъдат отдавани под наем и имоти, предвидени за строеж на спортни обекти и съоръжения.\r\nЗаявителят на право за ползване под наем се задължава да инвестира сума, която е не по-малка от петдесет на сто от пазарната оценка на спортния обект, когато става въпрос за срок над десет години.  Условието за безвъзмездно право на строеж или отдаване под наем е обектите да са \"предназначени за трайно задоволяване на обществени потребности с национално значение в областта на спорта, физическата активност и физическото възпитание\".", "date": "2018.10.04", "title": "Депутатите приеха отдаването на спортни обекти за 30 години"}
{"url": "https://www.actualno.com/sofia/kak-trjabvashe-da-izglejda-graf-ignatiev-sled-remonta-snimki-news_698042.html", "text": "        Дупки, неравности и кръпки по новата настилка предизвикаха възмущение у гражданите.\r\nТози ремонт върви по стъпките на тоталния провал с реконструкцията на бул. \"Дондуков\" в София. Отново има криви настилки и бетонирани дървета.\r\nКметът обясни чрез Facebook, че ремонтът не е завършил, а за фугите около релсите се очаква специална гореща смес.     Междувременно снимки от ремонта на градината около църквата \"Св. Седмочисленици\" отново разбуниха духовете. Причината, освен качеството на изпълнението, е и подборът на настилка. По проект там е предвидено полагането там на едроразмерни бетонни плочи в три нюанса. Именно те и особено подредбата им (разбъркана и без цялостна идея) и цялостния вид на пространството доведе до доста критики и шеги с общинското ръководство и изпълнителите.        По-долу ще приложим снимки на проекта, който беше представен преди започването на ремонта, като обещанията бяха за модерна и красива визия.\r\nПрипомняме, че ремонтът на ул. \"Граф Игнатиев\" и прилежащите улици и площади се прави от фирмата \"Джи Пи Груп\", а стойността на договора е Строителният надзор на проекта е поверен на обединение, в което влизат фирмите \"ММ Консулт\", \"Трансконсулт-БГ\" и \"Ди Ви България\". Стойността на договора за надзор е над 860 000 лева без ДДС. Обновяването на \"Граф Игнатиев\" и прилежащите улици \"Солунска\", \"Шести септември\" и \"Шишман\", както и на площад \"Славейков\" и градината около църквата \"Св. Седмочисленици\" се финансира със средства от еврофондовете. Зам.-кметът Евгени Крусев коментира пред \"Фокус\", че в най-напреднал етап е отсечката между улица \"Алабин\" и площад \"Гарибалди\". Огражденията там били премахнати в събота, за да може участъкът да бъде измит и да се направят \"съответните забележки към строителя\", които той да отстрани.      По думите на Крусев предстоят още \"редица строителни дейности\" и едва след завършването на ремонта може да се дават крайни оценки за качеството.\r\nТрябва да се отбележи, че по проблемните места в началото на \"Граф Игнатиев\" се работи за отстраняване на клатещите се плочки.", "date": "2018.10.04", "title": "Как трябваше да изглежда \"Граф Игнатиев\" след ремонта (СНИМКИ)"}
