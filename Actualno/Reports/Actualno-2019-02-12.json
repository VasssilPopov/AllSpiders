{"url": "https://www.actualno.com/society/novinite-naj-vajnoto-za-denja-12-fevruari-news_721548.html", "text": "  Редакционният екип на ви представя най-важните новини за изминалия ден, 12 февруари.      Строителната компания \"Джи Пи Груп\" потвърди в своя офиицална позиция до медиите, че ще поеме изграждането на тунел \"Железница\". От публикуваната позиция става ясно, че компанията приема поръчката, защото Върховният административен съд (ВАС) изрично е гледал решението на Комисията за защита на конкуренцията (КЗК) и е потвърдил \"безепелационно\" мотивите за избор на сдружението ДЗЗД \"АМ Струма Тунел 2018\", част от което е \"Джи Пи Груп\", да строи тунела.   От македонското правителство съобщиха, че влиза в сила Преспанския договор и името Република Северна Македония. Вицепремиерът Красимир Каракачанов ще напусне правителството, ако ГЕРБ подкрепят позицията на ДПС по ромския въпрос. Пред \"Нова телевизия\" Каракачанов заяви, че ако и този път партията на Борисов реши да приеме предложенията на ДПС, а не на ВМРО, както било срещу \"радикалния ислям\", то да си търсела вариант и да управлява с тях.       Всеки втори лекар в България е обект на агресия, алармираха медици по време на форум, организиран от Българската асоциация на професионалистите по здравни грижи (БАПЗГ), посветен на насилието срещу медици.    Средства от ТОЛ-таксите не могат да се насочват към общините за ремонт на общински пътища. Това каза министърът на регионалното развитие и благоустройство Петя Аврамова на форума \"Европейски, национални и местни приоритети\", който е в рамките на Общото събрание на Националното сдружение на общините в Република България /НСОРБ/.  Свидетели от цяла България ще бъдат разпитвани по делото за омраза към българите, заведено срещу Ефрем Моллов в Смолянския районен съд. Причина за това е, че днес той не се яви на насроченото заседание, където трябваше да се гледа поисканото от неговия защитник съкратено съдебно следствие. Министерството на здравеопазването (МЗ) подкрепя предложението за промяна на методиката за прилагане на отправните точки за оценка на трайно намалената работоспособност (вида и степента на увреждане) в проценти, направено от национално представителните организации на хората с увреждания.  Компаниите в България с британско участие се увеличават в последните години и тази тенденция ще продължи дори при излизане на Великобритания от ЕС без сделка. Това сочи прогноза на компанията за кредитно застраховане \"Кофас\". След като вече е оценена положително от трите основни рейтингови агенции, Русия смята да се възползва и да привлече свежи инвестиции в икономиката си. Според Moody's уязвимостта на руската икономика към външни шокове, включително санкциите на САЩ, \"значително намалява\". Москва се наслаждава на силни публични финанси и малък дълг, а руското министерство на финансите се активизира в привличането на свеж капитал. \"Свидетел съм на делото по стечение на обстоятелствата. Бях до леглото на Гебрев и сина му, когато те умираха във ВМА.\" Това заяви бившият министър на отбраната Бойко Ноев за случая с отравянето на собственика на оръжейната компания \"Емко\" Емилиян Гебрев. На фона на започналата повсеместна активност на прокуратурата срещу фалшивите инвалиди един случай отпреди 7 години и половина завърши с пълно фиаско за държавното обвинение. Лекарка от ТЕЛК във Враца осъди прокуратурата, че я е набедила в престъпление и е съсипала добрата ѝ репутация, съобщи \"Конкурент\". По непотвърдена информация присъденото й обезщетение е от порядъка на 10-20 хил. лв.", "date": "2019.02.12", "title": "Новините: Най-важното за деня, 12 февруари"}
{"url": "https://www.actualno.com/crime/stajko-stajkov-ostava-pod-domashen-arest-news_721567.html", "text": "  Стайко Стайков остава под “домашен арест”, предаде репортер на БГНЕС.     Апелативният специализиран наказателен прокуратурата да се измени мярката за неотклонение на Стайко Стайков от „домашен арест” в „задържане под стража“.   На предното заседание синът на бизнесмена Миню Стайков – Стайко, не се яви в Апелативния специализиран наказателен съд, а причината бе тежкото му здравословно състояние, заради което спецсъдът по-рано го пусна под домашен арест.\r\nСтайков е настанен в болница „Света София”, съобщи на предното заседание адвокатът на обвиняемия и отказа да разкрие диагнозата му.  Съдът е поискал осемчленна медицинска експертиза за състоянието на Стайков, въпреки че тази направена от тричленния състав беше приета от прокуратурата и съда без възражения.\r\nСинът на бизнесмена Миньо Стайков - Стайко Стайков е обвинен в участие в групата на баща си за данъчни престъпления, съхранение на акцизни стоки без бандерол и пране на пари.   ", "date": "2019.02.12", "title": "Стайко Стайков остава под \"домашен арест\""}
{"url": "https://www.actualno.com/ruse/darovito-dete-ot-ruse-pecheli-priz-na-konkurs-za-vokalno-izpylnenie-news_721559.html", "text": "  София бе домакин от 8 до 10 февруари на VII Национален конкурс ,,Път към славата“, организиран от Арт център ,,Кърнолски“. Творческата надпревара излъчва победители  в направления - ,,фолклор“, „вокал - соло“, ,,танци“, ,,вокални, камерни и големи формации“. Състезават се над 1000 талантливи деца от цяла България.     В раздел ,,вокал“ участват 200 деца. Дария Стефанова на 6 години, от ВС ,,Слънчеви ноти“, с вокален педагог Наталия Константинова, заема призовото второ място. Тя получава диплом от Руския културно-информационен център за творчески успехи и популяризиране на руския език и култура и официална покана от Арт център ,,Кърнолски’’ за участие в XVII Международен фестивал на изкуствата за деца и младежи 2019 Magia Italiana Rimini.   Малката певица се състезава с 32 деца в първа възрастова група до 7 г. Печели симпатиите на журито в състав от Етиен Леви, Николай Текелиев и Стефан Лалчев с песните ,,Без радио не мога“ и ,,Мамочка моя“.", "date": "2019.02.12", "title": "Даровито дете от Русе печели приз на конкурс за вокално изпълнение "}
{"url": "https://www.actualno.com/tips/naj-dobrite-prognozi-za-shampionska-liga-vyv-vtornik-vecher-news_721560.html", "text": "  Шампионска лига се завръща с първите осминафинални двубои във вторник вечер. Зрелищната надпревара в Европа стартира с две убийствени срещу, които дават възможност за купища . Ето и нашите две предложения за двата мача, които ще гледаме днес:          Отборите на Манчестър Юнайтед и ПСЖ подновяват участието си в Шампионска лига с двубой на \"Олд Трафорд\", а моментът е повече от добър за \"червените дяволи\". Те не само се намират в отлична форма, но освен това \"хващат\" своя опонент в тежка ситуация. Причината е множеството контузии в тима на Томас Тухел, сред които двете звезди в атаката на тима -  Неймар и Единсон Кавани, както и Марко Верати и Тома Муние. Ако погледнем към статистиката, то тимът на Солскяер определено обича да побеждава, а голям процент от попаденията падат още през първото полувреме. ПСЖ от своя страна изпита сериозни трудности при последния си мач през уикенда срещу Бордо, печелейки с минималното 1:0.   : ПП/КР 1/1 (Манчестър Юнайтед/Манчестър Юнайтед) Рома се представя посредствено срещу отбори от класата на \"вълците\". Римляните едва се добраха до равенство с Милан, а преди това Фиорнтина наниза 7 гола във вратата на тима от столицата, 3 дни след като Аталанта вкара 3. Защитата на Рома е в ужасяващо състояние през този сезон и със сигурност продуктивното нападение на Порто ще успее да се разпише в мача. Това е основната цел на тима в гостуването в Рим и смятам, че \"драконите\" ще изпълнят тази задача. Рома, въпреки че не се представя на ниво през този сезон, продължава да е опасен опонент в атака, така че за тези, които търсят по-сигурните залози, \"двата отбора да отбележат гол\" изглежда повече от резонно. Ето и няколко предложения за предстоящата среща:       Двата отбора да отбележат гол (коефициент 1.73)\r\nНад 2.5 гола (коефициент 2.00)\r\nПобеда за Порто (коефициент 4.00)\r\nТочен резултат: 1:3 за гостите (коефициент 26.00)    ", "date": "2019.02.12", "title": "Най-добрите прогнози за Шампионска лига във вторник вечер "}
{"url": "https://www.actualno.com/tips/sigurni-i-riskovi-futbolni-prognozi-za-dnes-1202-news_721563.html", "text": "  В деня, в който се подновява битката в , ви представяме няколко , които могат да ви помогнат да завършите комбинациите от мачове, които сте харесали за днес:      21:45 часа: Нюпорт Каунти - МК Донс\r\nОтборът на Нюпорт посреща МК Донс в пореден мач от 32-ия кръг на английската Лига 2. Двата отбора се наслаждават на различна кампания, като гостите ще се опитат да атакуват промоцията за Лига 1, докато Нюпорт се бори със „зъби и нокти” за своето оцеляване. Нюпорт се справя много добре у дома, като има четири успеха в последните си пет домакинства. Въпреки това МК Донс е по-класният тим, като това ще проличи на „Нюпорт Стейдиъм”. Въпреки всичко домакините ще съумеят да се преборят за точката, като ви предлагаме голов хикс.   : Голово равенство между Нюпорт и МК Донс\r\n21:45 часа: Бирмингам - Болтън\r\nОтборът на Бирмингам е големият фаворит при домакинството си на Болтън в мач от 32-ия кръг в английския Чемпиъншип. Тимът на „сините” е вперил поглед в класиране за плейофите за Премиършип, докато Болтън се бори за своето оцеляване във второто ниво на английския футбол. Бирмингам наниза два поредни успеха в лигата, докато Болтън има едва една точка в последните си пет мача в Чемпиъншип.    Именно заради това ви предлагаме да изиграете „единицата”, а коефициентът от 1,50 е повече от добър. Победа за Бирмингам    От Mr. Corner\r\n21:45 часа: Бристол Сити - КПР   Домакините се намират в зоната на плейофите, заемайки 6-о място, докато Куинс Парк Рейнджърс е девет позиции по-надолу. Тимът на Бристол може да се похвали с най-силната защита в първенството, след като са допуснали най-малък брой попадения от началото на сезона. КПР трудно ще достигне до гол в този мач, но от друга страна едва ли атаката на Бристол ще застраши особено дефанзивната линия на гостите. Показателни са и последните седем мача между тези два отбора, в които пет пъти двубоите са завършвали под 2,5 гола. : Под 2,5 гола ", "date": "2019.02.12", "title": "Сигурни и рискови футболни прогнози за днес (12.02)"}
{"url": "https://www.actualno.com/balkani/zaev-i-cipras-shte-se-sreshtnat-na-munhenskata-konferencija-news_721561.html", "text": "  Премиерите на Македония и Атина Зоран Заев и Алексис Ципрас ще имат среща в кулоарите на Мюнхенската конференция по сигурността, която ще се проведе от 15 до 17 февруари, предава македонската агенция МЕТА, цитирана от \"Фокус\".     Заев и Ципрас, както пише гръцкият вестник Kathimerini, като признание за техни те усилия за разрешаване на дългогодишния спор за името между Атина и Скопие, ще получат престижната награда „Евалд фон Клайст“, която се дава за мир и разрешаване на конфликти.   Председателят на конференцията Волфганг Ишингер написа веднага след ратифицирането на Преспанския договор от гръцкия парламент на своя „Туитър“, че двамата премиери ще бъдат поканени на 16 февруари в Мюнхен, за да приемат престижната награда.", "date": "2019.02.12", "title": "Заев и Ципрас ще се срещнат на Мюнхенската конференция"}
{"url": "https://www.actualno.com/society/svetijat-sinod-se-opravda-pozicijata-po-strategijata-za-deteto-bila-na-slujitelka-news_721570.html", "text": "  БПЦ трябва да взема отношение по всички въпроси, които касаят нашето общество, отношението между хората, бъдещето на нашите деца, проповядването на нравствените ценности в обществото, всичко, което касае нашите човешки взаимоотношения, касае БПЦ. Това каза в предаването \"Лице в лице\" архимандрит Никанор.     В коментар на становището на Светия синод за , което разбуни духовете, архимандрит Никанор заяви, че тази позиция не е на Ловчанския митрополит Гавраил, а на служителка в Синода. По думите му цялата афера е комична.   „Тази служителка качва неведнъж непремерени неща, дори е качвала съвсем скандални и ужасяващи неща на сайта, затова беше и свалена като главен редактор на този официален сайт на Св. Синод. Мое лично мнение е, че е грешка, че въобще я оставиха в екипа”, каза архимандрит Никанор.\r\n„Нещата, които се засягат в тази конвенция, са важни и тези конвенции, които ние приемаме, не са празни думи, защото те трасират пътя след това на приемането на различни нормативни актове и е много важно в този компас на нашия път църквата да укаже правилния път, тоест спасителния път за обществото като цяло и за всеки един от нас\", каза отец Никанор.  Той поясни, че църквата все още не е взела своето отношение.\r\n\"Това е едно частно мнение, което по един аферистки начин се е появило на страниците на официалния сайт и вижте какво предизвика – всяко нещо без благословение до това води – до смущение и до скандал”, каза свещеникът.   По думите му ще има една балансирана, примерена, здрава позиция, основана на свещеното писание, на свещеното предание и на реалностите, в които живеем.     са по социални причини. Това каза в предаването \"Лице в лице\" д-р Таня Андреева.\r\n„Изборът на тези жени да направят аборт е много труден. Много пъти на мен самата ми се е случвало да ги убеждавам да запазят своята бременност. Основно те казват, че нямат възможност да отгледат второ или трето дете”, допълни д-р Андреева.", "date": "2019.02.12", "title": "Светият синод се оправда - позицията по стратегията за детето била на служителка"}
{"url": "https://www.actualno.com/kustendil/otkriha-renoviranata-sgrada-na-mvr-kustendil-snimki-news_721568.html", "text": "  Днес, на официална церемония, Министърът на вътрешните работи - Младен Маринов, кметът на Община Кюстендил - Петър Паунов, Областният управител – Виктор Янев и директора на ОДМВР – Кюстендил старши комисар Елиан Стамболийски откриха реновираната административна сграда на ОДМВР – Кюстендил. Средствата за обновлението са  осигурени по оперативна програма „Региони в растеж 2014 -2020“.     Архиерейският наместник – негово благоговейство отец Генадий, благослови новата сграда, жителите на град Кюстендил, както и бъдещите начинания на служителите на Областната дирекция. Кметът на град Кюстендил – г-н Петър Паунов откри церемонията, като приветства гостите, жителите на града и служителите на МВР. “Радвам се, че наред с храмовете на образованието – българските училища, успяхме да осъществим да бъде обновена и санирана и сградата на Областната дирекция на Министерство на вътрешните работи в град Кюстендил. За близо милион лева беше подменена изцяло покривната конструкция, беше направено вътрешно саниране, подменена дограма, изцяло нова отоплителна инсталация. Има още какво да се желае, но това беше възможно да се направи с европейските средства.  Направихме го, за да може вие - като наши колеги и приятели да работите в една уютна и спокойна среда – да работите както по превенцията, така и по обезвреждането на престъпните деяния на територията на нашия регион. Стремим се, да мислите както за работата, така и за своите семейства за да могат децата ви да бъдат възпитани като ваши наследници, и както ние се гордеем с вас – с вашата всеотдайност и вашите постижения, така в бъдеще - България да се гордее с всеки един от тях! Благодаря за съпричастността на г-н Христо Терзийски, разбира се специалните ни благодарности, обаче са насочени към един човек, който наред с тежката професионална кариера – дългогодишна, юридическите си способности, пое кръста и на тежката политическа отговорност. Неговата подкрепа е безрезервна, както и яростната му битка със съвременната престъпност – представям ви Министъра на вътрешните работи г-н Младен Маринов. Министър Маринов изрази благодарност към местната власт – в лицето на г-н Петър Паунов, че наред с образованието и здравеопазването, и сигурността е приоритет за общината, както и най-вече мирното съжителство на жителите на град Кюстендил. Ето какво още каза Министъра:    “Всички усилия, които са хвърлени в тази посока, ви уверявам че не са напразни, напротив те ще допринесат за подобряване на сигурността в района, за подобряване най-вече на обслужването на гражданите, защото това е много важна част от нашата дейност. Органите на МВР се свързват все още с изключително репресивни дейности- свързани с наказания по пътната безопасност, по различни други правонарушения, но полагаме всички усилия – с колегите, с директора на Главна дирекция Национална полиция да изградим и друг облик на полицията. А именно, че тя е преди всичко в помощ на гражданите.\r\nРемонтът, който беше извършен, ще подобри обслужването на гражданите, ще осигури достъп на хората в неравностойно положение до всички услуги, които сме длъжни да предоставим на обществото, ще се подобри и повиши и доверието на обществеността към работата на полицейските служители. Към колегите искам да се обърна с поздравления, да им пожелая да са живи и здрави, да ги уверя, че тяхната служба е от изключително значение за обществото и трябва да са горди с това, което правят, въпреки рисковете, които поемат, и че обществото, въпреки критиките в определени посоки, оценява техния труд, оценява техните усилия да  създават повече сигурност!\r\nПолитиката на Министерството е насочена в подобряване не само на битовите условия, виждате, че в Областна дирекция – Кюстендил са разпределени нови автомобили – те са също по европейски проект и по европейски програми. Правим всичко възможно, с административен капацитет да усвояваме повече средства и да ги насочваме в помощ на обществото. Тези нови автомобили дават по-голяма мобилност, новата сграда дава по-добри условия за труд. В процес е оборудване на всеки един полицейски служител със средства за лична защита, със средства за въздействие в критични ситуации. В тази сграда са колегите и от Пожарната и аварийна безопасност на населението, едно от районните управления на Областната дирекция , така че с подкрепата на кмета и това, което е направено смятам, че се повишават до голяма степен условията, при които колегите да бъдат максимално във ваша полза. Искам да пожелая на всички, да сте живи и здрави и да подготвим най-известния конкурс за красота – “Мис Кюстендилска пролет“ на 21-ви март! Благодаря!“\r\nВ знак на благодарност за положените усилия, министър Маринов връчи плакет на Министерство на вътрешните работи - на кмета на община Кюстендил г-н Петър Паунов. След което заедно срязаха и лентата на обновената сграда на Областна дирекция на МВР - Кюстендил и приветстваха служителите и гостите на откриването.   Министър Маринов отговори и на някои обществено значими въпроси– относно случая с г-н Гебрев –  дали през 2015г. сигнала е подаден първо в ДАНС и дали те го предават на СДВР, когато той е бил директор:\r\n“Сигналът е подаден от отдела от Военно медицинска академия, за настаненото лице в такова състояние. Естествено към този момент няколко са причините за неговото състояние, така че незабавно започнахме процесуално-следствени действия - беше образувано досъдебно производство за опит за убийство срещу неизвестен извършител и в хода на разследването бяха проведени абсолютно всички оперативно-издирвателни и процесуално-следствени действия, бяха назначени и множество експертизи по отношение на случая – въобще всичко беше извършено в пълен обем. Естествено случая напоследък има още развитие, при получаване на конкретната информация, незабавно бяха предприети действия по възобновяване на досъдебното производство, незабавно на най-високо политическо и професионално ниво, от премиера и от главния прокурор бяха уведомени и партньорските служби. Вчера главния прокурор беше достатъчно изчерпателен за всички действия, които са извършени до момента. Аз ще повторя, че случая през цялото време е бил освен в нашето полезрение и са се извършвали активни действия по него, така и в пълен синхрон със Западните партньори. Има издадена Международна заповед за разследване, която е изпратена във Великобритания. Така че, уверявам ви, че всичко, което може да се направи се прави, по изясняването на всички факти и обстоятелства.\r\nНе изключваме нито една версия до момента, в който не бъде отхвърлена от събраните факти и обстоятелства. Образувано е досъдебно производство за опит за убийство срещу неизвестен извършител. Случаят продължава, няма да разкривам повече информация, тъй като ще попречи на разследването. Аз ви приканвам да се върнем към 2015 г. и да си представим, че не знаем събитията, които са настъпили след тази година – към онзи момент, разследващите работят по това, което са имали към момента , така че в хода на тази работа, естествено са изследвани всички места, където потърпевшият е бил. Всички възможни начини за допир с евентуално отровно вещество, така че това е направено още в рамките на разследването през 2015г. На въпрос кога Гебрев е обявил на МВР, че сам е направил изследване в Холандска лаборатория, министърът отговори, че това е било около края на 2018г., при последните данни, които той предоставил, за да се възобнови досъдебното производство, предаде кореспондент от града за Actualno.com.", "date": "2019.02.12", "title": "Откриха реновираната сграда на МВР - Кюстендил (СНИМКИ)"}
{"url": "https://www.actualno.com/healthy/mz-prie-predlojenijata-za-promjana-v-naredbata-za-medicinskata-ekspertiza-news_721444.html", "text": "  Министерството на здравеопазването (МЗ) подкрепя предложението за промяна на методиката за прилагане на отправните точки за оценка на трайно намалената работоспособност (вида и степента на увреждане) в проценти, направено от национално представителните организации на хората с увреждания. Това съобщиха от здравното ведомство след среща на министър Кирил Ананиев с представители на сдруженията и организациите, защитаващи правата на хората с увреждания. В срок до утре, 13 февруари, всички участници в срещата трябва да се произнесат дали одобряват тази промяна.     \"Това е първата и най-спешна мярка за подобряване работата на Наредбата за медицинската експертиза. . А анализите показват, че има редица лица, които не са доволни от действията на ТЕЛК през изминалите 6 месеца\", коментира Ананиев.\r\nПредложението гласи: „Когато са налице няколко увреждания за лицата, две и повече, довели с 50% и над 50% трайно намалена работоспособност или вид и степен на увреждане, независимо дали са за заболявания от общ характер или за заболявания с причинна връзка, за всяко от които в отправните точки за оценка на трайно намалената работоспособност/вид и степен на увреждане, е посочен отделен %, оценката на трайно намалената работоспособност се определя като се взима най-високият % по съответната отправна точка на най-тежкото увреждане. Към него се прибавят 20% от сбора на % на всички останали увреждания“.\r\nОсвен това от организациите предлагат „ако водещото заболяване с 50% и над 50% трайно намалена работоспособност или вид и степен на увреждане е довело до други заболявания увреждания, които са с причинна следствена връзка от водещото заболяване, за всяко от които в отправните точки за оценка на трайно намалената работоспособност, е посочен отделен %, оценката на трайно намалената работоспособност/вид и степен на увреждане, се определя като се взима най-високият % по съответната отправна точка на най-тежкото увреждане. Към него се прибавят 10% от сбора на % на всички останали увреждания“.  Като следваща стъпка министър Ананиев предложи създаването на работна група, която да подготви промени в Наредбата за медицинската експертиза, след като бъдат отчетени спецификите на всички заболявания и тяхното отражение върху здравословното състояние на хората с увреждания. В работната група ще бъдат включени представители на всички заинтересовани страни. Срокът за изготвяне на промените е 2 месеца.\r\nСъгласно договореното през миналата седмица организациите и сдруженията предоставиха на Министерството на здравеопазването 28 жалби на граждани за намален от ТЕЛК процент неработоспособност, подадени до 08.02.2019 г. Проверката на МЗ показа, че в 4 от случаите е налице неспазване на Наредбата за медицинската експертиза от страна на ТЕЛК съставите.\r\nПо отношение на другите 24 случая липсват експертни решения на ТЕЛК и не е предоставена медицинска документация, въз основа на която да се извършат проверки.       На срещата екипът на Министерството на здравеопазването предложи и пакет от мерки, чрез които да се подобри цялостната дейност на медицинската експертиза на ТЕЛК. През месец март ще бъде представена нова концепция и промяна в информационната система, с цел повишаване на контрола в системата на ТЕЛК. Промените ще включват изграждане на свързаност между информационните системи на НЗОК и НЕЛК, за да има достъп до първичната медицинска документация и контрол върху съдържанието й. Стандартизиране на медицинските документи и засилване на контролно-методичната, консултативната и експертна дейност на НЕЛК са сред мерките, които предлага още Министерството на здравеопазването.\r\nОт март месец МЗ, съвместно с МТСП и експерти на Световната здравна организация, ще работят върху анализ на възможностите за въвеждане на системата за комплексна оценка на социален и здравен статус на лицата. \"Министерството призна, че има проблем с прилагането на новите правила. Данните също го показват – 8 100 души, от 40 000 преминали през експертиза през последните 5 месеца, са получили по-нисък процент за вид и степен увреждане, което ги е лишило от права, от допълнителна пенсия и социална подкрепа. Като омбудсман няма как да не реагирам на това\", категорична бе Манолова в изказването си след срещата, предаде БГНЕС. \r\nТя заяви, че здравното министерство днес е направило и някои предложения за промени, които обаче не са били добре възприети. „Те предложиха да се намали процентът на основното заболяване, което се вземе предвид за определяне на ТЕЛК-овото решение, от 80 на 71%, но това бе беше прието“, обясни общественият защитник.      Тази сутрин Вера Иванова от НГИ \"Системата ни убива\" изпрати доклад до медиите, в който е направен извода, че \" при експертизите, провеждани по новата и старата наредба. Наблюдава се увеличение на дяла на експертните решения със 7,25%, довели до намаляване на вида и степента на увреждане при новата наредба в сравнение със старата. .\"\r\nВ доклада се посочва още, че \"най-висок е делът на понижаване на степента на увреждане при експертизата по новата наредба при лицата, които според предходната им експертиза (по старата наредба) попадат в групата \"над 90% вид и степен на увреждане без чужда помощ (ч. п.).\" 17,02% от тези лица при новата наредба са преминали в група “71%-90% без ч. п.\"  и \"14,87% са преминали към  „50%-70% без ч. п.\" . Едновременно с това, на 14,89% при експертизата по новата наредба се е увеличила оценената степен на увреждане на \"над 90% с ч. п.\" .\r\nПо-рано през деня стана ясно, че други майки от твърдят, че проблем в оценяването на състоянието на пациентите с ТЕЛК има и днес (12 февруари) в 15:00 часа ще внесат своя анализ в Министерство на здравеопазването. Според тях трябва да се преосмисли оценяването, тъй като с Новата наредба се взема предвид само водещата диагноза, без съпътстващите, които често водят до невъзможността на човек да изпълнява една или друга дейност.     Преди дни председателят на парламентарната социална комисия и бивш ресорен министър в потвърди, че има проблем с новата наредба за медицинска експертиза. \r\n\"Дава се процент за загубена работоспособност, но нищо не се казва за състоянието на потребностите, как човек трябва да преодолее съответните бариери, за да се възползва от социалната система или да отиде на работа.\" Адемов потвърди, че има хора, които са ощетени.\r\nВ началото на месеца Шенай Димитрова от коментира пред БНТ, че от инициативата са направили свое проучване: \"В крайна сметка се случи така, че с постановление 152 - новата Наредба за експертиза - много деца с увреждания и възрастни с увреждания бяха лишени от всякакъв вид подкрепа, защото, на този етап, експертното решение на ТЕЛК е един такъв универсален ключ. Ние нямаме комплексна индивидуална оценка на уврежданията, имаме медицинска експертиза и, когато процентите паднат под 50, този човек отпада въобще от системата. Направихме едно проучване, което доказва, че наистина за 6 месеца изключително много хора с увреждания, както и деца, получиха много ниски проценти, което е нормално, предвид това че се взема предвид само основно заболяване.\r\n\"Лекарите в комисиите не разбират, че отнемайки помощта на дете с увреждане реално го лишават и от образование, защото родителят няма право да го придружава в училище, а то не може да бъде там без родител\", каза още Димитрова пред \"Хоризонт\" и оцени наредбата като \"изключително голямо недоразумение\"  и \"негодна\". Тя допълни че \"самият ТЕЛК си е архаичен, самият начин на оценка\".", "date": "2019.02.12", "title": "МЗ прие предложенията за промяна в наредбата за медицинската експертиза"}
{"url": "https://www.actualno.com/society/bivshijat-shef-na-csbop-ne-vjarva-v-otravjaneto-na-gebrev-news_721579.html", "text": "  „Не вярвам напълно в тезата за отравянето на Емилиян Гебрев, понеже уж ядеш екочисти салати, а после те ти предизвикават някакви организмени разтройства – не ми звучи като отравяне”, коментира в ефира на bTV бившият шеф на ЦСБОП (1991-1992 г.) Тихомир Стойчев.     Според него всеки, който търгува с подобни неща – дали са психотропни вещества, дали са оръжия – стъпва по тънък лед и непрекъснато е изложен на рискове и опасности.   „Там се пресичат много интереси”, добави той и коментира, че е много чудно, че за станало през 2015 г. се разнищва чак сега.\r\n„Много е чудно защо от 2015 г. досега не знаем какво се е случило, имам чувството, че България ще обслужи интереси на версии, издигнати във Великобритания”, каза още Стойчев.  Токсикологът проф. Никола Александров пък коментира фосфороорганични съединения, като заяви, че за да се припадне от подобен пестицид, е необходимо количество под 1 грам. Той е силно токсичен и се ползва за борба срещу вредители по земеделските култури като от години не се продава на пазара.\r\n\"Тези фосфороорганични пестициди и бойни отровни вещества спадат към групата на нервнопаралитичните отрови\", отбясни токсикологът.   Александров открои, че разликата между пестицидите и бойните отровни вещества е степента на токсичност.    ", "date": "2019.02.12", "title": "Бившият шеф на ЦСБОП не вярва в отравянето на Гебрев"}
{"url": "https://www.actualno.com/balkani/zoran-zaev-da-jivee-evropejska-republika-severna-makedonija-news_721578.html", "text": "  „Да живее европейска Република Северна Македония, да живее Европа, да живее НАТО“, заяви накрая на своето изказване македонския премиер Зоран Заев на тържествената церемония във вторник по повод издигането на знамето на НАТО пред сградата на местния парламент, предава опозиционното скопско електронно издание „Република“.     „Ние не вярваме в приказките, че Европейският съюз ще се разпада, ние смятаме, че той е най-силен. Ние му принадлежим исторически и политически. Брюксел няма да ни гледа през пръсти. Не очаквам снизходителност от ЕС Прилагането на главите (от преговорите със Съюза) има значение на директива. Няма да стигнем до Европа ако не работим. А имаме какво да предложим на Европа... мултикултурно общество, сътрудничество, наука“, подчерта Заев в тържествената реч, предаде \"Фокус\".   Членството в ЕС ще бъде реализирано чрез НАТО, уверен е Заев, а най-голямата придобивка, която ще бъде получена, ще са еднаквите шансове за всички и справедливостта, добави той, като призова опозицията да работи заедно с него по пътя към членството в Съюза.\r\n„Всеки е равен независимо от банковата сметка. Сега, когато реализираме националните си стратегически интереси, няма друго по-добро решение. Да не се лъжем. Не трябва това да бъде възпрепятствано от нашите взаимни съперничества. По този път вървят и нашите съседи, нашите приятели от региона. Това е пътят на свободата. Нашите идеи трябва да водят до една и съща цел, а не да бъдат възпрепятствани от битки за власт. С отварянето на Брюкселските глави ще има работа за всички, както за депутатите, така и за президента на Македония“, заяви македонският премиер.  ", "date": "2019.02.12", "title": "Зоран Заев: Да живее европейска Република Северна Македония"}
{"url": "https://www.actualno.com/politics/karakachanov-zaplashi-che-napuska-kabineta-ako-gerb-podkrepi-dps-za-romite-news_721573.html", "text": "   Пред \"Нова телевизия\" Каракачанов заяви, че ако и този път партията на Борисов реши да приеме предложенията на ДПС, а не на ВМРО, както било срещу \"радикалния ислям\", то да си търсела вариант и да управлява с тях.     През уикенда заместник-председателят на ГЕРБ Цветан Цветанов обеща стратегията на да бъде обсъдена на съвет на коалицията. редица ограничения и задължения за ромския етнос.   Сред най-категоричните мерки са ограничаване на бременността за майки, оставили в институции две или повече деца, спиране на социални помощи за отказващите работа, ограничение на достъпа до социалната система на децата, които раждат деца, безплатни от ромски произход, които не желаят последваща бременност. От ДПС определиха мерките за  противоконституционни.\r\n\"По отношение на образованието категорично смятам, че посещението на детската градина за децата трябва да е задължително от 4-годишна възраст. В спешен порядък държавата трябва да задължи лицата, ненавършили 16 години, да се завърнат в училищата; тези над 18, които нямат поне основно образование, да бъдат задължени да го завършат. При отказ за изпълнение на тези мерки отново да се предвиди спиране на социалните помощи и образователно-трудова повинност\", обясни в профила си във facebook Каракачанов.  По думите му концепцията включва \"пакет от мерки за премахване на гетата, справяне с циганската престъпност, обществено полезен труд, контрол над социалните помощи, спиране на детската раждаемост и още редица други механизми за реалната интеграция на маргинализираната част от този етнос\".", "date": "2019.02.12", "title": "Каракачанов заплаши, че напуска кабинета, ако ГЕРБ подкрепи ДПС за ромите"}
{"url": "https://www.actualno.com/crime/pojar-v-magazin-za-pirotehnika-v-plovdiv-news_721577.html", "text": "  Пожар е възникнал в магазин за пиротехнически изделия, няма пострадали. Това съобщиха от пресцентъра на МВР.     Сигнал за възникнал пожар в търговски обект на партерен етаж на жилищна кооперация на ул. „Пещерско шосе“ в Пловдив е получен в 18.50 часа. Към мястото са насочени три специализирани автомобила с екипи от 9 пожарникари.   Установено е, че магазин за пиротехнически изделия е възникнал огън. Незабавно са изведени живеещите в сградата. За минути пожарът е локализиран, без да се разпространи извън обекта. Няма данни за пострадали. Няма риск за живеещите наоколо и близките сгради. На мястото на инцидента съдействие оказват и полицаи от Второ РУ-Пловдив.", "date": "2019.02.12", "title": "Пожар в магазин за пиротехника в Пловдив"}
{"url": "https://www.actualno.com/plovdiv/njama-jelaeshti-romi-ot-vojvodinovo-za-nastanjavane-v-obshtinsko-jilishte-news_721580.html", "text": "  До момента никой от напусналите Войводиново роми не е подал заявление за настаняване в общинско жилище. Това заяви кметът на община „Марица“ Димитър Иванов пред стотици жители на селото. Той бе категоричен, че ромите не могат да се върнат в селото, тъй като няма нито ток, нито вода в къщите.        Около 300 човека се събраха на общоселско събрание заради проблема с ромите. Те бяха категорични, че не желаят ромите да бъдат върнати отново в селото и са готови отново да излязат на протест, в случай, че те опитат отново да се заселят във Войводиново. На събранието освен кметът на община „Марица“, присъства и кметът на селото Димитър Тосев.\r\nТой заяви, че оттук нататък всичко е в ръцете на административния съд, който трябва да се произнесе по жалбите на собствениците на къщи, които също са предвидени за събаряне от местната администрация. 19 постройки вече бяха съборени, като кметът отново уточни, че те са изравнени със земята, защото са били опасни за живеене.   Административният съд в Пловдив ще гледа общо 15 жалби, като други 2 бяха отхвърлени като несъстоятелни. Това ще се случи в периода от 6-ти до 28-ми март, след което ще се произнесе по казуса. През последните дни се обмисляше и варианта на около 50 роми да бъдат дадени общински жилища, но това със сигурност няма да е във Войводиново. С решаването на проблема с настаняването на тези 50 души се занимават и в Областна управа - Пловдив, но както стана ясно тази вечер, до момента никой от ромите не е изявил желание да получи общинско жилище.   ", "date": "2019.02.12", "title": "Няма желаещи роми от Войводиново за настаняване в общинско жилище"}
{"url": "https://www.actualno.com/education/vylchev-pochti-sme-gotovi-s-promenite-v-zakona-za-vissheto-obrazovanie-news_721585.html", "text": "  Почти сме готови с промените в Закона за висшето образование. Те ще засегнат системата на управление на държавните висши училища, акредитацията, малки промени ще има и в системата на финансиране. Това обяви министърът на образованието Красимир Вълчев, преди началото на церемонията по връчване на наградите на висшите учебни заведения в България, която се базира на Рейтинговата система на висшите училища в България, предаде репортер на БГНЕС.     „На някои професионални направления, които са с най-голям очакван бъдещ недостиг на пазара на труда от една страна, а от друга страна не малко студенти учат в момента в тях, ще дадем възможност за финансиране на таксите или безплатно обучение. Също така предвиждаме квоти в академичните органи на управление на младите преподаватели, тези които се очаква да бъдат най-дълго във висшето училище”, заяви Вълчев.   Той добави, че промените в акредитацията засягат тя да бъде по-ефективна и облекчена, защото сега се изискват много документи, а разликата между университетите е твърде малка.\r\n„Ще настояваме институционалната акредитация да е първоначална. Последващите да бъдат средно претеглена оценка от оценките по професионални направления или оценките от програмната акредитация, която е по-важна. Тя е за всяко едно професионално направление, тъй като имаме множество ВУ, в които едно професионално направление е добро, а в друго не е толкова добро”, обясни министърът и добави, че най-късно до началото на следващия месец те ще бъдат подложени на обществено обсъждане, след което ще влязат в народното събрание.  Вълчев припомни, че в няколко направление ще бъдат насърчени с направени промени в Постановление 64 за определяне на приема.\r\n„В най-голяма степен искаме да насърчим педагогиката, енергетиката, физическите науки, математиката, религията и теологията, където имаме драматично нисък брой студенти от гледна точка на бъдещите потребности. Насърчаваме приема по всички инженерно-технически професионални направления, останалите природни науки, аграрните направления. В третата група, в която попадат професионалните направления по изкуствата, социологията, социалните грижи нито ще увеличаваме, нито ще намаляваме приема. В четвъртата група попадат медицинските професионални направления, където нямаме недостиг и де очаква увеличаване на броя на студентите, обясни Вълчев и подчерта, че в петата група попадат професионалните направления като икономика, администрация и управление, право, политология, където ще продължи политиката по намаляване на приема.   На церемонията първото място в повече от 10 направления на базата на рейтинговата система взе Софийския университет. Красимир Вълчев връчи наградата на ректора на университета проф. Анастас Герджиков получи от образователния министър.    По думите на Вълчев системата помага на министерството да диференцира финансирането на ВУ, да преструктурират приема и същевременно да насърчават научната дейност и да отчитат реализацията на завършилите студенти на пазара на труда.\r\nТехническият университет е отличник в 6 професионални направления, Американският университет е номер едно в 4 професионални направления, Медицинският университет също в четири, Университетът по архитектура, строителство и геодезия също е сред призьорите.", "date": "2019.02.12", "title": "Вълчев: Почти сме готови с промените в Закона за висшето образование"}
{"url": "https://www.actualno.com/politics/avramova-sys-sredstvata-ot-tol-taksite-ne-moje-da-se-remontirat-obshtinski-pytishta-news_721566.html", "text": "   Това каза министърът на регионалното развитие и благоустройство Петя Аврамова на форума \"Европейски, национални и местни приоритети\", който е в рамките на Общото събрание на в Република България /НСОРБ/.     Министър Аврамова коментира предложението на общините 20 процента от събираните ТОЛ-такси да се насочват за ремонт на общинската пътна мрежа.    По думите на министъра се търси решение на проблема с ремонтите на общинските пътища. Според Аврамова най-голямата дискусия трябва да се водят с Министерството на финансите, предаде bTV.\r\nКметът на Димитровград и член на УС на НСОРБ Иво Димов посочи, че те са предложили, след като АПИ започне да събира собствени средства от , 100 млн. лв. от 700 млн. лв. бюджетни средства, отпускани на АПИ, да се насочат към общините за тяхната пътна мрежа.  Димов посочи, че НСОРБ, МРРБ и МФ трябва да имат обща среща за обсъждане на този проблем и да се включи това предложение за следващия бюджет.\r\nАврамова напомни, че тестовото пускане на ТОЛ-системата ще е в средата на август и едва през 2020 г. АПИ ще разполага с достатъчен ресурс от собствени средства – , така че едва от тогава ще могат да се освободят бюджетните средства, които сега се отделят за АПИ.   Министърът отбеляза също, че следва да се направи инвентаризация на общинските и републикански пътища, така че да се знае кои са приоритетите, колко средства са необходими.    Петя Аврамова посочи, че по отношение на разпределяне на средствата от новия програмен период в оперативната програма \"Регионално развитие\" ще се търсят проекти, които да излизат извън рамките на отделните градове и да обхващат цели региони. Вярвам, че с общи усилия ще повишим качеството на живот в България, каза тя.", "date": "2019.02.12", "title": "Аврамова: Със средстватa от ТОЛ-таксите не може да се ремонтират общински пътища"}
{"url": "https://www.actualno.com/balkani/gyrcija-shte-obuchava-makedonskata-armija-news_721582.html", "text": "  Атина изпрати вербалната нота до Скопие, потвърдиха гръцки дипломатически източници.     В сряда, в кулоарите на срещата на министрите на отбраната от страните-членки на НАТО в Брюксел, ще се състои среща между военните министри на Македония и Гърция Радмила Шекеринска и Евангелос Апостолакис, пише един от най-четените онлайн ресурси в Македония \"еМагазин\", предаде \"Фокус\".   Както посочва медията, не е изключена възможността, Апостолакис да предложи на Шекеринска Гърция да обучава македонската армия.", "date": "2019.02.12", "title": "Гърция ще обучава македонската армия?"}
{"url": "https://www.actualno.com/curious/dneven-horoskop-za-13-fevruari-news_721525.html", "text": "        Тази сряда може да допуснете важна грешка при изчисление. Не бързайте да предавате доклад, съдържащ подобни данни. Проверете всичко няколко пъти. Тази сряда чарът ви ще ви спечели много приятели. Не забравяйте обаче, че скоро ще трябва да покажете и докажете, че притежавате и други качества.   Тази сряда не си позволявайте да изказвате прекалено крайно мнение за друг човек. Няма как да знаете всички подробности за него и е много вероятно да грешите.     Тази сряда ще сте на прага на голям успех. Не намалявайте наблюдателността си, за да не загубите позиции в последния момент. Не бързайте и да се радвате предварително.    Тази сряда няма да може да реализирате, предварително планираните занятия за вечерта. Очакват ви извънредни задачи в офиса част, от които ще трябва да довършите у дома. Тази сряда не се колебайте да бъдете искрени. Рано или късно всичко излиза наяве. Така ще си спестите време и ще си осигурите преднина пред останалите.   Тази сряда не оставайте длъжни никому. Не е задължително да огласявате намеренията си, но започнете действия по изпълнението им.    Тази сряда ще осъзнаете, че сте много далече от основен обект в живота ви. Заложете на чувството на лекота, което ще ви обземе и в никакъв случай не се подавайте на меланхолия. Тази сряда потърсете отдушник в някоя тиха и красива дейност. Вашето активно участие не е задължително. Някоя цветна изложба би била най-удачното решение.    Тази сряда не усложнявайте нещата. Липсата на емоции може да ви накара да ги търсите не където трябва. Наложете си да бъдете спокойни и ще получите това, което искате. Тази сряда ще разбере за стар ваш успех. Закъснялата новина няма да намали ефекта й. Ще разберете, че никога не е късно да ви се случат чудеса! Тази сряда не си правете излишни илюзии. Ако се замислите имате повече, отколкото сте желали. Отпразнувайте придобивките подобаващо.", "date": "2019.02.12", "title": "Дневен хороскоп за 13 февруари "}
{"url": "https://www.actualno.com/vraza/zapochva-kampanija-za-nabirane-na-sredstva-za-pametnik-na-mister-senko-news_721501.html", "text": "  Врачани помнят и обичат най-известния илюзионист  у нас, техен съгражданин, Мистер Сенко. Днес се навършват 114 г. от рождението му. Евстати Христов Карайончев е не само един от най-популярните магове  в България, но става известен по света със своят номер „Сваляне на главата“дори в Холивуд. Въпреки трудното си детство, той успява да изгради забележителна кариера.  Мистер Сенко става носител на специалната награда на Американската асоциация на илюзионистите (1961 г., щата Индиана). Други известни негови илюзии са “Електрическият стол” и “Разрязване на жена с  трион”.     “С изграждането на паметниците на бележитите врачани – скулпторът Андрей Николов и режисьорът Людмил Кирков, стартирахме инициатива за увековечаване делата на едни от най-успелите ни съграждани”, коментира в социалната мрежа кметът Калин Каменов и призовава врачани да се включат в Инициативен комитет за построяването на паметник на известния илюзионист.\r\nИнициативата ще започне с благотворителна кампания за набиране на средства за паметника. Всеки, който иска да се включи в благотворителното дело , може да го направи, след като  се обяви банковата сметка. “В града има улица, носеща името на Мистер Сенко, но смятам, че с изграждането на този паметник повече жители и гости на Враца ще си спомнят за всепризнатия любимец на публиката”, апелира в социалната мрежа кметът на Враца.", "date": "2019.02.12", "title": "Започва кампания за набиране на средства за паметник на Мистер Сенко"}
{"url": "https://www.actualno.com/europe/tereza-mej-poiska-otsrochka-za-brexit-news_721520.html", "text": "  Министър-председателят на Обединеното кралство Тереза Мей призова депутатите в Лондон да й дадат повече време за преговорите с Европейския съюз за предоговаряне на споразумението за Брекзит, предава AFP, цитирани от \"Фокус\".     „След като постигнахме споразумение с ЕС за по-нататъшни преговори, сега ни е необходимо известно време, за да завършим този процес\", подчерта Мей. Същевременно тя обеща, че следващата серия гласувания в парламента за Брекзит ще се проведе на 27 февруари.   По план Великобритания трябва да излезе от структурите на Общността на 29 март тази година, припомня агенцията.", "date": "2019.02.12", "title": "Тереза Мей поиска отсрочка за Brexit"}
{"url": "https://www.actualno.com/crime/okonchatelno-22-g-zatvor-za-dvojnija-ubiec-ot-jazovir-vycha-news_721521.html", "text": "  След решение на ВКС Виктор Траянов, известен като двойния убиец от язовир Въча, ще изтърпява наказание от 22 години „лишаване от свобода“. Тричленен състав на Върховния касационен съд (ВКС) оставя в сила решение от 28.06.2018 г. на Софийския апелативен съд (САС). Решението не подлежи на обжалване, съобщиха от ВКС.     С присъда на Софийския градски съд (СГС) подсъдимият Виктор Траянов е признат за виновен в извършването на четири престъпления: убийство на двама души, извършено през 2009 г. на плаваща база „Персенк“ във водите на язовир Въча, за което му е наложено наказание в размер на 20 г. „лишаване от свобода“; придобиване и държане на огнестрелно оръжие и боеприпаси, като му е наложено наказание в размер на 2 г. „лишаване от свобода“; противозаконно повреждане на чужда движима вещ – лек автомобил, и деянието е извършено от служител в организация, извършваща охранителна дейност, като му е наложено наказание в размер на 2 г. „лишаване от свобода“; противозаконно отнемане на чуждо моторно превозно средство, като деянието е извършено в пияно състояние, за което му е наложено наказание в размер на 3 г. „лишаване от свобода“.   ", "date": "2019.02.12", "title": "Окончателно: 22 г. затвор за двойния убиец от язовир Въча"}
{"url": "https://www.actualno.com/business/brexit-bez-sdelka-kak-shte-povlijae-na-britanskite-kompanii-u-nas-i-na-bylgarskija-biznes-news_721493.html", "text": "   Това сочи прогноза на компанията за кредитно застраховане \"Кофас\".     Brexit със или без споразумение няма да  повлияе съществено на бизнеса в България. като ще се проявят чрез основните ни търговски партньори  Германия и Италия. твърдят от \"Кофас\".     като в последните години се наблюдава леко нарастване на броя им. Милена Виденова, управител на „Кофас“ за България, тъй като т , например от избягването на определени мита.\r\nНай-големите компании с участие на британски инвеститори в страната  ни са „Уилям Хюз България“ (производител на пружини за автомобилната  индустрия), „Шел България“, „Домейн Бойар“, „Импириъл Табако България“.  „Преговорите за приличат на танго със зацикляне – ту напред,  ту назад. Все пак вероятността за излизане на Великобритания от ЕС без  сделка е малка. Несигурността обаче влияе негативно върху инвестиционния  и търговски поток“, коментира Милена Виденова.\r\nПо думите ѝ най-засегнати от напускането ще бъдат автомобилната  индустрия, строителството, търговията на дребно, веригите за доставка,  хранително-вкусовата промишленост. А най-силно ще усетят последиците  държави като Белгия, Нидерландия и Ирландия, които имат активна търговия  с Обединеното кралство.    От \"Кофас\" прогнозират още, че 2019 г. ще е доста трудна за в България, а и в световен мащаб. Защо - прочетете в     ", "date": "2019.02.12", "title": "Brexit без сделка - как ще повлияе на британските компании у нас и на българския бизнес?"}
{"url": "https://www.actualno.com/vraza/izlojba-iskri-ot-ognishteto-sybira-sredstva-za-izdavane-na-kniga-za-chelopek-news_721508.html", "text": "  Изложба „Искри от огнището“ събира средства за издаване на книга за Челопек. Книгата се нарича „Челопек - Природният олтар“ и представлява история на балканското селце, което се намира на 6км от Враца по посока връх Околчица. Неин автор е  дългогодишният журналист Цветана Евгениева. В книгата са събрани истории за художествените занаяти и бита на местното население. Целта на благотворителната проява е да се съберат средства за издаване на история  на врачанското село Челопек .     Мострата „Искри от огнището“  представя повече от 150 изделия за дома и семейството, изработени ръчно от жените на село Челопек. Домакин на проявата стана Етнографско-възрожденският комплекс „Св. Софроний Врачански“ във Враца.   Благотворителната изложба е организирана от местното читалище „Огнище - 1930“ в село Челопек, кметството и църковното настоятелство при храм „Св. Димитър“ и бе открит от кмета на селото Тихомир Тошев. Кметът изказа благодарност на всички жители, които са изработили изделията и апелира всички да вземат участие в официалното представяне на книгата, което ще се проведе на 3 март в Челопек.\r\nИзложбата е отворена за посещение до 14 февруари в комплекс „Св. Софроний Врачански“ .  На нея присъстваха  секретарят на Община Враца Нина Дакева, директори на културни и обществени институции, както и множество граждани.  ", "date": "2019.02.12", "title": "Изложба „Искри от огнището“ събира средства за издаване на книга за Челопек"}
{"url": "https://www.actualno.com/politics/bsp-popita-koj-poluchava-pari-za-stroeja-na-hemus-razkriha-imena-na-firmi-video-news_721535.html", "text": "  Компетентна ли е държавната филма “Автомагистрали” да строи АМ “Хемус и преминават ли парични потоци към частни фирми, които ги усвояват като подизпълнители?     Това попитаха на пресконференция депутатите от БСП Георги Свиленски и Кирил Добрев.\r\nМиналия месец от БСП внесоха искане да им бъде предоставен договорът между Агенция “Пътна инфраструктура” (АПИ) и държавното дружество “Автомагистрали” за строителството на “Хемус”.   В края на миналата година на “Автомагистрали” бе възложено проектирането и изграждането на отсечката Боаза - Велико Търново за 1,3 млрд. лв. с ДДС. Според червените обаче фирмата няма капацитет да изпълни поръчката.  “Поставихме два въпроса на министъра на регионалното развитие Петя Аврамова в парламентарен контрол - каква е готовността на държавната фирма да реализира този мащабен за България проект и вторият въпрос - какви са сключените рамкови споразумения, колко са и с кои фирми.\r\nСлед запитванията от страна на партията министърът на регионалното развитие и благоустройството Петя Аврамова е представила списък от фирми, които имат рамкови споразумения, Съмненията на БСП са, че чрез рамкови договори. По този начин се .        Свиленски посочи, че с частните фирми, макар че нямали право да крият информацията. Той призова и медиите да изискат тези договори.\r\nЗам.-председателят на БСП Кирил Добрев заяви от своя страна: „Да ме извинят всички фирми, които ще спомена. Както стана ясно, ние нямаме претенции към фирмите. Да не бързат да протестират, защото не са виновни те. , която по този начин, по който ще ви прочета сега, заобикаля обществените поръчки. Списъкът е с 50 и няколко фирми. Много от тях са малки фирми.“\r\nСлед това той започна да изрежда: „Но тука има герои, които си познаваме от не толкова близкото, и от по-далечното минало. - рамков договор за изпълнение на отделни видове дейности. „ПСТ груп“ - доставка на строителни материали. „ПСТ груп“ - наем на техника. Ми че това е всичко – хоп, един участък! Ако не ви става ясно, да ви кажа.\r\nПродължавам. - рамков договор за изпълнение на отделни дейности. „Грома холд“ - доставка на строителни материали. „Грома холд“ - наем на техника. Прас! Още един участък.   Значи имаме техника, имаме материали, имаме договор за изпълнение. Ми че това е всичко. Какво всъщност ще прави „Автомагистрали“? Просто ще следи един процес, който ще се извършва.“   Добрев припомни: „„Грома холд“, да ви кажа, е “. Споменах, че те бяха някакъв обект за разследване. Прокуратура, милиони марки, източване на ДДС. Не знам. Сигурно всичко е свършило. За награда, няма как да им върнат онези пари – по-добре да им дадат един участък.“\r\nФирмата „ която „прави НДК“, имала същите три рамкови договора. Такъв бил случаят и с „Пътища и мостове“, които правели ларгото в София.\r\n„Наистина е много тъжно. И ползвам името на една фирма, която е в този договор. Може би тя е много коректна. Тя е малка фирма и се нарича “. Омертата – това е клетва, която дават мафиотите, да запазят името на автора на престъплението. Ето това е реалността и действителността в строителството на българските пътища“, заключи Кирил Добрев.\r\nСлед въпрос дали приемат сериозно ултиматума на Красимир Каракачанов към ГЕРБ, Кирил Добрев отговори, че е късно за такива ултиматуми. Каракачанов бил от две години в управлението, през което много от неговите предложения минали с гласовете на ДПС.\r\nСпоред Добрев, лидерът на ВМРО закъснял с размахването на „любимата му циганска карта“, тъй като вече никакви социологически проучвания не го ловяли.", "date": "2019.02.12", "title": "БСП попита кой получава пари за строежа на \"Хемус\", разкриха имена на фирми (ВИДЕО)"}
{"url": "https://www.actualno.com/analysis/lavrov-dejstvijata-na-sasht-sprjamo-venecuela-sa-provokacija-i-celjat-otklonjavane-na-vnimanieto-news_721517.html", "text": "  Руският външен министър Сергей Лавров заяви, че Съветът за сигурност на ООН едва ли ще приеме проекторезолюция на САЩ относно Венецуела, съобщават руските медии.     Той определи като лъжа твърдението на САЩ, че руската резолюция за Венецуела е целяла нарушаване на американските хуманитарни действия.   \"Това е опит за отклоняване на вниманието от факта, че американската проекторезолюция всъщност има за цел да прикрие предвидените провокации с предоставянето на хуманитарна помощ\r\nТе всъщност са средство за дестабилизиране на  Венецуела, и дори са претекст за пряка военна намеса\", коментира руският първи дипломат на пресконференция в Москва.  \"От самото начало подкрепихме инициативата на Мексико и Уругвай, която говори за възможно най-бързо създаване на условия за национален диалог с участието на всички политически сили във Венецуела\", посочи още Сергей Лавров.\r\nТой също така заяви, че венецуелският президент Николас Мадуро \"веднага изрази готовност\" да започне преговори с опозицията, но тя отхвърлила предложението заради натиска от САЩ.   Освен това руският първи дипломат настоял, че САЩ са загубили чувството си за срам по отношение на продължаващата криза във Венецуела.    По-рано американският президент Доналд Тръмп коментира, че американска военна намеса във Венецуела е възможев \"вариант\".", "date": "2019.02.12", "title": "Лавров: Действията на САЩ спрямо Венецуела са провокация и целят отклоняване на вниманието"}
{"url": "https://www.actualno.com/europe/puchdemon-zashto-es-e-po-zagrijen-sa-venecuela-otkolkoto-za-madrid-news_721531.html", "text": "  Бившият каталунски лидер Карлес Пучдемон заяви във вторник, че процесът в Мадрид срещу 12 негови бивши колеги, участвали в опита за отцепване на провинцията е „стрес тест за испанската демокрация”, предаде БГНЕС.     Освен това е „тест за испанската съдебна система”, каза той в Берлин, само ден преди да присъства на филмова галавечер заедно с китайския дисидент Аи Уейуей.   Пучдемон напусна Испания през 2017 г., след като водеше борбата за независима Каталуния. Той описа колегите си, които са изправени пред правосъдието, като „почтени, невинни, демократични хора” и настоя, че няма „нарушения на испанските закони\".\r\nБившият каталунски лидер попита защо ЕС „ е по-загрижен за това, което става във Венецуела, отколкото в Мадрид”, говорейки за настояването на съюза за нови президентски избори в страната.  ", "date": "2019.02.12", "title": "Пучдемон: Защо ЕС е по-загрижен са Венецуела, отколкото за Мадрид?"}
{"url": "https://www.actualno.com/pleven/sydjat-bandit-napadnal-brutalno-i-ograbil-jertvata-si-posred-nosht-v-pleven-news_721523.html", "text": "  Рецидивист ще застане за пореден път пред Темида, след като Окръжната прокуратура в Плевен внесе в съда обвинителен акт срещу него. Обвиняемият В.А. ще отговаря за брутално среднощно нападение и грабеж, извършени в квартал „Дружба“ в града.     Късно вечерта на 18 февруари м.г. В.А. се запил със свой авер. Малко преди полунощ  извикал такси и заедно с приятеля си отишли в квартал „Дружба“. После тръгнали пеша между блоковете. В.А. забелязал, че стълбищното осветление на един от жилищните входове се включило и решил, ако оттам излезе човек, да го ограби. Скрил се до вратата и щом тя се отворила, изблъскал навътре излизащите от входа двама мъже. После ударил с юмрук в лицето единия от тях и му казал „Давай пари, телефон, каквото имаш…“.  Забелязал, че мъжът държи в дясната си ръка мобилен телефон  и портфейл.  Издърпал ги, ударил го още веднъж с юмрук в лицето и избягал, твърди държавното обвинение.\r\nПлячката му се оказала мобилен „Хуавей Υ6“ за 173 лв., парична сума от  50 лв., флаш памет 8 гигабайта и личната карта на ограбения мъж.\r\nПредстои насрочване на делото за разглеждане от съда.  ", "date": "2019.02.12", "title": "Съдят бандит, нападнал брутално и ограбил жертвата си посред нощ в Плевен "}
{"url": "https://www.actualno.com/plovdiv/postaviha-novi-znamena-na-komatevsko-shose-v-plovdiv-news_721539.html", "text": "  По традиция в навечерието на Деня на Освобождението на България, от община Пловдив започнаха да обновяват знамената по входовете на града. Тази година за пръв път бяха поставени знамена и на Коматевско шосе.        Общо 75 броя са поставени по новите стълбове за осветление по една от южните входно-изходни артерии на Пловдив. По 25 от трите вида – на България, на Пловдив и на Европейска столица на културата 2019. Досега по Коматевско шосе не се слагаха знамена, но след като на пътя бе направен генерален ремонт, там бе поставено и изцяло ново осветление.  300 нови знамена ще бъдат поставени по всички входове на Пловдив в навечерието на 3-ти март. Новите флагове се монтират два пъти годишно – за Деня на Освобождението на България и за Деня на Съединението и празник на Пловдив – 6-ти септември.", "date": "2019.02.12", "title": "Поставиха нови знамена на Коматевско шосе в Пловдив"}
{"url": "https://www.actualno.com/starazagora/ekskurzovodi-shte-populjarizirat-turisticheskite-obekti-na-stara-zagora-news_721543.html", "text": "  30 екскурзоводи от Югоизточния съюз на екскурзоводите „Ваня Райкова“ бяха на посещение в Стара Загора днес. В общинския туристически информационен център на липов чай и сладки те разговаряха с Красимира Чахова, заместник-кмет общинска собственост, стопанска политика, туризъм и спорт. Тя сподели с гостите надежда, че Стара Загора ще бъде включена в програмите за обиколка на историческите и културните забележителности в България на туристическите оператори и агенти.     Всеки от екскурзоводите получи като подарък новите карти на региона и града, в които има описание и информация за важните туристически обекти, работното им време и как и за колко време се стига до тях от Стара Загора. По време на посещението си в Града на липите те бяха в Регионалния исторически музей, Късноантичната мозайка от частен римски дом, Античния форумен комплекс Августа Траяна, Архитектурния комплекс „Музей на религиите“ и музея „Неолитни жилища”. След това отпътуваха за Казанлък, където ще посетят тракийската гробница.    ", "date": "2019.02.12", "title": "Екскурзоводи ще популяризират туристическите обекти на Стара Загора"}
{"url": "https://www.actualno.com/politics/den-12-bsp-ne-kazva-zashto-evrodeputatite-glasuvaha-da-ne-se-nakazva-korupcija-news_721519.html", "text": "  Здравейте отново, продължаваме да броим дните, в които пишещата се като основна опозиционна партия в България БСП не отговаря официално на прост въпрос:      Неофициално от \"Позитано\" ни казаха, че причината за позицията на евродепутатите на червените е, че предложението било инструмент за репресия от страна на Брюксел срещу държави, които се противопоставят на евроелита. Очакваме малко повече като разяснения каква репресия  представлява  санкцията в случай на доказана корупция да ти се спират  евросредства -  репресия спрямо свободата да си корумпиран ли?\r\nПредвид днешната реалност и очакваните нападки с оглед въпроса ни, представяме няколко доказателства за неутралността ни:            ", "date": "2019.02.12", "title": "Ден 12: БСП не казва защо евродепутатите ѝ гласуваха да не се наказва корупция"}
{"url": "https://www.actualno.com/books/lukrecija-bordjija-krasivata-razmenna-moneta-na-dinasticheski-strasti-news_721480.html", "text": "  Утвърдената поредица на издателство „Емас“ „Известните жени в историята“ ни среща с истинския образ на знаменитата Лукреция     Незаконна дъщеря на папа, останал в историята със своите машинации, убийства и финансови далавери, сестра на един от най-безскрупулните и най-жестоките владетели в човешката история, чествана като най-красивата жена на италианския Ренесанс, споделила три брака с трима съпрузи от най-влиятелните фамилии на Италия, умела ръководителка на държавни дела, почитателка на изкуствата. Това са неоспоримите факти в живота на Лукреция Борджия. Факти, достатъчни да развихрят фантазията на не един неин съвременник и на поколения творци след нея.   Около личния живот и тайните дела на тази жена, която не е оставила на света дори един сигурен образ от своята феноменална красота, се вихрят дяволски легенди. Отровителка, развратница, кръвосмесителка, прелюбодейка, коварна отмъстителка... Пресъздал я е Юго в драма, възпял я е Доницети в опера, безброй са нейните биографии, близо двайсет филма са посветени на живота ѝ.\r\nРоманът на Жоаким Буфле, френски историк и автор на множество исторически трактати и романи, идва да възстанови автентичното лице на дъщерята на папа Александър VІ Борджия. Основаваща се върху исторически извори, а не върху черни легенди, тази биография се противопоставя на измислиците и представя една любяща и ранима жена, изключително деликатна и интелигентна по природа, образована събеседница на най-големите умове на съвремието, но станала не по своя воля политическо оръдие на своя баща и на своя брат Чезаре.  Дневникът на Лукреция Борджия, херцогиня на Ферара, е написан в седмиците преди смъртта ѝ на 24 юни 1519 година. Тя е трийсет и девет годишна. С нея си отива потомството на папа Александър VІ, но не и потеклото му: в почти всички династии в днешна Европа има потомци на прокълнатия папа и все още във вените на стотици личности от американски фамилии, в Бразилия и в Съединените щати тече кръвта на Борджиите.\r\nЛукреция пише заради своите деца, иска да им остави свое описание в стила на писателите от своето време. Приживе колкото я порицават и хулят, толкова я възхваляват и ѝ завиждат. Тя усеща колко неблагодарна е историята към нея, навличайки ѝ неодобрението, с което се отнасят към баща ѝ и брат ѝ Чезаре. Въпреки това тя не се опитва да се оневини, да се оправдава за слабостите и лутанията си. Но, водена духовно от някои от великите мистици на своето време – по онова време Италия има своите живи светици, които влияят дискретно, но реално върху тогавашното общество и дори в дворовете на принцовете – и ползвайки се от тяхното приятелство, тя поема по пътя на промяната, опитва се да преосмисли живота си. За това ѝ помага нейното искрено състрадание, на което никога не изневерява, и любовта ѝ към четенето: тази известна почитателка на четивото притежава една от най-богатите библиотеки на своето време, в която едни до други стоят жития на светци и духовни книги с поетични сборници, философски трактати и най-популярни творби.   Усещайки приближаването на смъртта, Лукреция желае да събере спомените си и да ги подреди в разказ - поука. Написани крадешком, най-често в ранните часове на деня, когато умората и треската я напускат за кратко, тези страници свидетелстват за припряността на пишещата ги, понякога за нейното отегчение.  В тях е описан без снизхождение животът на една от най-забележителните женски фигури през италианския Ренесанс. Белязани са и от духовните тревоги на една жена, която, след като е познала световната слава и се е поддала на нейните съблазни, е осъзнала колко суетна е тя. Накрая, превръщайки се понякога в страници от съвременната история, за наше най-голямо щастие те се оказват предвестници на начина на мислене и на живот, характерни за хуманизма, чието скорошно изчезване тя прозрява много трезво – също като тежките китайски рози, които тя харесва и чиито нежни стебла се огъват, губейки едно по едно своите венчелистчета под съвместната атака на прекалено жаркото слънце и на непрестанните бури, след като са излъчили своите последни и най-деликатни ухания.    ", "date": "2019.02.12", "title": "Лукреция Борджия – красивата разменна монета на династически страсти"}
{"url": "https://www.actualno.com/books/jivotyt-biznesyt-uspehyt-ima-tri-nachina-da-vlezesh-news_721481.html", "text": "   „Третата врата\" - книга за дръзкото приключение на един млад човек в търсена на тайните на успеха на Лари Кинг, Уорън Бъфет, Бил Гейтс, Стивън Спилбърг, Марк Зукърбърг, Лейди Гага      Историята на Алекс Банаян звучи като сценарий за холивудски филм. Когато е на 19 години той има мечта – да се срещне с най-влиятелните личности в различни области, да разбере тайните за успеха им и да ги сподели с хората.   Вместо да отиде на последния си изпит на първата година в медицинския колеж, „изиграва“ играта „Точната цена“, печели лодка, продава я и с парите финансира мисията си.\r\nБанаян започва едно необикновено пътешествие – от проникване на събрание на акционерите на Уорън Бъфет през преследване на Лари Кинг в магазин за хранителни стоки до парти в нощен клуб в компанията на Лейди Гага.  В рамките на пет години той успява да осъществи забележителни лични срещи и интервюта с Бил Гейтс, Мая Анджелоу, Стийв Возняк, Лари Кинг, Стивън Спилбърг, Джесика Алба, Питбул, Тим Ферис, Куинси Джоунс, Марк Зукърбърг и още много други. Алекс открива кое е общото между тях: те всички са избрали Третата врата.\r\nЖивотът, бизнесът, успехът… Всички те са като нощен клуб.\r\nИма три начина да влезеш.       Първата врата е главният вход, където чакат 99% от хората и се надяват да влязат.\r\nВтората врата е входът за ВИП персоните, през който минават милиардерите и звездите.\r\nНикой обаче не ви казва, че съществува и Третата врата. За да стигнете до входа ѝ, трябва да изско­чите от опашката, да се втурнете по улицата, да заблъскате по вратата или да счупите про­зореца, или да се прокраднете през кухнята. Вие наме­рете начина.\r\nСвоето петгодишно вълнуващо и дръзко приключение Банаян описва в книгата „Третата врата. Или необичайният път към успеха“, която е продадена в 14 страни, а вече излезе и на български език с логото на ИК „Кръгозор“.\r\nБанаян предава уроците на знаменитите личности и споделя своите необичайни стратегии и похвати, които ще накарат другите да ви забележат, да ви се обадят, да поканят  точно вас.      В началото той се фокусира върху мъдростта на елита, за да могат спомените им да се превърнат в пътеводител на младото поколение. Но постепенно осъзнава, че целта му е много по-дълбока. Книгата, цялата идея за Третата врата, всъщност е за възможностите. Дори да предадеш на някого цялото си познание, това не е достатъчно: човек трябва да повярва, че няма невъзможни неща, и да поеме на собственото си вълнуващо пътешествие. „Научих, че човек трябва да се захваща и със задачи, при които има риск да се провали. Условията никога няма да са идеални. Видиш ли възможност, сграбчи я.“", "date": "2019.02.12", "title": "Животът, бизнесът, успехът… Има три начина да влезеш"}
{"url": "https://www.actualno.com/crime/izpravjat-na-syd-ruski-predpriemach-oshtetil-firma-s-blizo-115-miliona-leva-news_721549.html", "text": "  Внесен е обвинителен акт за присвояване в особено големи размери срещу А. К, съобщават от Окръжна прокуратура - Добрич.     От държавното обвинение уточняват, че мъжът е продал 86 апартамента в Кранево в началото на 2015 г. като това става в период, след освобождаването му от длъжността управител на фирма, чиято собственост са имотите, но преди това да бъде отразено в Търговския регистър. Нанесените щети на дружеството възлизат на 11 460 615 лв.   От свои източници научи, че подсъдимият е руският гражданин Алексей Кирянов. Чрез фирмата си \"Олд Тауър\" той закупува за парцел в курортното селище за строеж на жилищни блокове. Преди да предприеме тази инвестиция е реализирал друг проект с ваканционен комплекс в Кранево.\r\nБанката, която му отпуска кредит за втория проект, става собственик на фирмата му до погасяване на кредита. Междувременно от финансовата институция решават да свалят Кирянов от поста на управител на фирмата, тъй като продажбите не вървят. Тогава той продава имотите, без парите от сделките да влязат в банката, гласи версията на прокуратурата.  ", "date": "2019.02.12", "title": "Изправят на съд руски предприемач, ощетил фирма с близо 11,5 милиона лева"}
{"url": "https://www.actualno.com/targovishte/tyrgovishte-s-procedura-za-umen-grad-i-podsistema-za-inteligenten-transport-news_721541.html", "text": "  Община Търговище обяви процедура за въвеждане на система за електронно наблюдение на метеорологичните промени в града с подсистема за интелигентен транспорт.     Общата стойност на поръчката е 180 000 лева без ДДС. Част от планираните за целта средства са заложени в капиталовата програма на общината, които са на стойност 30 000 лева.   Кметът Дарин Димитров анонсира бъдещата поръчка, когато отчете третата година от своя мандат, но тогава тя бе съвсем бегло спомената.\r\nВ края на януари секретарят на общината Миглена Стоянова е цитирана от радио „Шумен“ да казва, че първоначално ще бъдат монтирани две станции за автоматично измерване, които ще са разположени на сградата на кметството в кв. \"Въбел\" и в центъра на Търговище. Тя допълва, че ще започнат с няколко замервания – на фини прахови частици, радиационен фон, движение на въздуха, влажност, температура, а впоследствие ще направят всичко възможно да бъдат добавени и други показатели, които биха били специфични за района.  „Впоследствие ще се опитаме да направим надграждане на тази система с обявяване на свободни паркоместа, примерно културен афиш на общината, наистина една система на умен град (smart city), в който хората да имат достъп до различна информация“, пояснява още Стоянова.\r\nНа 8-ми февруари в Агенцията за обществени поръчки е публикувана процедурата. В документа са посочени множество опции, които системата трябва да осигурява като данни и свързаност.   Спечелилият участник трябва да осигури допълнителни модули за развитие и надграждане на системата с пряко отношение към опазване на обществената сигурност, реда и защита на здравето, сигурността на населението или подобряване градската среда    Той трябва да осигури системи за: мониторинг на движението в града, задръствания, преброяване на времето за пътуване, преброяване и класификация на трафика; мониторинг на трафик контролерите на светофарните кръстовища чрез управление и администриране на кръстовища и създаване на трафик сценарии, управлявани дистанционно; мониторинг на обществения транспорт, визуализация на закъснението спрямо разписанията, показване на трафик мрежа, информация за интелигентни автобусни спирки, система за обществен транспорт; Информация за заети и свободни паркоместа, паркинг с възможност за извличане на статистически данни; модул за пътнотранспортни произшествия, затваряния на улици и информация за алтернативни пътища; модул за пътни знаци с променливо съдържание VMS с възможност за интелигентни сценарии; модул за мониторинг при събиране на отпадъците чрез свързване на интелигентни контейнери за сметопочистване; мониторинг на уличното осветление, оценка на енергоспестяващите мерки при индивидуална и групова експлоатация чрез интелигентни сценарии; мониторинг на зарядни станции за електромобили с информация за наличност и заетост и оперативен изглед на зарядното устройството; модул за видеонаблюдение; модул за разчитане и записване регистрационни номера на МПС с анализ и създаване на списъци; модул за споделяне на велосипеди чрез проследяването им и отчитане на свободни велосипеди.", "date": "2019.02.12", "title": "Търговище с процедура за „умен град“ и подсистема за интелигентен транспорт"}
{"url": "https://www.actualno.com/crime/kyrvava-vendeta-vyv-vrachansko-selo-news_721546.html", "text": "  Полицията във Враца задържа двама рецидивисти, които нахлули в дома на 18-годишни мъж и жена, живеещи на семейни начала.     Инцидентът е станал тази нощ към 2:35 часа в къща в село Върбица, Врачанско. Двамата нападатели нанесли нападнали и наръгали мъжа и жената. Пострадалите са транспортирани в болницата във Враца – жената е прегледана и освободена, а мъжът е на лечение, без опасност за живота.   Двамата нападатели са задържани в село Габаре, съпбщиха от РУ на МВР. Единият от тях е 21-годишен мъж от село Камено поле, криминално проявен и осъждан за кражби, изнасилване и хулиганство, който в миналото е живял с нападната жена. И вторият - 16-годишен младеж от същото село, криминално проявен и осъждан за кражби.\r\nПричината за нападението се изяснява, но вероятно е проява на отмъщение. Образувано е досъдебно производство.  ", "date": "2019.02.12", "title": "Кървава вендета във врачанско село"}
{"url": "https://www.actualno.com/analysis/medijnata-svoboda-e-miraj-vyrnahme-li-se-kym-studenata-vojna-news_721554.html", "text": "   за последно е била толкова ограничена в края на Студената война.     Тази констатация прави годишният доклад е на Съвета на Европа и дузина партньорски организации, включително Европейската федерация на журналистите и \"Репортери без граници\", предаде AFP.   Те създадоха единна Платформа за защита на журналистическия труд и сигурността на журналистите. В него ясно се подчертава .\r\nДокладът се основава на откритията на 140 сериозни нарушения на медийната , които са съобщени на платформата през 2018 г.  Посочва се рутината защита на хора, които са отговорни за престъпления срещу журналисти, включително 17 случая, при които .\r\nВ Италия е регистрирано най-голямо увеличение на броя нарушения на медийната свобода. В доклада се подчертава свиващото се пространство за свобода на словото в Турция. Там повече от 200 журналисти са задържани от неуспешния опит за преврат в средата на 2016 г.   Унгария се посочва като държава, в която има \"много висока концентрация на медии в ръцете на проправителствени олигарси\".    Генералният секретар на Съвета на Европа Турбьорн Ягланд заявява, че докладът може да \"служи като база за диалог със страните членки за начините да се подобри средата с медийната свобода\".\r\nСред най-зловещите атаки към журналистите са нападение с кола бомба срещу журналист в Черна гора, нападение с нож срещу журналист в Милано и опит за опожаряване на редакция в Украйна.\r\nПлатформата стартира през 2015 г. с цел да улесни сътрудничеството между страните членки на Съвета на Европа за защита на журналистите.   ", "date": "2019.02.12", "title": "Медийната свобода е мираж - върнахме ли се към Студената война?"}
{"url": "https://www.actualno.com/kustendil/seksi-prane-gostuva-v-kustendil-news_721415.html", "text": "  Днес - 12-ти февруари, от 19:00ч. в Голяма зала на Общински драматичен театър - Кюстендил ще се проведе спектакъла от Мишел Римл - \"Секси пране\". Режисьор е Димитър Бакалов, който и ще вземе участие заедно с Албена Колева. Сценографията е на Невена Белева, а пластиката - на Анна Пампулова.     Театър \"Сълза и смях\" ще ви срещне с най-поставяната канадска пиеса за последните 15 години - “Секси пране” на Мишел Римл. Затрогваща, изключително смешна роматична комедия, която гарантирано ще ви плени. Историята разказва за двама съпрузи - Алис и Хенри, решени да съживят техния 25-годишен брак. Но ще може ли Хенри да прегърне всичките диви предложения, които Алис вади от наръчника за по-вълнуващ секс? Наистина ли би искал да види жена си и майка на децата му, облечена в черна кожа и камшик?   Алис и Хенри споделят еротичните си фантазии и взаимни обвинения, и зрителят навлиза в предизвикващите бурен смях детайли на кризата на средната възраст. Сюжетът ни превежда от комичното към сериозното и обратно. Преоткриването на любовта и силата на съюза между Хенри и Алис е едновременно и трогателно, и забавно - подходящо да накара всеки зрител да направи оценка за себе си.  \r\nОт премиерата си през 2003 година в Канада, \"Секси пране\" се радва на изключителен успех в Канада, САЩ, Европа и Африка. Билети за спектакъла може да откриете на касата на Общински драматичен театър - Кюстендил.  ", "date": "2019.02.12", "title": "\"Секси пране\" гостува в Кюстендил"}
{"url": "https://www.actualno.com/balkani/znameto-na-nato-se-razvja-v-skopie-news_721484.html", "text": "  На тържествена церемония днес флагът на НАТО беше издигнат пред сградата на правителството на Македония, предаде БГНЕС.     „Издигаме днес знамето на НАТО, което заедно с европейското и нашето собствено, определя бъдещето, не само нашето, но и на следващите поколения. Това не е само символично, но и реалност. Това е нова страница в нашата история“, каза премиерът Зоран Заев на церемонията пред сградата на правителството по повод вдигането на флага на НАТО.   Той подчерта, че днес македонците уверено казват, че родината им е на правилния път към прогреса и неограниченото развитие.\r\n\"Успяхме от второстепенния балкански път, на който с десетилетия сме чакали, да се върнем на главната магистрала към Европа“, каза Заев и добави, че в предстоящия период македонците ще бъдат преки участници в най-значимия период на независимост на държавата.  Заев оцени, че бъдещето вече не е съдба, а съдбата македонците са я взели в своите ръце и са определили бъдещето си.\r\nМакедонският премиер очаква през близките дни да започне следващият сложен етап в изграждането на Македония по европейски стандарти и че вече никой няма да блокира отвън този процес.", "date": "2019.02.12", "title": "Знамето на НАТО се развя в Скопие"}
{"url": "https://www.actualno.com/healthy/iskane-napadash-lekar-rabotish-v-polza-na-obshtestvoto-i-plashtash-globa-news_721468.html", "text": "  Всеки втори лекар в България е обект на агресия, алармираха медици по време на форум, организиран от Българската асоциация на професионалистите по здравни грижи (БАПЗГ), посветен на насилието срещу медици.     Медиците апелираха да се предприемат действия в широк мащаб с участие на  цялото общество за превенция на агресията срещу съсловието им. Те искат .   Насилието над медици се превърна в традиция и неизменна част от условията им на работа и на това трябва да се сложи край, категорично заяви председателят на Управителния съвет на БАПЗГ Милка Василева. Тя припомни , когато майка, дошла с бебето си, си позволи да удари с мобилния си телефон дежурната фелдшерка в лицето, което провокира да предприемат организирани действия в своя защита.\r\nНедопустимо е представителите на най-хуманната професия да стават жертва на физическа агресия. 70 - 80 представители на медицинското съсловие са нападани всяка година, а осъдените са по-малко от 5 годишно, изтъкна д-р Нели Нешева от Български лекарски съюз. Тя изнесе тревожна статистика, според която само в спешната помощ в периода 2014 - 2017 г. случаите на  насилие са 47 през 2015 година, 28 през 2016 година и само през първата половина на 2017година - 25.  Нашумелият случай в Горна Оряховица завърши , заради смекчаващи вината обстоятелства - чисто досие и разкаяние, посочи още тя с неудовлетворение. По думите ѝ това е обичайният завършек в подобни ситуации, а агресията не спира. Според д-р Нешева необходими са бързи производства и адекватни наказания, осигуряване на условия, при които медиците да изпълняват задълженията си спокойно.", "date": "2019.02.12", "title": "Искане: Нападаш лекар, работиш в полза на обществото и плащаш глоба"}
{"url": "https://www.actualno.com/prasspress/10-razsledvanija-na-elena-joncheva-koito-krijat-ot-nas-news_721488.html", "text": "  Елена Йончева още не е рекламно лице на прах за пране, въпреки че очевидно знае всяка една кирлива риза у нас. Разследващата журналистка, която знае колко струва с Турция, кой министър е кеширал неустойка, и кой премиер е купил чрез приятелче , крие още тайни в разследващия си ръкав.     Но службите, метеорологическата обстановка и Корнелия Нинова я спират да ги изстреля наведнъж. Е, Еленаleaks е тук и това са разследванията, които се крият от широката общественост:\r\n***\r\n1. Канадска фирма вади яйцата от майонезите в България. Изнася ги в Заир на печалба.  2. Испанският премиер Педро Санчес е купил къща в Хисаря на трите си любовници. Те са родили деца, които са от друг премиер.\r\n3. Разследване кой е раздавал парите в TV7, платено от TV7 и струващо 600 000 лева. Реално разследването са самите фактури.\r\n4. Кацанията на Луната са чутовна схема за източване на Тутраканската селищна система. Ще искаме репарации от НАСА, Стенли Кубрик е записан да си признава режисирането на кукерския фестивал в Перник.    5. Детска градина в Пирдоп, използвана като цех за метаамфетамини. Децата са принуждавани да работят сутрин преди обяд\r\n6. Гербаджийски кмет краде асфалт и го слага в суджука на ортака си. Премиерът получава камъни в жлъчката от това.\r\n7. Сметка в Биткойни, притежавана от финансовия министър Владислав Горанов. В разследването той твърди, че биткойните са на лаптопа на прабабата на жена му.\r\n8. Правителството лъже за годината на Световното първенство по футбол 2030, за чието домакинство кандидатстваме. Оказва се, че става дума за 2300 година, като се опитват да усвоят парите отсега.\r\n9. Кирил Добрев си е сложил кирилица на компютъра, за което държавата е платила 23 млн. лева. А в настройките на Windows, изтеглен от Zamunda, го има за без пари.   10. Путин е дарил 4-те си бъбрека на българи, но те не са му благодарили. Крадат ли соросоиди бъбреците на Путин? : Самуил Петканов, ", "date": "2019.02.12", "title": "10 разследвания на Елена Йончева, които крият от нас"}
{"url": "https://www.actualno.com/burgas/nov-proekt-prizovava-abiturienti-da-darjavat-kryv-news_721478.html", "text": "  Илия е новото лице на кръводаряването в Бургас. Миналата година момчето беше спасено от своите съученици от Гимназията по туризъм. Той пострада при инцидент, но благодарение на това, че беше дарена кръв, неговият живот беше спасен.     На представянето на новата кръводарителска кампания в Бургас, Илия дойде за да благодари на всички, които са се включили в неговото спасяване.\r\nАпелът на УМБАЛ Бургас е отправен основно към младите хора, които завършват училище, да се включат и направят нещо, което досега не са правили, да дарят кръв. Това е възможно, ако човекът има навършени 18 години. Така се нарича и проектът на болницата „Това не си го правил“. Той стига още по далече, като предизвиква младите хора да направят групово кръводаряване и състезание по кръводаряване.  \"Напоследък са много популярни благотворителни каузи сред завършващите като \"С тениска на бал“, „С автобус на бал“. Те са посветени на различни добри каузи. Нашата кауза спасява живот. Защото човешката кръв спасява живот и досега заместител няма. В Бургас има много активни млади хора - кръводарители, ние видяхме това и вярваме, че техният пример ще бъде последван“, каза д-р Светлозар Георгиев, зам.-директор на УМБАЛ Бургас.\r\nНачалникът на Отделението по трансфузиознна хематология д-р Тодор Бояджиев напомни, че на мястото на нуждаещия се може да бъде той или негов близък.", "date": "2019.02.12", "title": "Нов проект призовава абитуриенти да даряват кръв"}
{"url": "https://www.actualno.com/starazagora/prevencijata-na-prestyplenija-pri-maloletni-obuchenie-za-prepodavateli-v-stara-zagora-news_721476.html", "text": "  За повишаването на сигурността на децата и за превенция и ограничаване на престъпленията сред малолетни и непълнолетни на 13 февруари в Стара Загора се събират преподаватели на обучителен семинар. Най-сериозно внимание ще се обърне на работата по превенция на използването и разпространението на психоактивни вещества и на телефонните измами.     За усъвършенстването на професионалните си умения и работата с малолетни и непълнолетни ще се съберат обществени възпитатели, инспектори от Детска педагогическа стая, педагогически съветници, училищни психолози и учители, членове на местни комисии за борба с противообществените прояви.   Лектори по време на обучението ще бъдат Петьо Петков, инспектор от сектор ”Наркотици“ към Столична дирекция на вътрешните работи, който ще представи на участниците презентацията “Всички заедно срещу наркотичните вещества“, темата за телефонните измами се обсъжда в дискусия, водена от Ивелин Иванов, старши инспектор от сектор „Криминална полиция“ в областната дирекция на МВР в Стара Загора.\r\nИнициативата за обучението е на Местната комисия за борба с противообществените прояви на малолетни и непълнолетни (МКБППМН) към община Стара Загора, Второ управление „Полиция“ и местната комисия в Чирпан. На 14 февруари инспектор Петьо Петков ще беседва за психоактивните вещества с ученици от училища в Града на липите.  ", "date": "2019.02.12", "title": "Превенцията на престъпления при малолетни - обучение за преподаватели в Стара Загора"}
{"url": "https://www.actualno.com/dobrich/v-dobrich-se-stigna-do-institucionalen-spor-zaradi-evropari-i-danyci-news_721485.html", "text": "  Областният управител на Добрич Красимир Кирилов определя като незаконосъобразни две решения на Общинския съвет на Добрич и ги връща за ново разглеждане, показва справка на страницата на администрацията.     Едното от върнатите решения е свързано с . Посочва се, че кметът няма такива правомощия.   Другото решение, върнато за ново разглеждане, е свързано с . Мотивите на областния управител са, че не са спазени правилата за издаване на нормативен акт. Посочва се, че липсва предварителна оценка за въздействието на предложените изменения и допълнения, а Общинският съвет е приел наредбата, въпреки че не е изготвена, публикувана и приложена към решението предварителна оценка за въздействието. Посочва се също, че във внесения от кмета проект за изменение и допълнение на Наредба за определяне размера на местните данъци не са посочени очакваните финансови резултати, а само, че \"очакваният финансов резултат е достигане на по-голяма яснота при определяне на размера на местните данъци и повишаване приходите в бюджета на община град Добрич\". Законът изисква финансова обосновка за отражението на промяната на данъка върху превозните средства върху общинския бюджет.", "date": "2019.02.12", "title": "В Добрич се стигна до институционален спор заради европари и данъци"}
{"url": "https://www.actualno.com/business/dji-pi-grup-si-spomni-che-se-otkaza-ot-tunel-jeleznica-no-zaradi-vojnata-po-pytishtata-se-vryshta-news_721509.html", "text": "  Строителната компания \"Джи Пи Груп\" потвърди в своя офиицална позиция до медиите, че ще поеме изграждането на тунел \"Железница\".     От публикуваната позиция става ясно, че компанията приема поръчката, защото Върховният административен съд (ВАС) изрично е гледал решението на Комисията за защита на конкуренцията (КЗК) и е потвърдил \"безепелационно\" мотивите за избор на сдружението ДЗЗД \"АМ Струма Тунел 2018\", част от което е \"Джи Пи Груп\", да строи тунела.   \" Като и възможността за подобряване на инфраструктурата на България, осъзнаваме, че , голям брой загинали и ранени. Дневно по този международен път минават над 20 хиляди моторни превозни средства. , посочват от компанията. От там припомнят и, че през есента на миналата година са обявили решение да се оттеглят \" заради обществения интерес и манипулативната обстановка, която се опитваше да отъждестви граденото десетки години име на компанията в строителния бранш с престъпни квалификации \".\r\nСъщевременно и регионалният министър Петя Аврамова заяви, че \"Джи Пи Груп\" изрази медийно становище за отказ, но не и писмен пред АПИ.  Припомняме, че през миналата година избухна т.нар. скандал \" \",  след разследване на сайта \"Биволъ\". Разследването показваше следи към  корупция с еврофондове, но официално досега има единствено на един от съдружниците в компанията Георги Василев. А след избухването на скандала, премиерът на АПИ да намери законов начин да не включва \"Джи Пи Груп\" в обществени поръчки. Последва , че се отказва от проекта за тунел \"Железница\".\r\nПрез миналата година, извън тази поръчка, името на \"Джи Пи Груп\" беше във фокуса на внимание заради ремонта на ул. \"Граф Игнатиев\" в София. Там също гръмна скандал – оказа се, че на трамвайното трасе с материал (виброизолационна подложка), който след  това не използва, а използва подложка, заради която при подаване на  офертите е декласирана фирма ПСТ! Скандалът доведе до оставката на  зам.-кмета по транспорта на София , който се сдоби с обвинение за , нанесло щета на Столична община от над 5 млн. лева.", "date": "2019.02.12", "title": "\"Джи Пи Груп\" си спомни, че се отказа от тунел \"Железница\", но заради войната по пътищата се връща"}
{"url": "https://www.actualno.com/society/obrazovatelna-programa-za-deca-i-roditeli-razkazva-za-deloto-na-apostola-news_721494.html", "text": "  Националният военноисторически музей (НВИМ) ще отбележи годишнината от обесването на Левски с безплатна семейна образователна програма, посветена на делото на Апостола. Тя ще може да бъде посетена на 17 февруари (неделя) от 10.30 и 14.00 ч. в киносалона на музея.     Програмата „Васил Левски – вчера и днес“ ще представи не само идеите на Дякона като нов етап в националноосвободителното движение, но и ще покаже как той присъства в спомените на съвременниците си. Малките гости на Музея заедно със своите родители ще могат да разсъждават върху това, какво е наследството, което ни е завещал Левски, пренесли ли сме завета му във времето и какво е нашето разбиране за Апостола на свободата днес.   Посетителите ще могат се докоснат и до малкото запазени вещи на една от най-ярките личности в нашата история, които НВИМ има честта да съхранява за поколенията – косите на Левски, запазени от майка му, кръстчето, което е носил постоянно, тасчето за вода и личния му револвер, система „Гасер“, М 1870, заплащайки входна такса според утвърдения ценоразпис на Музея.\r\nПо повод годишнината постоянната хронологична и външна експозиция на НВИМ ще работи извънредно на 18 и 19 февруари (понеделник и вторник) от 10.00 до 18.00 ч.  ", "date": "2019.02.12", "title": "Образователна програма за деца и родители разказва за делото на Апостола"}
{"url": "https://www.actualno.com/bgfootball/levski-oficialno-predstavi-trima-novi-igrachi-a-dermendjiev-izumi-vsichki-news_721504.html", "text": "  Ръководството на \" \" представи официално новия си наставник Георги Дерменджиев, както и трите зимни попълнения Мартин Райнов, Валери Божинов и Живко Миланов.     При представянето си Дерменджиев изненадващо разкри, че до този момент \".\r\nНа събитието се разбра още, че Божинов ще играе с обичайния си номер 86.   Миланов пък е избрал номер 20, а Райнов ще бъде с номер 70 на фланелката си. Контрактите и на трите попълнения са за година и половина.  Стана ясно още, че в клуба се обсъжда назначаването на спортен директор.\r\n\"Темата се обсъжда. Нещата ще станат постепенно, защото хората, които ще дойдат, ще трябва да бъдат на нивото, на което ние искаме\", посочи специалистът.\r\nСпоред спекулациите \"Левски\" си е осигурил още едно зимно попълнение. .    ", "date": "2019.02.12", "title": "\"Левски\" официално представи трима нови играчи, а Дерменджиев изуми всички"}
{"url": "https://www.actualno.com/starazagora/sled-kato-si-pochistiha-kakvo-sledva-za-horata-ot-kazanlyshkija-blok-karmen-news_721495.html", "text": "  Около седмица социалните мрежи и медиите се занимават с боклуците около санирания блок “Кармен” в казанлъшкия ромски квартал. Хората от блока обещаха, че ще почистят района от боклуците и го направиха. Организаторът на почистването пастор Димитър Банев заяви, че в почивните дни ще се почисти и осигури багер и контейнери от община Казанлък. Макар и не без подкрепа, заявеното от него се изпълни. Сигурно пасторът ще успее да научи ромите и на хигиенни навици, но за изпълнението на тази задача ще трябва повече време, разказва кореспондентът на .      Историята със санирането на блок “Кармен”, в който живеят 177 ромски семейства, стана обект на медийно внимание още през 2015 г. Тогава живущите успяха да се организират в сдружение, да кандидатстват за безплатно саниране по Националната програма за енергийна ефективност на многофамилни жилищни сгради и да получат одобрение.\r\nВъпреки това, през 2016-а става ясно, че при техническото обследване е констатирано нарушение на бетоновото покритие на блока. На пресконференция заместник-кметът на община Казанлък Даниела Коева съобщи, че това на места е довело до корозия на връзките на панелите. Конструктивното укрепване и усилване се финансират от програмата за енергийна ефективност, но тези дефекти са резултат от лошото състояние на канализационната инсталация. Подмяната ѝ обаче не може да се финансира по програмата, а трябва да се извърши от сдружението на собствениците за тяхна сметка.  През септември 2017 г. вече е сключен договор с изпълнител на строително-монтажните работи, но той също поставя условие - да се почистят и отводнят сутеренните части и освен подмяната на канализационната инсталация да се възстановят и отклоненията и връзката ѝ с градската канализация. С помощта на българин, живеещ в Съединените щати, по линия на Евангелската църква са осигурени 30 хиляди лева за материали и техника. Хората от седемте входа на “Кармен” пък се включват с труд, а някои и с малки суми. От община Казанлък, собственик на 7 апартамента в блока, помагат със съвети и специалисти, но не участват във финансирането на дейностите по почистването и подмяната на канализационната инсталация. Така обитателите на “Кармен” успяват да изпълнят условията на общината и на фирмата изпълнител. През миналата година започва и санирането, при което се извършват ремонт на покрива, топлоизолация и подмяна на дограмата.     ", "date": "2019.02.12", "title": "След като си почистиха: Какво следва за хората от казанлъшкия блок \"Кармен\"?"}
{"url": "https://www.actualno.com/crime/podsydim-za-nasajdane-na-omraza-sreshtu-bylgarite-prochetete-knigata-mi-news_721491.html", "text": "  \"Не обръщах много внимание на тези \"хайдути\" (бел. ред. - сдружение \"Родопски хайдути\" в Смолян ) досега. Но тяхното неистово желание да разпространяват лъжи по мой адрес и да плашат БЪЛГАРСКИЯ СЪД с бдения и демонстрации ме провокира да им разясня някои истини\", написа Ефрем Моллов в профила си във Facebook. Днес той не се яви на процеса срещу него, на което трябваше да се разгледа искането на адвоката му делото да се гледа по съкратеното съдебно следствие.      \"Уважаеми съграждани хайдути, сбъркали сте адресата. Не Ви познавам лично и не съм обсъждал с Вас съдбините на Родопите и Държавата ни! Но ако бяхте истински хайдути, щяхте да защитите поробените от политиката, мафията и банките целокупно народонаселение на Родопите. Щяхте да търсите сметка на унищожителите и поробителите. Щяхте да раздадете справедливост. Но тъй като не го правите, то това означава, че Вие подкрепяте угнетителите! Казано с други думи, не Ви стиска!\" “, е написал Моллов от Норвегия, където е в момента.\r\n\"Аз не съм поробител, не съм управляващ, не съм подтисник! Затова и не мога да приема това Ваше поведение. За мен Вие изпълнявате една гнусна поръчка, зададена Ви от тези поробители на българския народ. Съжалявам Ви за това! Препоръчвам Ви да прочетете моята книга (бел. ред. - \"Има ли бъдеще Велика Булгария, или защо е скрита историята на помаците\" ) и тогава да водим дискусия. В тази книга има заложена една Велика кауза. Ще се радвам да я разберете и приемете. В нея съм показал пътя за Единението, Братството и Бъдещето ни! В моята книга няма разделение и мъст! И както се полага на Агото, първи простих и поисках прошка! Ако бяхте поне малко Вярващи, щяхте да ме разберете. Но уви! Все пак съм оптимист и вярвам, че ще се усмирите.  Аз Ви прощавам! Дано и Господ Ви прости!“, завършва обръщението си Моллов.\r\nПо-рано – през декември месец той пише на ВМРО следното (без редакторска намеса):  \" Много месеци не съм влизал в моя профил. Една от съществените причини е, че срещу мен се водеше следствие. Може да Ви се струва невероятно, но причината за това е написаната от мен книга. Да се чуди човек в кой век живее и има ли свобода на словото!!! За капак на всичко, по сигнал на ДАНС прокуратурата внесе обвинение в съда срещу мен. В петък (21.12.2018) бе второто заседание по това дело. Досега не обръщах сериозно внимание на това, но се забелязват вече тенденции, на които няма как да не дам моето тълкуване.  Ни в клин, ни в ръкав се появи ВМРО пред Съдебната палата и проведе демонстрации „в защита на съда“. Тези, които си позволиха да продават българско гражданство, да защитават българския съд. За това деяние трябваше да са на моето място, като Обвиняеми. Но да оставим това.  Обезпокоително е другото. Намесвайкисе в едно такова дело и по този недалновиден начин, ВМРО показва, че делото се превръща в политическо и издава истинските поръчители. Радващото в цялата комична ситуация е това, че по този начин ВМРО легитимира Ефрем Моллов като ПОЛИТИЧЕСКИ ФАКТОР и АЛТЕРНАТИВА на това Статукво и криворазбран Патриотизъм. Но да оставим и политиката.      Не мога да подмина лъжите и оронващи престижа ми информации, които разпространяват за мен ВМРО. В тази връзка искам аргументирано да докажа, че това са едни лъжци, имащи неистово желание да манипулират Обществото с дезинформация. Започвам с последната статия – „Патриотите от ВМРО с поредната победа – Ефрем Моллов ще бъде осъден“ – качена на техния партиен сайт. Искам да посоча на ВМРО, че това се нарича „въздействие отправено към съдебната инстанция“. Наказуемо е по закон! От друга страна по закон аз съм „невинен до доказване на противното“. ВМРО изглежда се изживява над законите в България. В статията манипулативно се лъже, че делото е за „… насаждане на етническа омраза и радикален ислям …“. В същата статия четем още „… лицето Ефрем Моллов – разпространител на езика на омразата …“.  За да бъде ясно на всички в какво ме „обвиняват“, публикувам целия обвинителен акт на прокурора (линк: ). Ще видите, че там няма обвинение в радикален ислям. Това е една голяма Лъжа. Трябва да кажа и нещо много важно. Аз не съм нито уахабит, нито салафит. Не съм учил в Арабския свят и не нося специфична брада до пъпа. Аз съм ЧИСТ ЕДИНОБОЖНИК. Последовател на вярата, низпослана свише на първия Пророк Адам и препотвърдена от всички следващи Пророци, включително Исус и Муххамед. Аз съм Човек на Любовта. Изразявам я както към Единствения, така и към неговите създания – човеците. Аз не мразя и не мога да мразя създанията на Всевишния.  Най-голямата лъжа изречена от ВМРО е, че Ефрем Моллов „си признава вината“. Няма по-голям грях от това да се лъже съзнателно. Чрез такава лъжа да придобиваш полза за себе си. И когато това се прави преди тези светли за всеки християнин празници, оставам с предубеждение, че тези от ВМРО, които спретнаха този пасквил, не могат да бъдат Вярващи.  Аз не мога да се призная за Виновен по такива несъвместими с моята същност и разбирания обвинения. Рано или късно Истината ще възтържествува. Наближава времето, когато Еднозначно ще бъде показана моята Същност и Личност. Тогава Вие ще се срамувате за това, което сте правили срещу мен. Останете си с този Срам. Аз Ви ПРОЩАВАМ!!! “", "date": "2019.02.12", "title": "Подсъдим за насаждане на омраза срещу българите: Прочетете книгата ми!"}
{"url": "https://www.actualno.com/business/zapochva-izplashtaneto-na-parite-za-horata-s-uvrejdanija-news_721483.html", "text": "  От днес Агенцията за социално подпомагане (АСП) изплаща новата финансова подкрепа за хората с увреждания по банков път. Подпомагането е за месец януари, а процесът е регламентиран в новото законодателство за хората с увреждания. Това съобщиха от пресцентъра на Агенцията.     От 1 януари 2019 г. всички пълнолетни хора с трайни увреждания имат право на месечна подкрепа по Закона за хората с увреждания. Помощта заменя досегашните добавки за социална интеграция и прекратените социални пенсии за инвалидност, изплащани към друг вид пенсия от Националния осигурителен институт в размер на 25 на сто до месец декември 2018 г. Размерът ѝ се определя и актуализира като процент от линията на бедност в България, в зависимост от степента на увреждане.   Хората, които до момента не са получавали интеграционни добавки, трябва да подадат заявление-декларация в дирекция „Социално подпомагане“ (ДСП) по настоящ адрес до 31 март, за да им бъде отпусната новата месечна финансова подкрепа, считано от 1 януари 2019 г.. Заявление в ДСП по настоящ адрес трябва да подадат и лицата, които получават месечна добавка за социална интеграция за наем на общинско жилище, тъй като от 1 януари 2019 г. сумата се отпуска под формата на целева помощ и се превежда директно на общините. На хората, които до момента са получавали интеграционни добавки, новата помощ се отпуска служебно от АСП.\r\nРазмерът на помощта през 2019 г. варира от 24.36 лв. до 198.36 лв. В масовия случай тя е в по-голям размер от досега получаваните добавки. Законът гарантира, че никой няма да вземе по-малка сума от получаваната до края на 2018 г. Най-висок размер на финансова подкрепа ще получават хората с над 90% степен на увреждане с определена чужда помощ, които получават социална пенсия за инвалидност. За тази група новият вид месечна помощ през 2019 г. ще е 57% от линията на бедност, което прави 198.36 лв.  ", "date": "2019.02.12", "title": "Започва изплащането на парите за хората с увреждания"}
{"url": "https://www.actualno.com/sofia/blizo-dva-meseca-shte-se-remontira-chast-ot-ul-car-ivan-shishman-news_721455.html", "text": "  В следващите близо два месеца ще бъде затворена ул. „Цар Иван Шишман“ в участъка от ул. „Граф Игнатиев“ до ул. „Ген. Паренсов“. В момента се поставят огради, предаде БГНЕС.     От днес до 28 февруари ще се работи по реконструкцията, разширяването на тротоара и полагането на бетон от страната на сградите, както и асфалтиране на платното за движение. Вторият етап от работата ще е от страната на църквата „Св. Седмочисленици“. Екипът ни на място видя, че там настилката вече е обновена. Това поражда въпроса дали не се плаща двойно за извършването на една и съща дейност.   Работници на обекта увериха, че по време на ремонта ще бъде осигурен достъп до заведенията и магазините в участъка, а автомобилите ще могат да заобикалят и влизат в карето откъм бул. „Васил Левски“.\r\nОчаква се работата в участъка да продължи около 50 дни, но срокът може да бъде удължен ако има влошаване на метеорологичните условия.  Не се работи пред църквата „Св. Седмочисленици“, където плочите се нуждаят от пренареждане. По „Граф Игнатиев“, който се прочу с некачествения си ремонт също не се работи.\r\nНа въпрос дали строителят ще бъде санкциониран за забавянето от близо 2 месеца, от пресцентъра на Столичната община обясниха, че към момента нямат основание да налагат глоба за забавяне, тъй като срокът за завършване на обекта е 300 дни.   Ремонтни дейности вървят единствено в участъка от ул. „Княз Александър I“.    ", "date": "2019.02.12", "title": "Близо два месеца ще се ремонтира част от ул. \"Цар Иван Шишман\""}
{"url": "https://www.actualno.com/varna/varnenec-za-primer-shte-pluva-nad-2000-metra-v-ledenoto-more-s-blagotvoritelna-cel-news_721433.html", "text": "  В морската ни столица за първи път се организира едно по-различно плуване в ледените води на Черно море.Това събитие е свързано с благородна кауза и ще се състои на 16 февруари, от 12 до 14 часа. В него ще се включи варненецът Емил Атанасов, който с риск за живота си ще плува от четвърта към първа буна на варненския плаж. \"Нашият талантлив плувец Емил Атанасов ще предизвика своите възможности и ще опита да достигне отвъд предела.Макар и с риск за здраветоси, той ще се опита да преплува разстоянието от 2200 метра в ледените морски води край град Варна. Събитието е свързано с една много благородна кауза - събиране на средства за 3 от домовете за сираци във Варна.     Плувецът полупрофесионалист ще бъде подкрепен от съпътстващи лодки, медицински екип, спасител и медии, които ще отразят смразяващото предизвикателство. Ще може ли Емил Атанасов да достигне отвъд предела, за да подкрепи своята кауза? 16 февруари, събота от 12 ч. Всеки, който желае да види зрелищното събитие и да подкрепи Емил, е добре дошъл.\", споделят организаторите на събитието.   ", "date": "2019.02.12", "title": "Варненец за пример: Ще плува над 2000 метра в леденото море с благотворителна цел"}
{"url": "https://www.actualno.com/sciencelogy/ot-semeto-do-rafta-kak-tehnologiite-shte-promenjat-dostavkite-na-hranite-video-news_721457.html", "text": "  В следващите пет години населението на Земята за пръв път ще премине границата от осем милиарда. Нашата сложна хранителна верига – вече претоварена от промените в климата и ограничените водни ресурси – ще бъде подложена на още изпитания. За да отговорим на изискванията на това пренаселено бъдеще, ще се нуждаем от нови технологии и устройства, научни открития и изцяло нови начини на мислене относно безопасността и сигурността на храните.     Изследователите на IBM по целия свят вече работят върху решения на всеки етап от хранителната верига, съобщиха от компанията.\r\nСтава ясно, че новите технологии помагат на фермерите да максимизират добивите от посевите си и разработват начини за ограничаване на разхищението, което унищожава 45% от произведената храна. Учените на IBM работят за създаването на обезопасителна мрежа, която да улавя патогените и замърсителите преди да разболеят хората. И изобретяват начини, които да избавят сметищата и океаните ни от пластмаса.   От семето...\r\nУчените са убедени, че дигиталните двойници в селското стопанство ще помогнат за изхранването на растящото население с по-малко ресурси.\r\nКак даваш достъп до кредит на фермер, който никога не е стъпвал в банка? Като цифровизираш и уловиш всички аспекти на земеделието – от качеството на почвата, през уменията на тракториста, до цената на пъпеша, продаван на пазара. Това е известно като \"Дигитален близнак\" и в рамките на следващите пет години, като използваме изкуствен интелект (ИИ), ще можем да използваме тези данни, за да прогнозираме прецизно добивите. Това на свой ред ще даде на банките и финансовите институции данните, които са им нужни, за да отпуснат на фермерите кредити за разрастване – може би парите все пак растат по дърветата.     До жътвата...\r\n\"В рамките на пет години ще елиминираме много от скъпоструващите неизвестни във веригата за доставка на храните. От фермерите до доставчиците на хранителни продукти, всеки участник във веригата ще знае точно колко да засади, поръча и експедира. Изхвърлянето на храни ще намалее значително и продукцията в кошниците на потребителите ще бъде по-свежа, когато блокчейн технологията, устройствата IoT и алгоритмите на ИИ обединят сили\", казват още от IBM. До рафта...   В рамките на пет години инспекторите по безопасност на храните по целия свят ще добият нова суперсила: способността да използват милиони микроби, за да предпазят това, което ядем. Тези микроби – някои безопасни за прием от хора, други не – редовно са в контакт с храните във фермите, фабриките и хранителните магазини. Благодарение на нова техника, която ни дава възможност да анализираме без високи разходи техния генетичен строеж, микробите ще ни кажат много за безопасността на това, което консумираме. До масата...\r\nВ рамките на пет години фермерите, преработвателите и продавачите на храни по цял свят – заедно с милиардите потребители, готвещи в домовете си – . Всичко, от което ще се нуждаят, е мобилен телефон или устройство със сензори с ИИ на кухненския плот. Изследователите на IBM създават мощни преносими сензори с ИИ, които могат да засичат преносими с храната патогени навсякъде, където е възможно да се появят такива. Тези преносими сензори за бактерии могат рязко да увеличат скоростта на тестовете за патогени от дни на секунди, като позволяват на отделни лица по хранителната верига да засекат наличието на вредни ешерихия коли (E. Coli) или салмонела (Salmonella), преди да се разрази епидемия. До отпадъците...\r\nОсвен това третирането на отпадъците и създаването на нови пластмаси ще бъде напълно трансформирано. Всичко, от картонените опаковки за мляко и пликовете за бисквити до пазарските торбички и мрежи, ще бъде рециклируемо, а производителите на полиестер ще могат да приемат отпадъци и да ги преработват в нещо полезно. Този преход ще бъде движен от иновации като VolCat, каталитичен химичен процес, който смила определени пластмаси (наречени полиестери) в субстанция, която може отново да захранва машините за производство на пластмаси, за да се изработват нови продукти, убедени са още учените от IBM. ", "date": "2019.02.12", "title": "От семето до рафта: Как технологиите ще променят доставките на храните? (ВИДЕО)"}
{"url": "https://www.actualno.com/burgas/dnsk-pak-proveri-alepu-njama-stroitelstvo-samo-ukrepvane-na-brega-news_721459.html", "text": "  След публикации за възобновено строителство на плаж \"Алепу\", по разпореждане на началника на ДНСК арх. Иван Несторов експерти от РО НСК – Бургас направиха нова проверка в района на плажа.     На място проверяващите установиха извършване на дейности единствено по брегоукрепителното съоръжение, с цел осигуряване на безопасност в свлачищния район, за което има издадено разрешение за строеж от главния архитект на Община Созопол и представлява първи етап от инвестиционния проект.   Съгласно изискванията на закона след изграждане на брегоукрепителното  съоръжение следва да се извърши мониторинг, който да докаже, че то ще  изпълнява необходимите геозащитни функции.\r\nСтроителството на втория етап от проекта, който включва три сгради, е спряно със заповед на ДНС. Припомняме, че инвеститор е \"Главбулгарстрой\", а обяснение от страна на техен отговорен служител за проекта гласеше, че се строи, за да бъде \"подпряно\" .  ", "date": "2019.02.12", "title": "ДНСК пак провери \"Алепу\" - няма строителство, само укрепване на брега"}
{"url": "https://www.actualno.com/viewpoint/koj-si-ti-che-da-kazvash-moga-li-da-se-razporejdam-s-utrobata-si-news_721449.html", "text": "  Пуснатата за обществено обсъждане се оказа поредният препъникамък в отношенията между църквата и обществеността у нас. За пореден път вместо именно църквата да е тази, която сплотява, приобщава и обединява, се оказа арогантният глас, който се \"изкрещява\" хич, ама хич не на място.     Българската православна църква притеснения, че стратегията заплашва правата на родителите над децата. \"Като че ли тази Национална стратегия защитава детето, а не родителите. Тук не става въпрос, че църквата защитава шамарите – но право на родителите е да възпитават децата си\" . Това заяви западно и средноевропейския митрополит Антоний.\r\nСпоред свещеника много лесно можело дете да бъде манипулирано – например от свой \"злонамерен роднина\". Той добави и, че . Не става въпрос за \"един или два шамара\", а че , продължи Антоний, който видя в стратегията опасност родителите \"да бъдат поставени в едни рамки\".\r\nТой, разбира се, не остана безразличен по темата за абортите. Затова българската младеж трябва да знае, че безразборните сексуални контакти водят до бременност. Църквата одобрява аборт при медицински доказани причини , уточни Антоний. А относно пример с изнасилена жена и забременяване, хипотезата на свещеника за детето беше: \"Може пък да е щастливо\" .  Позицията на църквата по тази тема е ясна отдавна. Ясно е и, че висшите църковни служители у нас отдавна не могат да намерят баланса между добрия, разумен тон и хилядите глупости, които изговориха в последните години по значими обществени теми, включително в . Но когато подобни небивалици се подклаждат от водещи медии у нас, нещата изглеждат къде къде по зле.  Тези думи написа главният редактор на \"24 часа\" Борислав Зюмбюлев.     Срам ме е, че живея в страна, в която в XXI век ще се намери някой, който да обясни, че жената няма права и то спрямо собственото си тяло. Срам ме е, че този някой е главен редактор на един от вестниците с най-голям тираж у нас. Срам ме е, че е мой колега и ежедневно има възможност да разпространява подобни нелепости. \r\nМоже би за някой дълбоко религиозен човек гледната точка на г-н Зюмбюлев е приемлива, но уви, самият той споделя, че далеч не е \"някакъв християнски фундаменталист\". Уви отново - срам ме е още повече! Поне да беше. \r\nСпоред данни на Националния статистически институт от края на 2018 година около 300 хил. жени у нас са били изнасилени в определен период от живота си. Близо 10 процента от българските жени са били изнасилвани, но заради срам, страх или изкривено чувство за вина голяма част от тях не споделяли преживяванията си. Дали имаме право да ги наречем убийци, ако се е наложило и са дръзнали да направят аборт - не, ни най-малко!\r\nИска ми се все пак да вярвам, че през годините сме успяли да развием като общество малко повече разум, стигащ далеч отвъд примитивните разсъждения, че някой човек има право да се разпорежда с тялото и здравето на някой друг, под маската на Бог. И нека този път да не оставаме без думи, а напротив, защото когато мълчанието не стига, думите са единственото оръжие!  Милена Славкова    ", "date": "2019.02.12", "title": "Кой си ти, че да казваш мога ли да се разпореждам с утробата си?!"}
{"url": "https://www.actualno.com/politics/srybska-medija-zapodozrja-sasht-za-organizator-na-protestite-sreshtu-vuchich-amerikanskoto-posolstvo-otreche-news_721460.html", "text": "  \"Протестите в Събрия нито са организирани, нито финансирани от САЩ\", твърди американското посолство в Белград.     Коментарът на дипломатическото представителство дойде в отговор на твърденията на белградския вестник „Informer“, който написа, че именно американското посолство стои зад протестите.   „Не знаем защо, но „Informer“ отказва да огласи фактите. Нашата работа е да разберем Сърбия. Редовните срещи с политиците от властта и опозицията, както и другите в цяла Сърбия, са част от работата ни. САЩ не са организатор, нито финансист на протестите, а някой лъже“, се казва в изявлението на посолството в Twitter.\r\nПреди няколко дни „Informer“ публикува снимки, които „доказдват, че посолството на САЩ и неговите хора за специални операции стоят зад протестите в Белград, които се провеждат от декември миналата година“.  В един от текстовете е посочено, че \"няма дилема, че политическият отдел на американското посолство в Белград координира демонстрациите и дава инструкции на техните организатори\".\r\nОсвен това медията публикува и снимки, на една от които е Йелена Ансонович, един от организаторите на протестите, \"получаваща инструкции от третия секретар на американското посолство\".   На друга пък е Сергей Трифунович, президент на Движението на свободните граждани,е на среща с Дейвид Линдгрен Геренбек, съветник в американското посолство, и Натан Албахар, служител на фондацията ISAK.    Посолкството публикува в Twitter снимка с въпросите на журналист от „Informer“ за тези срещи и позицията на посолството по протестите, включително въпроса дали посолството и посланикът подкрепят протестите, както и откъс от един от текстовете на медията.", "date": "2019.02.12", "title": "Сръбска медия заподозря САЩ за организатор на протестите срещу Вучич, американското посолство отрече"}
{"url": "https://www.actualno.com/showbusiness/zvezdnite-bashti-koito-otglejdat-sami-decata-si-news_721458.html", "text": "  Сред звездите на  киното и музиката има не малко мъже, които освен звездния си образ поддържат и този на баща. Ето кои от тях отглеждат своите деца сами.      Преди почти 10 години съпругата на актьора претърпява инцидент. По време на ски, тя пада и сериозно удря главата си. След няколко дни почива. Лиъм Нийсън остава сам с двете си деца - Даниел и Майкъл, на възраст 12 и 13 години. Отнема му няколко години да се справи със загубата. И въпреки, че има безброй обожателки, той не се жени и решава да посвети живота си на децата, информира БГНЕС.   В брака си с Касандра Харис, той осиновява две деца - Шарлот на 9 и Крис на 8 години. Три години по-късно актрисата ражда син. По-късно обаче тя умира от рак. Известно време той се грижи за децата си сам, но през 1994 г. се запознава с журналистката Кейли Смит и се жени за нея през 2001 година. Те имат двама синове - Дилън и Парис. Неговият син Уестън е роден през 1990 година. Актьорът излиза за кратко майка му. След като се разделят, тя се опитва да вземе част от богатството му. Той е принуден да си купи къща в Холивуд, за да получи разрешение да отгледа сина си. Днес Уестън е на 28 години, музикант и отскоро се появява във филми. През 2005 г. Никълъс Кейдж се сдобива с втори син от друга връзка.     Американският режисьор, продуцент и сценарист, известен с филмите си \"Междузвездни войни\" и \"Приключенията на Индиана Джоунс\", самостоятелно отглежда три деца. Преди няколко години той осиновява 35-годишната Аманда заедно с първата си съпруга Марта Лу Грифин. След развода детето остава под негово настойничество. След това той осиновява момиче и момче - Кати (25) и Джет (20). Всичките трима са се снимали в Междузвездни войни. През 2013 г. на Лукас се сгоди за Мелъди Хобсън, председател на съвета на директорите на Dreamworks Animation. Те се ожениха и имат бебе, родено от сурогатна майка. Той никога не се жени, но има три деца. Най-голямата му дъщеря е родена през 1989 г., а през 2001 г. актрисата Бевърли Д'Анджело му ражда близнаци - Оливие и Антон. Тяхната връзка продължава само няколко години, но актьорът се грижи повече за децата, отколкото за бившите си.    Той има двама сина - 16-годишният Джеймс и 10-годишния Хенри. Майка на първия е Ким Бордей, но връзката й със звездата е кратка. Вторият е роден през 2009 г. от полска актриса, с която Фарел е имала мимолетна връзка. Лени живее с Лиса Бонет само три години. След развода музикантът и съпругата му получават равни права над дъщеря си Зоя. Но когато тя е на 11 години, се премества да живее с Лени. Днес момичето е известен модел и актриса и често поства снимки с баща си в социалните мрежи.", "date": "2019.02.12", "title": "Звездните бащи, които отглеждат сами децата си"}
{"url": "https://www.actualno.com/burgas/zapochna-remont-na-ulica-aleksandyr-veliki-v-burgas-news_721461.html", "text": "  Започна ремонт на улица \"Александър Велики\" в Бургас. В началото работата е поверена на ВиК, за смяна на старите тръби. След това улицата ще бъде асфалтирана и отворена към \"Христо Ботев\". По този начин ще се избегнат задръстванията, които често се получаваха точно на това място.     За пешеходците ще бъдат създадени по-добри условия за пресичане, ще има допълнителни места за паркиране. Поставяне на ново осветление е предвидено в последния етап от работата по улицата.   Сравнително топлата зима дава възможност ремонтните работи да започнат сега, а  да не се чака началото на пролетта. От община Бургас съветват гражданите да бъдат внимателни когато се движат в този район, независимо дали са с автомобил или пеша.", "date": "2019.02.12", "title": "Започна ремонт на улица \"Александър Велики\" в Бургас"}
{"url": "https://www.actualno.com/burgas/istorijata-na-pyrvoto-bylgarsko-radio-proizvedeno-v-burgas-news_721440.html", "text": "  Един стар радиоапарат привлича вниманието на посетителите в Историческия музей на Бургас. Външно той е добре запазен и въпреки, че вече не работи, около него сякаш звучи музика.     Надпис разказва на посетители, че в Бургас са се произвеждали приемници още през 1927 година. Фирмата се е наричала „Тулан“ и е първата българска фабрика за радиоапарати. Светозар Пренеров е двигателят на начинанието, заедно със своите братя Веселин и Иван. Вместо да приеме доходна работа в Холандия, Светозар решава да се върне в родния град, да даде работа на свои съграждани и да направи града първи, по отношение на това производство.    Произвежданите тук радиа не са били скъпи и са имали едно голямо предимство – плащаш само ако си доволен. Потребителите можели да използват апарата цели четири месеца и тогава да решат дали да го задържат.  Тази тактика се оказала много добра и се е основавала на перфектното качество. Доказателство за това е, че само шест радиоапарата са върнати, за десет години и то поради факта, че не са били използвани правилно.\r\nВеселин Пренеров е отговарял за търговската част и маркетинга във фабриката. Негов наследник е едноименният му внук, общински съветник, телевизионен водещ и изключително интересен събеседник. За той разказва, какво е научил от своя дядо за производството на апаратите: „Тогава е имало голяма конкуренция. На пазара са се появявали марки, които сега са емблеми в техниката. Но „Тулан“ е бил преди тях. Интересен е начинът, по който е тествано радиото. Зад завеса са поставяни различни марки радиоапарати. Известни музиканти са присъствали на теста и без да виждат, само по качеството на звука, е трябвало да определят кой е най-добрият. И „Тулан“ печели всички поръчки за България. Но през 1947 година историята на един буден, интелигентен и напредничав род приключва“.       Неговият именит дядо Светозар Пренеров си отива много млад от този свят, само на 52 години. Фабрика „Тулан“ е национализирана през 1944 година и по-късно закрита.\r\nВеселин Пренеров е горд със своята фамилия и си спомня още: “В „Тулан“ е направен и прототипът на телевизионните приемници, още преди американците да създадат телевизия и прототипът на радиоапаратите за кола. Народната власт слага край на това и даже не им е дала възможност да си вземат чадърите от фабриката. Аз си спомням през 70 години, как старите бургаски фамилии идваха у дома за да слушат радио, станции които им даваха една друга гледна точка за света. Отраснал съм с радиото и затова слушам и сега, особено в колата“. Неговият апел към хората от Бургас е, да помнят първооткривателите, тези които са проправяли пътя на съвременните технологии и да са горди, че са техни съграждани. Самият Веселин Пренеров споделя, че във всяко свое действие се стреми да бъде достоен за фамилията която носи и никога не забрави думите закодирани в абривиатурата\r\nТУЛАН, която означава „Трудолюбието и упоритостта лансират активност и напредък“.   ", "date": "2019.02.12", "title": "Историята на първото българско радио, произведено в Бургас"}
{"url": "https://www.actualno.com/business/mislim-kak-da-vyrnim-ruskite-turisti-namaleli-s-25-news_721506.html", "text": "  5% повече чуждестранни туристи са посетили България през миналата година. Най-голям е ръстът от съседните Румъния, Македония, Сърбия, както и от Великобритания, Израел, Украйна, Молдова. Ранните записвания при руските туристи обаче бележат спад с 25% тази година, отчитат от Министерството на туризма. На какво се дължи тази тенденция и как да върнем руските туристи в България ще обсъдят на кръгла маса „Туризъм – 2019“ търговски организации от двете страни, водещи туроператори, мениджъри на хотели и експерти.     Форумът ще се проведе на 15 февруари 2019 г. в рамките на международната туристическа борса \"Ваканция и СПА Експо – 2019\" и се организира от Българо-руската търговско-промишлена палата (БРТТП), предаде БГНЕС.   „Дни след посещението на министър Ангелкова в Москва и постигнатите политически договорености, искаме да съберем експертите, институциите и бранша на едно място. Имаме нужда да обединим усилията си, за да преодолеем трудностите и да се възползваме от добрите ни традиции и потенциала на този огромен пазар“, каза председателят на УС на БРТПП Георги Минчев. Според него има много фактори за намаляването на интереса на руски туристи към страната ни. „Туризмът е поле на икономическа дипломация. Може би подценихме завръщането на Турция на туристическите пазари и безвизовия режим за руски туристи\", допълни още Георги Минчев.\r\nКръглата маса „Туризъм – 2019“ ще се проведе на 15.02.2019 г., петък, от 15.00 часа в зала «Родопи» на Интер Експо Център – София. Това е първото от поредица инициативи на Българо-руската търговско-промишлена палата, свързани с туризма.  ", "date": "2019.02.12", "title": "Мислим как да върним руските туристи, намалели с 25 % "}
{"url": "https://www.actualno.com/starazagora/zatvarjat-dvijenieto-na-krystovishteto-na-odrinska-epopeja-i-hristo-botev-news_721454.html", "text": "  Със старта на изграждането на кръгово кръстовище в периода от 13 февруари, сряда, до 13 април, събота, включително ще бъде преустановено движението на автомобили през кръстовището на ул. „Одринска епопея“ и ул. „Христо Ботев“ край парк „Артилерийски“. Заради строително-монтажните работи общественият транспорт ще се движи по се движи по обходни маршрути:в     Спирките „Христо Ботев“ и „Орфей“ няма да обслужват автобусните линии, а в изградените уширения, на които са монтирани знаци, указващи автобусни спирки.   За разширяването на новия парк „Артилерийски“ с 40 декара в края на миналата година бяха отпуснати 3 милиона лева от националния бюджет. Паркът ще заема площ от 130 декара. Ще се изгради и продължението на ул. „Христо Ботев“, което ще бъде разделено от зеленина и ще има две ленти за движение и две странични за паркиране. Повдигната пешеходна пътека и велоалея ще осигуряват връзка между северната и южната част на парка. Освен в страничните ленти на продължението на “Христо Ботев” ще може да се паркира и на „Одринска епопея“.", "date": "2019.02.12", "title": "Затварят движението на кръстовището на „Одринска епопея“ и „Христо Ботев“"}
{"url": "https://www.actualno.com/burgas/telefon-112-v-burgas-moderni-dejnosti-i-nagradi-za-slujitelite-news_721412.html", "text": "  Новите технологии, които са въведени в работата на телефона за спешни повиквания в Бургас са извели работата на службата на по-високо ниво. Това отчете директорът на Дирекция „Национална система 112” инж. Цветомир Цеков.     А те са система, която дава възможност бързо да бъдат въведени координатите на обаждащия се, работа с един електронен картон за всички спешни служби и възможността за достъп на хората със слухови и говорни увреждания.   Това е един от поводите за награди на Началникът на отдел „Районен център 112” Бургас Наталия Миткова и старши експерта в отдела Ирина Милева. Заместник-министърът на вътрешните работи Красимир Ципов поздрави целия отдел за добрата работа. При награждаването той заяви: “От ключово значение е ефективността при извънредни ситуации. По този начин се гарантира здравето и сигурността на българските и на пребиваващите на територията на страната чужди граждани“.\r\nБлагодарности за добрата и ефективна работа служителите от 112 получиха и от председателя на Българския червен кръст Христо Григоров. „Спасяването на човешки живот до голяма степен зависи от бързата реакция на отговорните структури. Тук е мястото на 112, защото те са основен координатор”.  Служители на Дирекция „Национална система 112“ получиха грамоти и писмени похвали.", "date": "2019.02.12", "title": "Телефон 112 в Бургас - модерни дейности и награди за служителите"}
{"url": "https://www.actualno.com/books/izdadoha-pismata-na-vasil-levski-v-luksozna-kniga-news_721422.html", "text": "  В навечерието на 146-годишнината от гибелта на Левски, издаде първото самостоятелно издание на писмата на Апостола, съдържащо фототипна част и разчетен текст.     От издателството уточняват, че „Писмата на Левски\" е точно такова, каквото се очаква да бъде – луксозно издание с твърди корици, което да заеме почетно място в семейната ни библиотека. Чрез него всеки ще има възможност да се докосне до епистоларното наследство на Апостола, но също и да се запознае с неговите мисли, желания и тревоги.   Книгата съдържа 60 избрани писма. В първата част на изданието ще откриете автентичните им изображения от архивите, а във втората – разчетен текст, запазващ изцяло оригиналния изказ и правопис. Именно тази автентичност ще помогне на читателя за осмислянето на човека Васил Кунчев, призван да се превърне в героя Левски.\r\nМножеството пояснителни бележки внасят контекст в съдържанието и добавят огромна научна стойност на написаното. Нещо повече – разчитането и подборът на писмата е дело на изтъкнатите специалисти Цветолюб Нушев и Тодорка Томова, посветили живота си на изследване на документалното наследство на Апостола.  Проектът е подкрепен и от Национална библиотека „Кирил и Методий\".\r\nВъв времена, когато личността на Левски е обект на спекулации и сензации, а и все повече се дистанцира от нашата действителност, подобна книга е повече от необходима, добавят още от издателството.   „Писмата на Левски\" вече е налична за предварителна поръчка на , a от 18 февруари може да бъде открита и в търговската мрежа.    ", "date": "2019.02.12", "title": "Издадоха писмата на Васил Левски в луксозна книга"}
{"url": "https://www.actualno.com/kustendil/specializirana-policejska-operacija-v-dupnica-rila-i-bobov-dol-za-trafik-na-hora-news_721418.html", "text": "  В края на миналата седмица се проведе специализирана полицейска операция  на територията, обслужвана от РУ Дупница, РУ Бобов дол и РУ Рила, за противодействие на битовата престъпност, своевременно разкриване и задържане на извършители на престъпления, свързани с незаконната миграция, каналджийство, трафик на хора.     Операцията бе двудневна и осъществена от служители на ОДМВР и служители на дирекция  „Жандармерия“ в малките и отдалечени населени места, на територията на общините - Дупница, Бобов дол, Сапарева баня, Бобошево, Кочериново, Рила и прилежащите населени места, които са в близост до граничната зона.\r\nНе са констатирани престъпления, свързани с незаконната миграция, каналджийство и трафик на хора. Проверени са 443 лица, 285 МПС, съставени са 9 фиша за нарушения по ЗДвП и 57 броя АУАН.\r\nСъс заповед за 24 часа са задържани три лица. Проверени са 16 лица, известни на полицията като извършители на криминални деяния.  ", "date": "2019.02.12", "title": "Специализирана полицейска операция в Дупница, Рила и Бобов дол за трафик на хора"}
{"url": "https://www.actualno.com/business/plashtanijata-za-i-ot-biznesa-stavat-po-byrzi-no-i-otpisvaneto-na-dylgove-raste-news_721466.html", "text": "  Разплащанията между бизнеса в България се случват във все по-къс срок, но страната ни е на много висока позиция по отписани плащания – 2,78% от общите годишни приходи. Това сочат данните от доклада на Intrum European Payment Report 2018.     Макар че средният срок за разплащане между частни компании в България вече да е 28 дни за 2018 година, а между бизнес и крайни клиенти да е дори по-кратък – 21 дни (2018 година), над една трета от нашите фирми (38%) са категорични, че бавенето на плащания пречи на развитието и растежа им. А 31% казват, че не могат да наемат нови служители заради бавното плащане на задължения по извършена работа, което е над 50% по-висок резултат от средното за Европа.   Показателно е, че най-дълъг е средният срок на разплащане между бизнеса и държавата – 32 дни през 2018 година и 33 дни през 2017 година. А само в Ирландия и Сърбия има повече отписани плащания, отколкото у нас.\r\nКакво сочи статистиката за Европа –   ", "date": "2019.02.12", "title": "Плащанията за и от бизнеса стават по-бързи, но и отписването на дългове расте"}
{"url": "https://www.actualno.com/curious/4-te-zodii-koito-shte-chakat-bebe-prez-2019-news_721445.html", "text": "        Не всичко в този живот върви по план и вие много добре знаете това. Някои неща не се предвиждат, но носят най-голямото щастие в живота ни. Връзката, в която се намирате, може и да е в начален етап, но нищо чудно да се окаже истинската и за цял живот. Имате много силна любов, страст и всичко необходимо, за да стигнете до сватба някой ден. Оказва се, че сватбата може и да подрани, защото още в края на тази година ще разберете, че ще чакате бебе. В началото може да ви се стори страшно, но ще свикнете с новината още в първия момент, в който чуете сърчицето на бебето. Ако във фамилията ви има близнаци... това чака и вас!    Толкова много искате да създадете семейство и да станете родители, че новината никак няма да ви свари неподготвени. Всички опити и надежди най-накрая ще се осъществят и може да си отдъхнете. Всичко е наред! Хубавата новина ще научите около Коледа и това ще е най-големият подарък от Съдбата, който може да ви се даде. Да бъдеш родител е нещото, за което сте създадени, макар и понякога да не се справяте блестящо с всичко. Не се тревожете и бъдете спокойни - всичко се учи в движение. Страхувате се от тази голяма крачка, но вътрешно силно искате да станете родители. Много хора около вас създават здрави семейства с деца и това ви влияе по един или друг начин. От една страна ви плаши за това, че вече идва и вашето време, но от друга ви мотивира да вземете това важно решение. Връзката ви е здрава, върви добре и по всичко личи, че сте намерили човека до себе си. Защо да чакате тогава? Най-хубавото време от живота ви предстои. Да разберете смисъла му и да видите колко много обич ще изпълни живота ви. Пътували сте много, видели сте различни чудеса по света, време ви е да ги предадете на собствените си деца и да направите следващата голяма крачка в живота си. Ще бъдете перфектните родители, заложено ви е в зодията.   Ще ставате родители! Изненада, но най-хубавата от всички. Имате леко колебание дали човекът до вас е правилният, с когото може да създадете здраво и щастливо семейство. Нека да ви кажем, че освен Съдба и късмет, в живота на всеки има усилия, които той полага, за да може нещата да се случат. Ако се отнасяте грижливо един към друг и пазите любовта си чиста, нищо не може да ви раздели. Намерили сте прекрасен човек, държите на него и всичко изглежда наред. В началото може леко да се паникьосате от голямата новина, но това ще премине още в началото, когато лекарите ви кажат пола на бебето. Веднага ще запретнете ръкави да купувате сладки малки неща за новия малък член от семейството.", "date": "2019.02.12", "title": "4-те зодии, които ще чакат бебе през 2019"}
{"url": "https://www.actualno.com/crime/verijna-katastrofa-na-okolovrystnija-pyt-v-stolicata-news_721419.html", "text": "  Верижна катастрофа в столицата. 9 автомобила са катастрофирали на Околовръстния път в посока кв. \"Младост\". Това съобщиха за Агенция \"Фокус\" от пресцентъра на СДВР.     Сигнал за инцидента е подаден малко след 9.00 ч. Към момента няма данни за пострадали, има само материални щети. Образувало се е задръстване.    Снимка: Архив ", "date": "2019.02.12", "title": "Верижна катастрофа на Околовръстния път в столицата"}
{"url": "https://www.actualno.com/europe/germanskata-policija-zatvori-dve-izdatelstva-za-vryzki-s-pkk-news_721505.html", "text": "  Във вторник германската полиция нахлу и затвори две издателски компании, свързани със забранената Кюрдска работническа партия (ПКК).Вътрешното министерство обяви забраните на Mezopotamien Publishing и MIR Multimedia, базирани в провинциите Северен Рейн-Вестфалия и Долна Саксония.     Те са използвали \"маскировката на издателските компании\" в полза на ПКК, която Германия забрани като терористична група през 1993 г., предаде БГНЕС.   Уебсайтът на Mezopotamien рекламирани кюрдски политически текстове, включително и от затвора на лидера на ПКК Абдула Йоджалан, а сайтът на MIR Multimedia казва, че основно популяризира кюрдската музика.\r\nТурският президент Реджеп Тайип Ердоган, който е в продължитеблен спор с Берлин, обвини Германия, че прави твърде малко, за да премахне опонентите му, включително ПКК.  Германският министър на вътрешните работи Хорст Зеехофер заяви, че \"тъй като ПКК все още е активна въпреки забраната в Германия, е необходимо ПКК да бъде поставена на нейното място и да се прилага законът\".\r\nМинистерството заяви, че ПКК е \"най-голямата чуждестранна екстремистка организация в Германия\" с около 14 500 последователи.   Германското правоприлагане започна хиляди производства срещу ПКК, изправи пред съда над 90 души от 1992 г. и забрани над 50 групи, свързани с ПКК, съобщи министерството.    Около три милиона души с турски корени, много от които етнически кюрди, живеят в Германия, което ги прави най-голямата имигрантска група в страната.", "date": "2019.02.12", "title": "Германската полиция затвори две издателства за връзки с ПКК"}
{"url": "https://www.actualno.com/goodnews/s-primeri-ot-chervenata-shapchica-specialisti-borjat-agresijata-pri-decata-news_721363.html", "text": "   С децата се срещнаха старши социалният работник в Център за обществена подкрепа – Първомай - Стоян Бойков и психологът Димитрия Костова.     Визитата в основно училище „Христо Ботев“ в село Градина бе на тема „Агресията в училище“ и се състоя по покана на ръководството на Районен съд–Първомай.    Подрастващите активно участваха в дискусията и с нетърпение отговаряха на зададените им въпроси. Те само достигнаха до отговорите, относно можем ли да общуваме без обиди, защо човекът проявява агресия, какво чувства агресивният човек и как да го познаем, по какъв начин можем да се справим с агресивното поведение. Инициативата се провежда в рамките на организираната от Министерството на образованието и науката съвместно с Висш съдебен съвет Образователна програма, именувана „Съдебната власт - информиран избор и гражданско доверие. Отворени съдилища и прокуратури“.\r\nБеседата с ученици от ОУ „Христо Ботев“ в село Градина е петата в поредицата планирани срещи. През първия учебен срок подрастващите се запознаха със същността на правото и основни понятия, като \"държава\" и кои са нейните елементи, както и с определенията за \"законови и подзаконови нормативни актове\". Децата научиха кои са видовете власти и какви са техните функции, според Конституцията на България, както и с правата и отговорностите на гражданите. Запознаха се с правата на децата, според Закона за закрила на детето.  През втория учебен срок е предвидено учениците да учат мерките за защита на правата на малолетните и непълнолетните, които са станали жертва на домашно насилие. Ще им бъдат представени и видовете възпитателните мерки, налагани при извършване на противообществени прояви от малолетни и непълнолетни. Инициативата на образователното министерство ще завърши на 16.04.19 г., когато в Районен съд–Първомай ще се проведе Ден на отворените врати. Тогава са предвидени викторина за учениците и симулативен съдебен процес в Съдебната палата.", "date": "2019.02.12", "title": "С примери от \"Червената шапчица\" специалисти борят агресията при децата"}
{"url": "https://www.actualno.com/starazagora/bylgarskijat-ezik-e-lesen-i-interesen-systezanie-v-starozagorsko-uchilishte-news_721435.html", "text": "  В състезание „Българският език е лесен и интересен“ се включиха 21 ученици от четвърти до седми клас на Шесто основно училище „Свети Никола“ (ОУ) в Стара Загора. Негов инициатор е преподавателката Йорданка Мирчева, а идеята е да се покаже, че чрез забавление може да се научи добре български език.     В първия кръг децата спелуват (буквуват) думи, а тричленно жури задава думите и оценява състезателите. Учениците трябва да произнасят буква по буква подготвените 250 думи и при допусната грешка състезателят отпада.   Във втория кръг, за който се класираха двама ученици от началната и прогимназиалната степен, състезателите трябва да измислят подходяща дума, която липсва в изречение, а след това да изброят колкото може повече нейни синоними.\r\nНаградите за победителите отидоха у Петко Иванов от 4-и г и Дея Дечева от 7-ми б клас, а включилите се в състезанието получиха грамоти и подаръци.  По време на състезанието в 6-о основно училище “Св. Никола” гостуваха Иванка Сотирова, заместник-кмет хуманитарни дейности на община Стара Загора заместник областният управител Петя Чакърова и Димитър Пеев от Регионалното управление на образованието. Дарина Гайдарова, директор на училището, заяви намерението да се усъвършенства на  начина на провеждане на състезанието и то да стане традиция.    ", "date": "2019.02.12", "title": "„Българският език е лесен и интересен“ - състезание в старозагорско училище"}
{"url": "https://www.actualno.com/analysis/sasht-indirektno-zaplashi-ungarija-zaradi-huawei-news_721425.html", "text": "  \"Съединените щати ще бъдат принудени да намалят обхвата на някои операции в Европа и другаде, ако държавите от тези райони продължат да си сътрудничат с китайската компания Huawei\", предупреди държавният секретар на САЩ Майк Помпео по време на посещение в Унгария.     Така той изясни още една важна цел, която е поставена пред него с посещението. Другите приоритетни цели, за които говори Помпео в Унгария, бяха и .   Huawei присъства сериозно в Унгария, а Помпео каза, че ще обясни на премиера Виктор Орбан и другите официални лица, че сътрудничеството с тази компания представлява риск за информационната сигурност и неприкосновеността на личния живот и че може да повлияе на сътрудничеството със САЩ.\r\nВашингтон е много разтревожен от разгръщането на Huawei в Европа, особено в страните-членки на НАТО, сред които е и Унгария, напомнят световните агенции.  „Те са суверенна държава. Вземат собствени решения за такива неща. Това, което е наложително, е с тях да споделяме това, което знаем, за риска, който представлява присъствието на Huawei в техните мрежи и реалните рискове за хората.\r\nСлед загубата на неприкосновеността на личния живот на техния народ, реалния риск е Китай да го използва по начин, който не е в интерес на Унгария. Ние имаме задължение да споделим с тях и ще го направим. Но виждаме това по целия свят.   Това също създава проблеми за присъствието на САЩ, т.е. ако това оборудване е налице там, където има важни американски системи, това затруднява намирането на партньори“, каза Помпео.    Съединените щати многократно обвиняват Китай, че използва технология за кражба на тайни, докато официален Пекин отрича това и заявява, че САЩ искат да \"задушат\" конкурентите си.", "date": "2019.02.12", "title": "САЩ индиректно заплаши Унгария заради Huawei "}
{"url": "https://www.actualno.com/europe/vdyhnovena-ot-dobyr-krediten-rejting-rusija-se-celi-v-sveji-investicii-news_721420.html", "text": "  След като вече е оценена положително от трите основни рейтингови агенции, Русия смята да се възползва и да привлече свежи инвестиции в икономиката си.     Според уязвимостта на руската икономика към външни шокове, включително санкциите на САЩ, \"значително намалява\". Москва се наслаждава на силни публични финанси и малък дълг, а руското министерство на финансите се активизира в привличането на свеж капитал.   \"Фактът, че три агенции са определили инвестиционен рейтинг за Русия, ще бъде допълнителен положителен аргумент за инвеститорите, които обмислят възможността за капиталови инвестиции в нашата страна\", казва в изявление руският финансов министър Антон Силуанов. \"Руското правителство от своя страна ще създаде нови условия за по-нататъшно подобряване на рейтинга\", обещава министърът, цитиран от \"Спутник\".\r\nСпоред него повишеният рейтинг се дължи на „високото качество на макроикономическата, бюджетната и паричната политика на руските власти“.  Министърът на икономиката Максим Орешкин смята, че Moody's е изчерпала дори най-фантастичните аргументи срещу повишаването на кредитния рейтинг на Русия.\r\nПрез 2015 г. рейтингът на страната беше понижен до \"боклук\" от Moody's, тъй като поевтиняването на суровия петрол и доведоха икономиката до най-дългата ѝ рецесия през 21-ви век. Но щом цените на петрола се възстановиха, Русия се върна към крехкия растеж, въпреки че ограниченията не бяха премахнати, а САЩ заплашиха да наложат нови санкции.   Нови мерки от страна на администрацията на Тръмп могат да бъдат \"задържани без материални щети за кредитния профил на страната. Уязвимостта на държавния дълг от такива шокове наистина е намаляла съществено и вече не ограничава рейтинга до под инвестиционна степен\", смятат от Moody's.    \"Решението на Moody's може да доведе до големи притоци (на капитал, б.р.)\", твърди пред Bloomberg Иля Фейгин, старши стратег в WallachBeth Capital в Ню Йорк.\r\n\"Moody's призна, че Русия е изчистила много неща във вътрешен план. Русия не е в ситуация, при която спадът в цените на петрола ще я разруши напълно и ще я направи неспособна да плаща сметките си. Има шанс Русия да изпревари развиващите се пазари в краткосрочен до средносрочен план\", посочва Фейгин.", "date": "2019.02.12", "title": "Вдъхновена от добър кредитен рейтинг, Русия се цели в свежи инвестиции"}
{"url": "https://www.actualno.com/plovdiv/v-plovdiv-shte-tyrsjat-nachin-za-generalno-reshenie-na-problema-s-nezakonnite-romski-mahali-news_721426.html", "text": "  Обявената за днес, 12 февруари, среща на представители на изгонените от Войводиново роми и на населението на селото с областния управител на Пловдив се отлага за следващата седмица и в друг формат, съобщиха от институцията.     След развоя на с кмета на община Марица Димитър Иванов се очакваше днес да бъдат едва ли не посочени конкретните адреси на общинските жилища, където да настанят 50 души - не всички от съборената махала, а тези, които имат адресна регистрация на това място. В махалата много бързо бяха съборени 19 постройки, обявени за негодни за обитаване, други 17 получиха заповеди за премахване поради незаконен статут, делата за 12 от тях вече са насрочени през март в Административен съд - Пловдив.   Срещата в областната управа следващата седмица ще има по-амбициозна цел от конкретното настаняване на ромите от Войводиново- ще се съберат представители на социалното министерство, на полицията, кметове на общини, други държавни и общински институции, за да опитат да създадат стратегия за справянето с този проблем, който съществува и в много други общини в областта.", "date": "2019.02.12", "title": "В Пловдив ще търсят начин за генерално решение на проблема с незаконните ромски махали"}
{"url": "https://www.actualno.com/health/7-vida-sol-i-kak-vlijajat-na-zdraveto-ni-news_721434.html", "text": "  Почти всичко има по-добър вкус с щипка сол - от зеленчуци до месо, та дори и шоколадът! Световната академия по хранене и диетология препоръчва консумирането на 1500 до 2300 мг на ден (приблизително 1 чаена лъжица).     Знаете ли обаче, че има много различни видове сол? Разликите между тях се крият в техните вкусове, метода им на събиране на реколтата, географския район, примесите и най-вече употребата им.    Консумирането на морска сол ще предпази кожата ви, ще подобри здравето на зъбите и електролитния баланс на тялото ви. Минерали като натрий, калий, калций, магнезий, бромид, хлорид, желязо, мед и цинк подхранват организма с помощта на морските ресурси.   Този вид сол съдържа \"букет\" от най-различни минерали. Освен терапевтичните ползи, тя може да подобри дихателната ви система и да стабилизира сърцето. Най-важното е, че със сивата морска сол поддържате киселинно-алкално равновесие, което е от изключително значение.        Хавайската червена сол съдържа около 80 минерала. Това е смес от нерафинирана морска сол и богатата на железен оксид вулканична глина, от където идва и червеният цвят. Подправете храната си само с щипка от нея и ще подобрите многократно функцията на имунната система. ", "date": "2019.02.12", "title": "7 вида сол и как влияят на здравето ни"}
{"url": "https://www.actualno.com/curious/10-pravila-za-da-nakarate-myja-da-poludee-po-vas-news_721429.html", "text": "  Всяка една жена преди всичко трябва да бъде дама. Случвало ви се е да се държите ужасно, да казвате неща, които не мислите и да не се държите като дами, нали?     Случвало се е на всяка една жена, за това не се притеснявайте. Това обаче изключително много отблъсква мъжете, а вие не искате това,нали? Ние сме подбрали няколко прости съвета, които ще ви помогнат да привлечете мъжете към себе си.   Придържайте се към следните правила и всичко ще бъде наред: - ако умеете да контролирате емоциите си, всичко ще бъде много по-лесно. Опитвайте се да решавате проблемите си по по-демократичен начин, защото мъжете не обичат скандалите. Поговорете спокойно, вместо да крещите и да се карате с него.   - покажете на мъжа до себе си, че го обичате и държите на него, но в никакъв случай не показвайте страха си. Ако го покажете, той ще започне да ви манипулира и ще бъде наясно, че нямате силата да го оставите. Дори да чувствате страх, се опитайте да не го показвате по никакъв начин. - не бъдете пасивни. Изразявайте мнението си и не се съгласявайте с всичко, което той казва. Това е много грешна тактика, която често се среща при много голяма част от представителите и на двата пола. Ако сте винаги пасивни и съгласни, интересът към вас ще изчезне моментално. - колкото и да обичате даден човек, в никакъв случай не накърнявайте собственото си его заради него. Имайте достойнство и не се унижавайте, независимо дали ви боли. Ако започнете да правите компромиси със себе си, той ще свикне с това и ще започне да се възползва от вас. Постарайте се да се държите на ниво и въпреки това не бъдете прекалено горделиви.        - въздържайте се от постоянните сълзливи съобщения, защото в такъв случай той ще ви приеме за даденост, а вие не искате точно това да се случва. Опитайте се да бъдете интересна, да бъдете мистерия за мъжа, който е с вас. Колкото по-загадъчна сте, толкова по-заинтересован ще е той от вас. Бъдете като интересна книга, от която той може да чете само по няколко реда на ден, а не книга, която да прочете за няколко дни. - не му давайте съвети и забравете за репликата \"облечи се добре\". Няма никакъв смисъл от това, защото той ще започне да ви възприема за майка, а не за половинката си. Разбира се, трябва да бъдете загрижени за мъжа до себе си, но не прекалявайте. - преди да пожелаете някой да обича вас, научете се да обичате себе си. Обичайте начина си на живот, външния си вид, характера си и т.н. За да бъдете обичани и харесвани, трябва първо вие да започнете да обичате себе си. - в никакъв случай не си мислете, че той ви обича всякак. Винаги бъдете с елегантни дрехи, изискан и хубав маникюр, чиста коса и красива прическа. Поддържайте външният си вид, защото ако искате принц, преди всичко трябва вие да бъдете принцеса. - мъжете искат жената да е женствена и крехка, да знаят, че могат да я закрилят и да бъдат нейн пазител. Не бъдете жена от типа \"нахакана мадама\", защото този тип поведение отблъсква мъжете. Ако сте такава, по-добре не се захващайте с връзка.      – няма по-привлекателно нещо за един мъж от това да вижда, че жената до него се усмихва и е доволна. Ето защо, усмивката ви е вашето най-ценно оръжие, когато искате да впечателите и задържите един мъж. Но не се усмихвайте на сила. Не позволявайте на усмивката ви да бъде фалшива, защото това си личи. Вместо това, опитайте се да подобрите себе си и да се научите да се радвате на живота. Така усмивката ви ще се появи сама, а мъжете ще бъдат силно привлечени от вас.", "date": "2019.02.12", "title": "10 правила, за да накарате мъжа да полудее по вас"}
{"url": "https://www.actualno.com/cite/fakt-e-che-bylgarskite-vlasti-trjabva-da-gi-dyrpa-tank-za-da-svyrshat-rabota-news_721392.html", "text": "  \"Факт е, че българските власти трябва да ги дърпа танк, за да свършат работа.\" Това заяви бившият министър на отбраната Бойко Ноев във връзка с разследването на отравянето на Емилиян Гебрев. Повече от изказването на Ноев може да видите в      ", "date": "2019.02.12", "title": "Факт е, че българските власти трябва да ги дърпа танк, за да свършат работа"}
{"url": "https://www.actualno.com/society/shte-razpitvat-svideteli-ot-cjala-bylgarija-po-deloto-za-omraza-kym-bylgarite-news_721441.html", "text": "  Свидетели от цяла България ще бъдат разпитвани по делото за омраза към българите, Моллов в Смолянския районен съд. Причина за това е, че днес той не се яви на насроченото заседание, където трябваше да се гледа поисканото от неговия защитник съкратено съдебно следствие.     Моллов трябваше днес да бъде изслушан от съда, тъй като лично той трябва да потвърди заявеното от адвоката му искане.   Поради неявяването му, делото се отложи за 26-ти март, но в такъв случай то ще се гледа по общия ред. Това от своя страна означава, че не може да се ползват свидетелските показания, събрани по време на разследването. Свидетели и вещи лица ще бъдат привиквани да се явят лично и да дадат показания, а повечето от тях са от София, Рибново, Долен, Пловдив. Има и от Смолян.\r\nПред съда преди делото в Смолян дойде депутатът от ВМРО Александър Сиди, а от сдружение „Родопски хайдути“ организираха бдение.  „Днес сме тук, за да видим какво ще направи българският съд с поредния случай на радикализъм в страната - изключително опасно явление. Г-н Моллов го познаваме отдавна, той е добре известен с безумията, които натвори в годините. И се надявам най-сетне да чуем осъдителна присъда. Благодарен съм на нашите приятели от \"Родопски хайдути\", които са днес с нас, за да покажем, че в България още има гражданско общество. Тук сме не като политици, а като обикновени граждани, които се чувстват засегнати и обидени от изказванията на този въпросен господин и се надявам на осъдителна присъда да приключим по този изключително грозен казус, който разглеждаме днес“, заяви Александър Сиди пред журналисти. По думите му Моллов ползва особена дързост и цинизъм и няма уважение към българския съд и българската държава.\r\n„Отлагането на делото е гавра и подигравка с българската държава, много се надявам да бъде доведен принудително, защото това следва, ако не се яви днес“, коментира той.   В действителност Моллов не може да бъде доведен принудително, обясниха магистрати. Това е така, защото повдигнатите му обвинения не са толкова тежки. Според тях това дело ще се превърне в съдебна сага, защото с привикването на десетки свидетели процесът ще се проточи вероятно с години.    Ефрем Моллов е обвинен, че чрез книгата си „Има ли бъдеще Велика Булгария, или защо е скрита историята на помаците“, която представя в читалище на 5 май 2013 година, е проповядвал дискриминация чрез прокламиране на етноцентризъм и омраза на етническа и религиозна основа. Той е обвинен, че е ползвал обиди спрямо българите, нечислящи се към „помашкия етнос“, насаждане на исторически неправдоподобни тези за преследване, унижения, терор и насилие.", "date": "2019.02.12", "title": "Ще разпитват свидетели от цяла България по делото за омраза към българите"}
{"url": "https://www.actualno.com/healthy/i-zybolekarite-poiskaha-da-ima-poveche-zdravni-kasi-news_721430.html", "text": "  Много от проблемите на стоматологичното съсловие ще се решат, ако има демонополизиране на Здравната каса. Това коментира за БГНЕС председателят на Съюза на българските зъболекари д-р Анатолий Кънев.     През последните 30 години работим на познатия принцип „ние ги лъжем, че работим – те ни лъжат, че ни плащат. Решението за по-добра услуга се вижда в Германия, където има 155 каси и пациентите имат право на избор“, смята лекарят и посочва друг парадоксален случай – страната е с най-много зъболекари в ЕС на глава от населението – 10 000, а услугата е на ниско ниво.   \"Няма ли конкуренция, не може да има добър здравен продукт. Реформата не може да се прави със семинари като миналата година, който организира здравният министър в НДК, а и не бяхме поканени, защото не сме удобни. Системата има нужда от рестарт, а не от приказки\", коментира Кънев.\r\nСдружението не критикува голословно. Изпратени са предложения до здравния министър, с които смятат, че ще се подобри секторът. Едно от тях е учредяване на Камара на зъболекарите.  На пресконференцията присъства и д-р Хрисима Начева, която е избрана за зъболекар на 2018 година. Според нея зъболечението в страната не е скъпо, а доходите на българите са ниски. За сравнение беше посочено, че коронка от металокерамика в България е 10 пъти по-евтина в сравнение със САЩ.", "date": "2019.02.12", "title": "И зъболекарите поискаха да има повече здравни каси"}
{"url": "https://www.actualno.com/europe/malta-predupredi-brekzit-bez-sdelka-shte-byde-atomna-bomba-za-vsichki-news_721428.html", "text": "  Малтийският финансов министър Едуард Сциклуна предупреди, че Брекзит без сделка ще бъде „атомна бомба за всички“. Министърът заяви гласно това, което вероятно много от европейските лидери си мислят наум, но демонстрират смела публична позиция в името на преговорите.     „Авантюризмът никога не може да се прогнозира. Човек може да се подхлъзне и останалото е история“, казва Сциклуна в интервю за Bloomberg, макар че икономиката на неговата държава всъщност може да спечели от Брекзит.   Британският премиер Тереза Мей не показва никакви признаци, че се вслушва във все по-честите предупреждения, че авантюризмът й става опасен.\r\nЧасове след като Каролин Фейрбърн от Конфедерацията на британската индустрия заяви, че страната е в „опасната зона на Брекзит“, данните показват, че растежът през 2018 г. е най-слабият от 6 години, а бизнес инвестициите са паднали с 4% през последното тримесечие.  Управителят на Английската централна банка Марк Карни ще представи „рисковете за перспективата“, а Мей ще поиска от британския парламент да я подкрепи, за да протака преговорите до последно. Великобритания се очаква да напусне ЕС на 29 март със или без споразумение.\r\nБританският премиер си осигури 2 седмици, след като обеща да се върне в Брюксел и да предоговори най-трудната част от споразумението за излизане – ирландската граница. Сега тя се очаква да повтори искането си пред парламента, опитвайки се да спечели време до 27 февруари.   Лейбъристите настояват за окончателно гласуване на споразумението до края на месеца, но едва ли ще спечелят нужната подкрепа. Вероятно британските депутати ще подготвят ново законодателство, насочено срещу напускане без сделка.    Но както каква самата Мей, парламентарният вот срещу Brexit без сделка всъщност не помага за предотвратяването на подобрен сценарий.", "date": "2019.02.12", "title": "Малта предупреди: Брекзит без сделка ще бъде \"атомна бомба\" за всички"}
{"url": "https://www.actualno.com/interest/namaljavaneto-na-nasekomite-zastrashava-sveta-news_721384.html", "text": "  Научен преглед на броя на насекомите показва, че 40% от видовете претърпяват \"драматични темпове на спад\" по света, предава ВВС.     Изследването показва, че пчелите, мравките и бръмбарите изчезват осем пъти по-бързо от бозайниците, птиците или влечугите, предаде БГНЕС.\r\nНо изследователи твърдят, че някои видове, като например домашната муха и хлебарката, са в нещо като възход.\r\nОбщият спад на насекомите се дължи на интензивното земеделие, пестицидите и изменението на климата.  Насекомите съставляват по-голямата част от живите същества, живеещи на сушата и и са от ключова полза за много други видове, включително за хората. Те са основната храна на птици, прилепи и дребни бозайници; опрашват около 75% от културите в света; подхранват почвите и регулират броя на вредителите.\r\nМного изследвания през последните години показват, че отделни видове насекоми, като пчелите, са претърпели огромен спад, особено в развитите икономики.     Публикуван в списание „Байолоджикал консервейшън“, той разглежда 73 съществуващи проучвания от цял свят, публикувани през последните 13 години. Изследователите откриват, че спадът в почти всички региони може да доведе до изчезване на 40% от насекомите през следващите няколко десетилетия. Една трета от насекомите са класифицирани като застрашени.   \"Основният фактор е загубата на местообитания, поради селскостопанските практики, урбанизацията и обезлесяването\", заяви водещият автор д-р Франсиско Санчес-Байо от университета в Сидни. Второ, нарастващото използване на торове и пестициди в земеделието в световен мащаб и замърсяването с химически замърсители от всякакъв вид, е известно, че има голямо влияние.\"\r\nНякои от най-важните моменти от проучването включват скорошния спад на летящите насекоми в Германия и огромния им спад в тропическите гори в Пуерто Рико, свързани с повишаването на глобалните температури.\r\nДруги експерти твърдят, че констатациите са \"сериозно отрезвяващи\".\r\n\"Не става въпрос само за пчелите, или дори за опрашването и храненето - намаляването включва и бръмбари, които рециклират отпадъци и насекоми като водни кончета, които поддържат живота в реки и езера\", казва Мат Шардлоу от британското сдружение „Бъглайф“.   \"Става все по-очевидно, че екологията на нашата планета се разрушава и има нужда от интензивни и глобални усилия за преустановяване на тези ужасни тенденции. Да се позволи бавното ликвидиране на живота на насекомите да продължи, не е рационален вариант.\"    Авторите са загрижени за въздействието на намаляването на насекомите върху хранителните вериги. Много видове птици, влечуги и риби, зависещи от насекомите като основен източник на храна, е вероятно да бъдат унищожени.\r\nДокато някои от най-важни видове насекоми са на изчезване, прегледът също така установява, че малък брой видове вероятно ще могат да се адаптират към променящите се условия и да се справят добре.\r\n\"Бързо размножаващите се насекоми вероятно ще процъфтяват заради по-топлите условия, защото много от техните естествени врагове, които се размножават по-бавно, ще изчезнат\", казва проф. Дейв Гоулсън от Университета в Съсекс. \"Много е вероятно да се разделим с малък брой насекоми вредители, но ще загубим и всички прекрасни видове, които харесваме, като пчели, мушички и пеперуди, които вършат чудесна работа с преработката на животински отпадъци.\"\r\nПрофесор Гоулсън заявява, че някои упорити, приспособими, широко разпространени видове - като домашни мухи и хлебарки - изглежда са в състояние да живеят комфортно в средата, създадена от човека и са развили резистентност към пестициди.   Той добавя, че докато цялостното послание е тревожно, има неща, които хората биха могли да направят, като например градините си по-приятелски за насекоми, да не използват пестициди и да купуват органични храни.\r\nНеобходими са още изследвания, тъй като 99% от доказателствата за намаляване на насекомите идват от Европа и Северна Америка, като почти няма данни от Африка или Южна Америка.\r\nВ крайна сметка, ако изчезнат огромен брой насекоми, те ще бъдат заменени, но ще отнеме дълго, дълго време.\r\n\"Ако погледнете какво се е случило с големите изчезвания в миналото, вследствие на мащабни радиационни излъчвания, малкото видове, които са се адаптирали, са заели всички налични ниши и са се превърнали в нови видове,\" каза проф. Гоулсън.\r\n„Така че, дайте им милион години и аз не се съмнявам, че ще има цяло разнообразие от нови същества, които ще се появят, за да заменят унищожените през 20 и 21 век. Което, страхувам се, не е голяма утеха за нашите деца.“", "date": "2019.02.12", "title": "Намаляването на насекомите застрашава света"}
{"url": "https://www.actualno.com/society/zimata-se-zavryshta-sys-silen-vjatyr-news_721399.html", "text": "  Времето ще застудее от вторник. Със силен вятър от северозапад над страната ще нахлува студен въздух и през деня температурите ще се понижат значително. Очакват се и валежи, предаде репортер на БГНЕС.     Жълт код е обявен за почти цялата страна заради силен вятър, с пориви между 14 и 19 м/с. Слаб ще бъде вятърът само в части от Южна България, както и по Черноморието. Валежи се очакват на много места в страната – в Западна България те ще бъдат от мокър сняг, а в Източна от дъжд. Минималните температури ще бъдат между 0 и 5 градуса, а дневните – в Западна България между 3 и 6 градуса, в Източна до 9-10 градуса.   В сряда температурите още ще се понижат, очакват се още валежи, предимно от сняг. За София минималната температура ще бъде около минус 4 градуса, а максималната трудно ще превишава 0 градуса. В четвъртък и петък ще остане студено, на места с превалявания от сняг.", "date": "2019.02.12", "title": "Зимата се завръща със силен вятър"}
{"url": "https://www.actualno.com/asenovgrad/350-lv-za-liza-ot-asenovgrad-sybraha-mladeji-ot-bazar-s-izdelija-za-vlubeni-news_721364.html", "text": "  Поредна благородна кауза доказа, че асеновградчани притежават големи сърца. Благотворителна инициатива, състояла се през изминалия уикенд, този път събираше средства за Лизавета Иванова от Асеновград, която страда от \"Множествена склероза\" и има нужда от средства, за да провежда поддържаща терапия.      Идеята бе на Общински младежки съвет-Асеновград. Учениците, членуващи в него, изработиха ръчно различни изделия, които предложиха за продажба в специално пригодените за целта дървени къщички, разположени на Централния площад в града. Сред сувенирите имаше мечета и сърца от рози, както и подходящо украсени, като за - бутилки с вино.   \"Послание и надслов на двудневната кампания нямаше, тъй като просто искаме да даряваме любов, да правим добро и да помагаме, с каквото можем\", каза за Димитър Илиев - член на Общинския младежки съвет. Той допълни, че интересът към изделията бе голям и абсолютно всичко, което е било изложено, е продадено. Дори хора са заявили желанието си да се включат в благотворителната кауза, веднага след като тя е била обявена в интернет.", "date": "2019.02.12", "title": "350 лв. за Лиза от Асеновград събраха младежи от базар с изделия за влюбени"}
{"url": "https://www.actualno.com/blagoevgrad/jena-prekarala-10-godini-v-sofija-ne-bih-zamenila-i-minuta-ot-jivota-si-v-sandanski-news_721377.html", "text": "  Тези дни в социалната мрежа обикаля пост на млада жена, която решила да се върне в провинцията, след като . Надя Златкова решила, че иска по-спокоен живот за себе си и семейството и зарязала уредения си софийски живот, връщайки се в Сандански.     Въпросът за връщането в провинцията набира все по-голяма популярност. В последните години много хора решиха да си тръгнат от София заради по-високите сметки, голямата конкурентност, шума и мръсния въздух. \r\nРазликата в заплатите, която така и така давали за квартира, се компенсирала с това, че в родните места живеели в домовете си. И докато преди години имаше огромен бум на миграция към София по социални, икономически и лични причини, то напоследък, миграцията е явно към родните места. Ето и целия пост на дамата, който за броени минути събра десетки споделяния и се превърна в разказ за една важна промяна!   \"Сандански, мой обичан дом!\r\nКолко е лесно да си разочарован, а така трудно да оцениш онова което имаш! \r\nЩе споделя какво забелязах и забелязвам във всеки свой ден, преживян в Сандански.    От четири години живея тук със семейството си - съпругът ми, двете ни деца и кучето, в района на Пазара. Преди това бяхме „столичани в повече“ цели десет години 😊 Решихме, че наш приоритет са децата и искаме спокойно, здравословно и весело детство за тях, докато са малки, пък като пораснат те сами да изберат своите пътища. \r\nВ началото ни беше трудно, липсваха ни големите магазини, киното, правилният говор, реда по улиците, организираността при извършване на най-елементарни услуги, понякога нехайното и непрофесионално отношение, липсата на стремеж към идеалните неща и безкрайните мечти у младите хората, но една голяма част от всичко това с времето се превърна в наша амбиция да променим и да бъдем полезни с каквото можем, но това е друга тема\r\nПостепенно обикнахме града с всичките му недостатъци и сега където и да отидем, когато се върнем и влезем през входната врата, децата казват: \r\n- „Ех, най-после у дома!“ \r\nЗа нищо на света не бих заменила и минута от живота ни в Сандански:   - Нито това, че от 5:30 часа сутринта под прозорците ни живота започва да кипи, в онзи зареждащ смисъл. Няма нищо по-мотивиращо от това да видиш как търговците-производители са запретнали ръкави още по тъмно и са в сили да си припяват песен или да се скарат😊\r\n- Нито това, че когато изляза на терасата и вдишам дълбоко въздух, наистина изпитвам спокойствие, нещо което така ми липсваше в София.\r\n- Нито това, че когато децата ми излизат за училище ще ги поздравят хора на улицата, ще им се усмихнат или ще ги почерпят ябълка.\r\n- Нито това, че всички съседи в блока ни се радват и биха ни помогнали във всичко. \r\n- Нито това, че увеличихме кръга от приятелите си.\r\n- Нито това, че всичко е на пешеходно разстояние и не се налага да пътуваме с часове до работно място или училище.\r\n- Нито това, че имаме прекрасен парк, където да правим дълги разходки.\r\n- Нито това, че има басейни с минерална вода и стига да си отделиш малко време можеш да се чувстваш, като на почивка.\r\n- Нито това, че планината е така близо и винаги можем да заведем децата да подишат още по-чист въздух.\r\n- Нито това, че си купувам мандарини за 0.80 лв. килограм.\r\n- Нито това, че непрекъснато в града има някакви фестивали, изяви, турнири и т.н., които определено са цвят в сивото ежедневие и ни припомнят, ей така простичко за всичко българско в нас.\r\n- Нито това, че когато в София е страшен студ, тук децата още са по блузки навън, тичат, карат колелета, ролери до късно и не съм на нокти и притеснена за тях, защото знам че все някой от съседите ги наглежда.\r\n- Нито това, че малко да покажеш знания, умения и си професионалист в дадена област, хората много бързо те оценяват и държат на теб. Е, има и малки изключения 😊\r\nДали всичко това ми стига, въпреки изброените по-горе недостатъци!? \r\n– “Not too bad!” (Не е никак зле!), както казва Джокович 😊   Смятам, че прекалено много са достойнствата на това място и си заслужава усилията. \r\nЗа промените също се искат хора, които чрез своето поведение, чрез това на децата си постепенно да променят там, където е нужно и да прилагат наученото и видяното другаде, което е показало по-добри резултати.\r\nСамо ще кажа, че и в София, и в Пловдив, и в Благоевград също има проблеми със сметосъбиране, с правилно паркиране, с инфраструктура, с интеграция, с укриване на данъци, с кражби и т.н.\r\nВажно е да има желание, воля и търпение за промяна.\r\nСандански е прекрасен, но може да стане и още по-прекрасен.\r\nЛипсва ми самочувствие на този район, но то идва с компетенциите, затова с повечко усилия за качествено обслужване в сферата на услугите (хотели, ресторанти, магазини, публични администрации), а за да се постигне е нужно образование на децата и повишаване квалификацията на вече работещите в сектора. И разбира се модернизиране и сертифициране на производството (земеделско и промишлено), за да бъде конкурентноспособно и наши фирми да обслужват не само града, но и да станат предпочитани и в други градове.   Много ми е мъчно, че при обявени обществени поръчки една малка част от бизнеса в Сандански отговаря на общопризнатите изисквания и затова или изобщо не кандидатстват фирмите, или отпадат при класиране. \r\nМалко усилия трябват, но на място. \r\nАз забелязвам чара и потенциала на града ни, а Вие?! 😊\r\nС пожелание за слънчев и усмихнат ден,\r\nНадя Златкова\" ", "date": "2019.02.12", "title": "Жена, прекарала 10 години в София: Не бих заменила и минута от живота си в Сандански"}
{"url": "https://www.actualno.com/ruse/socialistite-ot-ruse-alarmiraha-za-seriozni-lipsi-v-trolejbusnija-transport-news_721465.html", "text": "  БСП информира обществеността за открита липса на тонове медни проводници от старата контактна тролейбусна мрежа в града, изчислена на стойност около 0,5 млн. лева. По тази причина общинарите от БСП Александър Неделчев и Пламен Рашев изпратиха сигнал до районна и окръжна прокуратура за допусната безстопанственост и липсващ контрол. Това не повтаря сигнал на Община Русе, който е за незаконно присвояване и е изпратен на 9 януари, също до прокуратурата.     Реновирането на тролейбусната мрежа е извършена по европейски проект за модернизиране на градския транспорт през 2015 г., но чак през 2018 г. са установени липсите на старите елементи.   „Стана ясно, че е налице проявена безстопанственост и неупражнен контрол от страна на отговорните за това лица от община Русе. Член 219 , ал.1,2 и 4 от НК квалифицират това като общостопански престъпления. До началото на 2019 г. не е направено нищо за установяване на липсите и за овъзмездяване на община Русе от виновните за тези липси“, отбеляза Александър Неделчев.\r\nДоказателство за липсващите елементи е съставения приемо-предавателен протокол. Според социалистите, от подменените 73 865 кг мед от фирма „ЕЛ“ , в склада на „Шулц 79 ООД“ са постъпили 26 470 кг. Разликата е за 47,4 тона. В протокола от 11 април 2018 г. е посочена и липсата на стрелки, съдържащи желязо и бронз. Фирма „ЕГГЕД Русе“ подава информация за извършената подмяна на мрежата.  Прокуратурата е възложила проверка по случая на областната дирекция на МВР.\r\nСпоред зам.-кмета Димитър Наков, социалистите изпълняват предизборна политическа поръчка. Общинската администрация сама е подала сигнал преди месец, след като  изпълнителят не може да обясни липсите, но те били за 27 тона.   ", "date": "2019.02.12", "title": "Социалистите от Русе алармираха за сериозни липси в тролейбусния транспорт "}
{"url": "https://www.actualno.com/business/ot-pytproekt-2000-objasniha-kakvo-sa-pravili-po-am-struma-predi-da-ima-porychka-news_721390.html", "text": "  Фирмата, реализирала идейния проект за строителството на отсечка от , е правила временни пътища и сондажи миналото лято в Кресненското дефиле. Това каза пред bTV управителят на \"Пътпроект – 2000” инж. Любен Симеонов.     По думите му такива са правени не само миналата, а и през 2017 г. Идейният проект е възложен от Агенция \"Пътна инфраструктура\" и на практика предхожда изготвянето на техническия проект и строителството.   \"Заедно с изготвянето на идейния проект, който започна през 2016 г., ние трябваше да направим подробно инженeрно-геоложко проучване на трасето и масива, през който минава набелязаното развитие на автомагистралата. Миналото лято сме направили около 20 сондажа с дължина около 400 метра, а през 2016 г. сме изработили 1700 метра линейни сондажи”, каза инж. Симеонов.\r\n\" ”, подчерта той. \"За да достигнем до набелязано място да сондираме, сме направили допълнително . Не може да са 7000 метра, не зная колко са, трябва да се обърна към инженер-геолога”, отбеляза управителят на фирмата.   . \"Има отклонения, за да стигнем до мястото, което сме набелязали за инженерно-геоложко проучване”, уточни той.\r\nИнж. Симеонов призна, че никой не е искал да се правят допълнителни сондажи. По думите му през април 2018 г. от АПИ са му възложили да актуализират парцеларния план. Когато е възложена актуализацията, проектантите са решили \"да довършат работата си”, за да не допуснат грешка и да не подведат и правителството, и бъдещи контрактори, стана ясно от думите на управителя на фирмата, изготвила идейния проект. По думите му е имало геоложко проучване, но не със сондажи, а с други методи. \"Това е наша инициатива, АПИ не знае”, подчерта инж. Симеонов.\r\n\"Исках да проверя дали този откос, който съм заложил в идейния проект, отговаря на инженерно-геоложките условия. Ние сме го проверили, но чрез друг метод, не конкретно чрез инженерно-геоложко сондиране”, категоричен  беше проектантът.       \"През 2017 г. информирахме горското стопанство. Сега, разчитайки на информацията от 2017 г., през 2018 г. направихме допълнителни сондажи”, отбеляза той.\r\nПрипомняме, че на 11 февруари от АПИ обявиха, че не са възлагали изпълнението на никакви дейности по трасето на - между Крупник и Кресна, свързани с извършването на сондажи, прокарването на временни пътища или на каквото и да било друго.\r\n\"Агенцията е категорично против свързването ѝ с дейности, които не са възлагани и изпълнявани от нея. Още повече, че чрез тях се правят внушения, че стартираните през миналата година две тръжни процедури за двата участъка на лот 3.2 за избор на изпълнители са опорочени. Към момента няма избрани изпълнители и сключени договори, въз основа на които да бъдат извършвани строителни дейности по бъдещото трасе на магистрала „Струма“ през Кресненското дефиле\", посочиха тогава от АПИ.\r\nСъщо на 11 февруари експерти от неправителствената организация „Антикорупционен фонд” представиха сателитни снимки, на които се вижда как в участъка на лот 3.2 от АМ \"Струма\" работят тежки машини, прокарани са пътища и е правен вертикален сондаж.\r\nНа 30 август миналата година АПИ обяви обществена поръчка за изготвяне на технически проект и строителството на платното в посока от „Кулата” към София. То ще преминава източно от Кресненското дефиле по ново трасе. Дължината на отсечката е почти 24 км, а стойността на поръчката е 430 млн. лв.      Снимка: Архив ", "date": "2019.02.12", "title": "От \"Пътпроект – 2000\" обясниха какво са правили по АМ \"Струма\" преди да има поръчка"}
{"url": "https://www.actualno.com/plovdiv/shest-godini-zad-reshetkite-za-myj-opital-da-ubie-syseda-si-news_721362.html", "text": "   Инцидентът възникнал в края на август 2016 г. На стълбището в блок на булевард „Александър Стамболийски“, 34-годишният мъж намушкал с нож няколко пъти съседа си - на 37 г., с който имали стара вражда.       Дъщерята на потърпевшия била свидетелка по делото за колата. Един ден, след като употребил алкохол, 34-годишният пловдивчанин разказвал на висок глас за случая на съседи пред блока. Тогава видял дъщерята на съседа си да се прибира и се разкрещял, а тя повикала баща си. Щом го видял, подсъдимият му се нахвърлил с нож, но околните успели да ги разтърват. Не минало дълго време и още същата нощ, агресивният мъж отишъл до апартамента на своя съсед. Близките на 37-годишния потърпевш ги разтървали и повикали полиция и „Бърза помощ“. Така бил спасен животът на пострадалия, а извършителят - задържан.    По случая Върховният касационен съд потвърди изцяло решението на Пловдивския апелативен съд, с което бе оставена в сила присъдата от шест години лишаване от свобода, признавайки го за виновен в извършване на опит за убийство. Решението на Върховния касационен съд е окончателно.", "date": "2019.02.12", "title": "Шест години зад решетките за мъж, опитал да убие съседа си"}
{"url": "https://www.actualno.com/blagoevgrad/arheologicheski-muzej-skaptopara-mit-ili-realnost-news_721381.html", "text": "  Миналата година Благоевград беше арена на протести, след като активисти и археолози се обединиха против решението д да не бъде запазено в античния си вид, а да бъде преместено, за да не се нарушава трасето на магистрала \"Струма\". Почти година по-късно, общинската администрация в Благоевград организира кръгла маса, за да се обсъдят идеята за създаването на археологически музей.     В началото на април, 2018 година, археолози работеха усилено по разкопките. Тогава още преобладаваше идеята, че заради голямата археологическа стойност на обекта, трасето ще бъде променено. Открито беше, че древното римско селището датира от 3-ти век. Разкопките бяха открити край благоевградското село Покровник, по трасето от ЛОТ 3.1. на АМ \"Струма\". Селището е помещавало множество сгради, сред които баня, грам, погребални камери и други. В края на август, окончателно стана ясно, че разкопките ще бъдат преместени, и по-точно два от обектите - раннохристиянска църква и римска гробница, за да премине магистралата. Според експерти от Специализирания експертен съвет за недвижими културни ценности към Министерството на културата, , а голям римски вилен комплекс.   Отговорът на министерството възмути благоевградчани, които започнаха редица пешеходни шествия, както и мълчаливи шествия до \" Скаптопара \". Въпреки това, решението остана окончателно.\r\nСпоред зам.-кметът на Благоевград Христина Шопова, която говори пред радио \"Фокус\", идеята за археологически музей, която е обща на общински инициативен комитет и на Регионалния исторически музей, би възлязла на 10млн. лева. Сумата била необходима както за отбивка от магистралата към комплекса, така и за проучвания на нови 120 дка, за които се предполагало, че също са с голяма археологическа стойност.  Срещата, която общината организира, представи редица световни, и български примери, за музеи на открито, които са изключително успешни. Представители на туристически фирми в града пък коментират, че изграждането на обекта би могло да привлече много голям брой туристи за областта.", "date": "2019.02.12", "title": "Археологически музей \"Скаптопара\" - мит или реалност?"}
{"url": "https://www.actualno.com/blagoevgrad/jiteli-na-sandanski-se-vyzmutiha-ot-sgrada-v-centyra-na-grada-news_721374.html", "text": "  Опасна сграда в центъра на на Сандански възмути жителите на града. Според публикация във Facebook, сградата има лоша фасада, загрозява центъра и дори е опасна. Жителите на града призовават общината да вземе мерки, като се свърже със собствениците и задейства процедура по реставрирането на старата сграда.     \" Тук отново да попитам това ли е облика на един курортен град. И по специално нашия Сандански, това ли е лицето му за туристи и гости на града ни на самата главна улица, на метри от перлата на града НИ!  Искам да попитам, някой чете ли постовете тук или само си чешем езиците, но добре да почеша и аз моя. Забелязвам, че се подготвя ново заведение на Главната, лицето и облика на Града НИ, но фасадата на гореспоменатото изглежда като от бомбандировката на София през Втората световна война, та въпроса ми е, Няма ли кой в тази община да поиска от собствениците на тези сгради стига са ползвали само облаги, а да се погрижат и лицето на Града, да ги накарат да ги лустросат малко все пак идват гости на града които как ли гледат на тези порутени фасади. Б.а. През тоталитаризма така оплюван за да даваш под наем на почиващи, къщата трябваше да бъде измазана поне! Хубав ден на всички в Сандански и да видя дали някой ще вземе насериозно този пост! \" написа гневен гражданин.\r\nКоментарите под публикацията не закъсняха и жители веднага открили в интернет национални програми за реставриране на стари къщи. Дали обаче сградата ще бъде реновирана - остава загадка.  ", "date": "2019.02.12", "title": "Жители на Сандански се възмутиха от сграда в центъра на града"}
{"url": "https://www.actualno.com/burgas/spazvane-na-naredba-za-objad-v-uchilishte-v-ajtos-postavi-vypros-za-diskriminacija-news_721389.html", "text": "  Платен обяд за деца с адресна регистрация в Айтос в училищен стол в града – 2 лева, а безплатен за децата с адресна регистрация от околните села – това предизвика реакция от страна на родители, които видяха дискриминация. Става въпрос за ситуацията в средно училище \"Никола Йонков Вапцаров\".     От ръководството на училището се оправдават с наредбите на държавата, а пред Нова телевизия от Образователния инспекторат в Бургас казали, че държавата дава по 629 лева на пътуващ ученик и те отиват само за деца, чиято адресна регистрация не е в града, където е училището.   Всъщност досега всички деца, учещи в училището, плащали по 1 лев, но това е нарушение на наредбата. Именно заради това предишният директор на учебното заведение е освободен от длъжност и СУ \"Никола Вапцаров\" вече е с нов директор - от 1 февруари тази година.", "date": "2019.02.12", "title": "Спазване на наредба за обяд в училище в Айтос постави въпрос за дискриминация"}
{"url": "https://www.actualno.com/society/actualnocom-shte-izlychi-predavane-posveteno-na-vasil-levski-news_721407.html", "text": "  На 18 февруари (понеделник) от 18:00 ч. ще излъчи специално предаване на тема , посветено на 146-та годишнина от гибелта на Апостола на свободата.     В разговор с , директор на Националния музей \"Васил Левски\" в Карлово, и историка и заместник-ректор на Софийския университет \"Свети Климент Охридски\" доц. , зрителите на ще научат повече за съдебния процес срещу Левски и комитетските дейци.\r\nКога започва кризата във Вътрешната революционна организация, защо толкова голяма част от сподвижниците на Апостола го предават по време на очните ставки и как Османската империя се отнася към един такъв процес? И още - ще стане дума за това дали \"най-добрият ни българин\" , както нарича Левски неговият съратник Данаил Попов, е можел да бъде спасен от смъртна присъда и има ли все още неизвестни подробности за историците у нас около процеса \"Левски\", които пазят турските държавни архиви?\r\nПредаването ще бъде излъчено едновременно в и в на .  ", "date": "2019.02.12", "title": "Actualno.com ще излъчи предаване, посветено на Васил Левски"}
{"url": "https://www.actualno.com/blagoevgrad/pyrva-kopka-na-nov-socialen-obekt-v-blagoevgrad-news_721368.html", "text": "  Кметът на Благоевград д-р Атанас Камбитов направи първа копка на нов социален обект в града. На тържественото мероприятие присъстваха още Румяна Петкова- изпълнителен директор на Агенция за социално подпомагане, областният управител Бисер Михайлов, председателят на ОбС- Благоевград Радослав Тасков, заместник- кметовете на община Благоевград, екипът по проекта и граждани. Общината ще представи нови три социални услуги, които ще се помещават в бившия Център за деца, лишени от родителска грижа, който ще бъде доизграден с нови помещения.        Социалните услуги включват: Дневен център за подкрепа на деца с увреждания и техните семейства, Дневен център за подкрепа на деца с тежки множествени увреждания, както и Център за обществена подкрепа. Първите две социални програми ще има 60 места за дневна грижа и 120 места за консултативни услуги, докато последната ще има общо 100 места за услуги. \r\nОбщата стойност на проекта е на над 1 млн. лева, като ако сумата не достигне, ще бъде дофинансиране с общинския бюджет.  \"Ние сме един от най-големите доставчици в Югозапада. Към момента предоставяме 21 услуги.С новите три, ще станат 24. Работим за разкриването на още две услуги. Подписахме и договор за лични и социални асистенти.\", заяви Камбитов, преди да направи копката. \r\nСъбитието продължи с отслужването на водосвет, а след това беше раздадена питка и мед.", "date": "2019.02.12", "title": "Първа копка на нов социален обект в Благоевград"}
{"url": "https://www.actualno.com/starazagora/izbraha-direktor-na-turisticheski-rajon-dolinata-na-rozite-news_721409.html", "text": "  Казанлъчанката Деана Петкова е за изпълнителен директор на заседание на управителния съвет на туристически район „Долината на розите“ вчера. Предложението на председателя на управителния съвет Галина Стоянова, кмет на община Казанлък, е подкрепено от всички членове на Управителния съвет на шестиа регистриран туристически район в страната. Изборът на изпълнителен директор е последната стъпка за окончателната регистрация на организацията в Министерството на туризма.     Деана Петкова има висше образование „Туризъм“, работила е в общинската администрация на Града на розите, а казанлъчани я познават като хореограф-педагог в Народно читалище „Жар 2002“. След избора си тя изрази готовността си да работи за разработването на съвместни туристически продукти между 13-те общини, които участват в Организацията за управление на туристическия район „Долината на розите“ с център Казанлък.   Решението за нейното създаване беше взето на учредително събрание в средата на януари. Шестият регистриран туристически район в страната ще разработва продукти и услуги в сферата на здравния и културния туризъм - балнео, СПА и уелнес, културно-познавателен и фестивален туризъм, приключенски и екотуризъм, планински пешеходен и рекреативен туризъм, винен туризъм.", "date": "2019.02.12", "title": "Избраха директор на Туристически район „Долината на розите“"}
{"url": "https://www.actualno.com/crime/poredno-zasedanie-na-syda-zaradi-stajko-stajkov-shte-se-vyrne-li-v-aresta-news_721375.html", "text": "  Апелативният специализиран наказателен съд ще гледа днес, 12 февруари, искането на прокуратурата да се измени мярката за неотклонение на Стайко Стайков от \"домашен арест\" в \"задържане под стража\", предаде БГНЕС.     На предното заседание синът на бизнесмена Стайков не се яви в съда, а причината бе тежкото му здравословно състояние, заради което спецсъдът по-рано го пусна под домашен арест. Стайков е настанен в болница \"Света София\", съобщи на предното заседание адвокатът на обвиняемия и отказа да разкрие диагнозата му.   Съдът е поискал осемчленна медицинска експертиза за състоянието на Стайков, въпреки че тази направена от тричленния състав беше приета от прокуратурата и съда без възражения.\r\nСинът на бизнесмена Миньо Стайков - Стайко Стайков, е обвинен в участие в групата на баща си за данъчни престъпления, съхранение на акцизни стоки без бандерол и пране на пари.  ", "date": "2019.02.12", "title": "Поредно заседание на съда заради Стайко Стайков - ще се върне ли в ареста?"}
{"url": "https://www.actualno.com/society/nabedena-v-korupcija-lekarka-ot-telk-osydi-dyrjavata-news_721355.html", "text": "  На фона на започналата повсеместна активност на прокуратурата срещу фалшивите инвалиди един случай отпреди 7 години и половина завърши с пълно фиаско за държавното обвинение. Лекарка от ТЕЛК във Враца осъди прокуратурата, че я е набедила в престъпление и е съсипала добрата ѝ репутация, съобщи \"Конкурент\". По непотвърдена информация присъденото й обезщетение е от порядъка на 10-20 хил. лв.     В средата на юли 2011 г. две невроложки от ТЕЛК-Враца и техническата им сътрудничка са арестувани по обвинение, че са поискали 300 лв. като \"дар\" от болни хора, за да им дадат по-висок процент инвалидност. Срещу трите жени са повдигнати обвинения за длъжностни престъпления, сред които искане на подкуп, принуда и участие в организирана престъпна група. По-късно са освободени от ареста под парична гаранция от 3000 лева, но поради съсипаната им репутация били принудени да си търсят работа в други населени места, пише    Р.М., която е била и шеф на неврологичното отделение в мездренската болница, напуска града и се установява чак в Козлодуй, където започва отначало, пише \"Конкурент\". 3 години след шумния арест обаче обвинението срещу трите се срива, а една от тях завежда дело срещу прокуратурата, с което да изчисти името си, и го печели на всички инстанции.\r\nМеждувременно в последните дни продължава да се шуми около най-новите случаи на обвинени в корупция медици покрай фалшиви ТЕЛК експертизи. Лекарка от Търговище бе осъдена екстрено на една година условно лишаване от свобода и глоба от 1000 лв., буквално две седмици след като беше заловена с подкуп. В края на януари обвиняемата лекарка, член на ТЕЛК Търговище, е поискала от 66-годишен пациент 200 лева, за да определи по-висок процент нетрудоспособност. Задържаната преди дни шефка на ТЕЛК в Ловеч пък бе оставена за постоянно в ареста, въпреки че се оплака от сериозни заболявания и предупреди, че в ареста \"ще свърши като Иван Ласкин\".  ЕПИДЕМИЯ\r\nСамо във Враца се проверяват над 160 решения на ТЕЛК. Миналата година в района нашумя училището в село Камено поле, в което 20 от 37 ученици се оказаха с ТЕЛК, глухонеми, с астма и епилепсия. Децата са наглед съвсем здрави и учителите установили с изненада, че са с ТЕЛК покрай акцията с връщането на отпадналите ученици. Две от тези решения вече са анулирани. Част от тези деца са получавали и най-високата помощ за най-тежки увреждания - 930 лв. месечно.   ", "date": "2019.02.12", "title": "Набедена в корупция лекарка от ТЕЛК осъди държавата"}
{"url": "https://www.actualno.com/celebrate/sv-meletij-antiohijski-news_721189.html", "text": "  Св. Мелетий, Архиепископ Антиохийски - страдал от еретиците за православната вяра. На три пъти пращан на заточение. Участвал на Втория Вселенски събор Константинополски (381 г.), на който защищавал твърдо православните истини. Починал преди закриването на събора.     На същия ден - св. Антоний, Архиепископ Цариградски - подвизавал се в благочестие. Починал в 880 година   † Траянополский епископ Иларион, Пространен православен месецослов, изд. Тавор.\r\nСохранени до наше време са една беседа на св. Мелетий за единосъщния Син Божи с Бог Отец и негово писмо към император Йовиан за изповядването на Светата Троица. Мощите на св. Мелетий били пренесени от Константинопол в Антиохия.  ", "date": "2019.02.12", "title": "Св. Мелетий Антиохийски"}
{"url": "https://www.actualno.com/books/virdjinija-ulf-ot-pyrvo-lice-news_721192.html", "text": "  Издателство „Ентусиаст“ публикува дневниците на една от най-значимите писателки на XX век     За първи път на български език издателство „Ентусиаст“ публикува дневниците на една от най-изтъкнатите фигури в литературата на модернизма на XX век – Вирджиния Улф. С „Дневникът на една писателка“, част от луксозната поредица Enthusiast Vintage, почитателите на Улф ще открият истинското ѝ лице, ще се докоснат до най-съкровените ѝ мисли и ще се запознаят отблизо с личността, която стои зад романите „Мисис Далауей, „Към фара“ и др. Есетата, разказите, статиите и романите на Вирджиния Улф се смятат за основата на съвременния феминизъм. Творбите ѝ, преведени на повече от 50 езика в целия свят, са източник на вдъхновение за създаването на множество пиеси, романи и филми.   Според някои, включително и според Куентин Бел, племенника на Вирджиния Улф, нейният дневник е последното от големите ѝ произведения. И все пак, макар да е богато и увлекателно четиво, той е много различен по характер от нейните романи и есета. Тук не бива да очакваме онази обмисляна и премисляна до съвършенство проза, която познаваме от белетристичните творби на Вирджиния Улф. Тя пише дневника си бързо, „по-бързо и от най-бързата пишеща машина“, без да спре да се замисли, а думите „препускат безобразно по страниците“, както сама споделя.\r\nУлф започва редовно да води дневника от 1915 г., когато е на 33-годишна възраст, и продължава до 1941 г. Последната записка е датирана четири дни преди смъртта ѝ, след която оставя труд от 26 тома, изписани на ръка. Както е обичайно, писателката използва дневника си отчасти, за да сподели своите ежедневни занимания и откровените си размисли за хората, живота и Вселената. Но го използва също така и по свой, индивидуален начин като писател и творец. В него тя общува със себе си за книгите, които пише, както и за творбите, които има намерение да създаде. Всичко значимо за нейните произведения се съдържа в тези дневници – от първия замисъл до писането и пренаписването им. Нейният съпруг Ленард Улф е този, който редактира текстовете и ги публикува 10 години след смъртта ѝ. Той пояснява, че е причината да не го направи по-рано, е фактът, че написаното е твърде лично, за да бъде издадено изцяло приживе на много от споменатите в него хора.  „Дневникът на една писателка“ хвърля светлина върху намеренията, темите и методите на Вирджиния Улф като писател. Изданието създава необичайна психологическа картина на едно творчество, погледнато отвътре. С помощта на книгата читателите на Улф по-добре ще разберат не само нейните герои, но и самата нея, нейните мечти, вълнения и решения. Включително и най-фаталното – това сама да сложи край на живота си.\r\nВирджиния Улф е британска писателка, смятана за една от най-изтъкнатите фигури на литературата на модернизма във Великобритания през XX век. Между Първата и Втората световна война Вирджиния Улф заема специално място в лондонското литературно общество и е член на Кръга Блумсбъри. Есетата, разказите, статиите и романите на Вирджиния Улф се смятат за основата на съвременния феминизъм. Творбите ѝ, преведени на повече от 50 езика в целия свят, са източник на вдъхновение за създаването на множество пиеси, романи и филми.   ", "date": "2019.02.12", "title": "Вирджиния Улф от първо лице"}
{"url": "https://www.actualno.com/health/tv-vodesht-zajavi-v-efir-che-njama-mikrobi-i-ne-si-mie-rycete-posheguval-se-video-news_721379.html", "text": "  Водещият от американската телевизия Fox News Пит Хегсет призна, че не е мил ръцете си 10 години, защото \"микробите не са реално съществуващи\", предаде БГНЕС.     Говорейки за предаването \"Фокс и приятели“, Хегсет каза, че понеже не могат да се видят с просто око, инфекциозните микроорганизми не съществуват. \"Аз инокулирам себе си\", добави завършилият Харвард и Принстън водещ (бел. ред. - инокулацията е вкарване на микроорганизми и вируси в тялото на живи организми ).   Неговото признание дойде, след като ководещите Ед Хенри и Джедадая Била му се подиграваха, че яде изоставена от неизвестен човек пица.\r\n\"Моят постулат за 2019 година е да казвам неща в ефир, които казвам и без да съм в ефир\", добави Хегсет.   Неговите коментари бяха посрещнати както с подкрепа, така и с притеснение в социалните медии.\r\nПо-късно Хегсет заяви за USA Today, че неговите изказвания са били шега. \"Ние живеем в общество, в което хората ходят наоколо с дезинфектант за ръце в джобовете си и се дезинфекцират 19 000 пъти на ден, сякаш това ще им спаси живота. Аз се грижа за себе си и за всичко това, но не съм обсебен от него през цялото време\", каза той.       След обществената реакция той коментира, че е смешно как хората приемат нещата толкова \"буквално и сериозно\", че техните \"глави могат да експлодират\".\r\nАмериканските центрове за контрол и превенция на заболяванията твърдят, че редовното измиване на ръцете \"е един от най-добрите начини за премахване на микробите, избягване на разболяването и предотвратяване разпространението на микроби върху другите\".\r\nСпоред научно изследване, публикувано от Националния център за биотехнологична информация на САЩ, един грам (0.03oz) човешки фекалии - теглото на кламер - може да съдържа един трилион микроби. .\r\nАмериканският президент Доналд Тръмп, който дава повече интервюта за Fox, отколкото за всяка друга голяма мрежа, е признавал няколко пъти, че е гермофоб (бел. ред. - страхуващ се от микроби ). В книгата си \"Изкуството на завръщането\" от 1997 година Тръмп пише: \"Едно от проклятията на американското общество е простият акт на ръкостискане\". \"Аз съм маниак на тема чисти ръце. Чувствам се много по-добре, след като старателно си измия ръцете, което правя колкото е възможно повече\", добавя той.\r\nНякои учени отбелязват, че прекалената хигиена също може да бъде лошо нещо, тъй като евентуално намалява естествената резистентност на микробите. Но, както казва един от читателите на BBC, Кевин Кук: \"Изобщо да не миеш ръцете си в продължение на 10 години е безразсъдно пренебрежение към здравето на другите“.   ", "date": "2019.02.12", "title": "Тв водещ заяви в ефир, че няма микроби и не си мие ръцете, пошегувал се (ВИДЕО)"}
{"url": "https://www.actualno.com/society/jylt-kod-za-silen-vjatyr-e-v-sila-za-21-oblasti-news_721347.html", "text": "  Жълт код за силен вятър е обявен в 21 области на страната за 12 февруари, сочи справка на сайта на НИМХ. Предупреждението за силен вятър се отнася за областите Видин, Монтана, Враца, Плевен, Ловеч, Габрово, Велико Търново, Русе, Търговище, Разград, Силистра, Шумен, Сливен, Стара Загора, Пловдив, Пазарджик, Благоевград, Кюстендил, Перник, София град и София-област. В тези области ще духа запад-северозападен вятър със скорост 14-19 м/сек.     Предупреждение за силен вятър е в сила и за цялото Черноморско крайбрежие. Очаква се усилване на вятъра от юг с пориви 14-17 м/сек (7 бала по Бофорт).   ", "date": "2019.02.12", "title": "Жълт код за силен вятър е в сила за 21 области"}
{"url": "https://www.actualno.com/society/prognoza-za-vremeto-12-fevruari-vtornik-news_721349.html", "text": "  Днес от запад на изток, на много места ще има валежи от дъжд, които с понижението на температурите в планинските райони в западната половина на страната ще са и от сняг. Минималните температури ще са предимно между 0° и 5°. Ще остане ветровито. Валежи от дъжд ще има все още преди обяд на отделни места, главно в централните и източните райони на страната, в планините - от сняг. След обяд преваляванията в повечето райони ще спират, а привечер вятърът ще отслабва и в източните райони ще се ориентира от североизток. Дневните температури ще се понижат и ще са между 4° и 9°. Това съобщи за Агенция „Фокус” дежурният синоптик Евгения Егова от Националния институт по метеорология и хидрология (НИМХ).         Над Черноморието ще преобладава облачно време и главно преди обяд ще има валежи от дъжд. Ще е ветровито, с умерен до силен вятър от северозапад. Максималните температури ще са 7°-10°. Температурата на морската вода е 6°-7°. Вълнението на морето ще е 3-4 бала. Над планините ще преобладава облачно време и главно преди обяд ще има валежи от сняг. Ще духа силен и бурен северозападен вятър, по високите части - от запад-югозапад. Дневните температури ще се понижат чувствително в сравнение с изминалите топли дни и максималната на височина 1200 метра ще е около минус 1°, на 2000 метра - около минус 7°. Атмосферното налягане ще се повишава - сутринта все още ще е близко до средното, но по-късно през деня ще е по-високо от нормалното.\r\nПрез нощта срещу сряда в западната половина от страната вятърът ще отслабне, в източната - ще се обърне от североизток и ще остане умерен до силен. Застудяването ще продължи. Ще има и превалявания от сняг, с по-голяма вероятност в планинските райони и в Северна България. В четвъртък и петък в Източна България ще се задържи ветровито. Първият ден над източните райони облачността ще е значителна, но вероятността за валежи е малка. Над Западна България облачността ще се разкъса и временно ще намалее. Вторият ден на повече места са възможни слаби превалявания от дъжд и сняг.  ", "date": "2019.02.12", "title": "Прогноза за времето - 12 февруари (вторник)"}
{"url": "https://www.actualno.com/europe/katastrofa-na-tramvai-v-parij-dovede-do-mnogo-raneni-news_721373.html", "text": "  Сблъсък на трамваи в югозападно предградие на Париж рани 12 души, един от тях сериозно, предаде БГНЕС.     Не е известно какво е причинило инцидента, заяви говорител на транспортния оператор RATP в Париж.   \"Две превозни средства, които са превозвали хора, са се сблъскали. Изглежда, че този отпред е бил неподвижен, а другият е влязъл в него отзад, което е накарало първия трамвай да дерайлира\", каза говорителят.\r\nЕдна от жертвите е в критично състояние, а други 11 са по-леко ранени, съобщи говорител на пожарната след като спасителната операция приключи.  Инцидентите са много редки по крайградската линия, открита преди две десетилетия.", "date": "2019.02.12", "title": "Катастрофа на трамваи в Париж доведе до много ранени"}
{"url": "https://www.actualno.com/sofia/v-chast-ot-centyra-na-sofija-se-nalaga-spirane-na-vodopodavaneto-news_721190.html", "text": "  „Софийска вода” временно ще прекъсне водоснабдяването в някои части на столицата на 12 февруари. Това съобщиха от пресцентъра на дружеството.     Във връзка с подмяна на спирателен кран на ул. „Никола Славков“ в Център се налага спиране на водоподаването от 10.00 до 19.00 часа на клиентите на „Софийска вода”, живеещи в района на: ул. „Орфано“, ул. „Порто Лагос“, ул. „Адриана Будевска“, ул. „Никола Славков“ №37. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Адриана Будевска “ №4.   Във връзка с монтаж на спирателен кран и реконструкция на уличен водопровод на ул. „Севастократор Калоян“ в кв. „Бояна“ се налага спиране на водоподаването от 09.30 до 21.30 часа на клиентите на „Софийска вода”, живеещи в района на: ул. „Севастократор Калоян“ от ул. „Байкал“ до пл. „Сборище“, ул. „Орешарска“ от ул. „Севастократор Калоян“ до ул. „Даскал Стоян Попандреев“, ул. „Байкал“ от ул. „Севастократор Калоян“ до ул. „Герганица“, ул. „Белите брези“ от ул. „Севастократор Калоян“ до ул. „Даскал Стоян Попандреев“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Севастократор Калоян“ ъгъла с ул. „Орешарска“.\r\nВъв връзка с диагностика на уличен водопровод на ул. „Суходолски път“ в кв. „Филиповци“ се налага спиране на водоподаването от 10.00 до 20.00 часа на клиентите на „Софийска вода”, живеещи в района на: ул. „Суходолски път“ по ул. „Люлин“ от ул. „Детелина“ до ул. „Георги Стоянов“ и ул. „Погледец“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Плиска“ ъгъла с ул. „Христо Матов“.  Във връзка с извършване на строително-монтажни работи на ул. „Околовръстен път“ в кв. „Манастирски ливади“ се налага спиране на водоподаването от 10.00 до 18.00 часа на клиентите на „Софийска вода”, живеещи в района на: ул. „Околовръстен път“ от №43 до №47. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Околовръстен път“ от №43 .\r\nВъв връзка с изграждане на сградно водопроводно отклонение на ул. „Бъдеще“ в кв. „Кумарица“ се налага спиране на водоподаването от 09.30 до 17.30 часа на клиентите на „Софийска вода”, живеещи в района на: ул. „Бъдеще“ от ул. „Заводско шосе“ до ул. „Първа шопска дивизия“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Бъдеще“ ъгъла с ул. „Заводско шосе“.   Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.    Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx.", "date": "2019.02.12", "title": "В част от Центъра на София се налага спиране на водоподаването "}
{"url": "https://www.actualno.com/europe/ungarija-trygna-da-prodava-za-jylti-stotinki-desetki-mig-29-news_721378.html", "text": "  Унгарското министерство на отбраната продава всички съветски и руски изтребители МиГ-29, съобщава руската информационна агенция \"Интерфакс\", цитирайки британска военна публикация.     Веднага ще бъдат продадени 19 изтребители, някои от тях разглобени или нуждаещи се от основен ремонт. В допълнение към самолета, може също да бъдат закупени 20 двигателя и 293 единици друга собственост и въоръжение, пише БГНЕС.   Всички 19 МиГ-29 са включени в един лот, първоначалната цена на който е само 10 милиона долара. Според експерти, един такъв изтребител струва средно 25 милиона долара.\r\nЕкспертите отбелязват и друг момент - всички сделки по продажба на изтребителите трябва да бъдат одобрени от руските власти.  ", "date": "2019.02.12", "title": "Унгария тръгна да продава за жълти стотинки десетки МиГ-29"}
{"url": "https://www.actualno.com/america/ima-principno-sporazumenie-za-ogradata-na-trymp-v-sasht-no-dali-shte-mu-se-haresa-news_721382.html", "text": "  Американският президент Доналд Тръмп потвърди за постигнато споразумение в Конгреса относно въпроса с граничната сигурност. Това стана по време на митинг в граничния град Ел Пасо на границата с Мексико, предаде AFP, цитирана от Агенция \"Фокус\".     От преговорния екип във Вашингтон заявиха, че има принципно споразумение, което може да задоволи стремежа на Тръмп за увеличаване на сигурността на границите. Няма обаче много големи подробности какво точно е споразумението, което би трябвало да е основа за размразяване на приемането на за 2019 година.   Засега данните са, че ще бъдат отделени само 1,375 милиарда долара за изграждане на стена с Мексико - много по-малко, отколкото е иска Тръмп, а той иска 5,7 млрд. долара. Сумата от 1,375 млрд. долара ще финансира приблизително 55 мили (89 километра) ограда,  която ще бъде разположена в района на долината на река Рио Гранде в  южната част на Тексас. Стотици мили от границата вече отдавна са  оградени. Ако бъде приета, сделката ще сложи край на опасността от още по-големи проблеми, тъй като в петък, 15 февруари, изтича поредният срок на осигурено временно финансиране на федералното правителство в САЩ.\r\nНовината дойде точно когато Тръмп се е подготвял да се изкачи на сцената в Ел Пасо, като той е заявил, че все още няма достатъчно подробности. \"Вероятно имаме добри новини, но кой знае\", е казал той.  ", "date": "2019.02.12", "title": "Има принципно споразумение за оградата на Тръмп в САЩ, но дали ще му се хареса?"}
{"url": "https://www.actualno.com/cosmos/sasht-se-pritesnjava-ot-vyzmojnostite-na-iran-i-severna-koreja-v-kosmosa-news_721367.html", "text": "  Иран и Северна Корея поставят все по-голямо предизвикателство пред Съединените щати в космическото пространство, тъй като и двете страни са развили способности за заглушаване, съобщиха от американската разузнавателна служба в нов доклад.     \"Иран и Северна Корея поставят предизвикателство пред военните, използващи космически услуги, тъй като всяка от тези страни демонстрира възможности за заглушаване. Иран и Северна Корея демонстрират независими възможности за космически изстрелвания, които могат да служат като средства за тестване на технологии за балистични ракети\", се казва в доклада, цитиран от БГНЕС на база информация в руската информационна агенция \"Спутник\", отдавна посочена от за \"проводник на влияние\".   В доклада се посочват също усилията на Москва и Пекин за противодействие на американската военна ефективност в космическия сектор.\r\n\"Китайските и руските военни доктрини показват, че гледат на Космоса като важен за една модерна война и разглеждат възможности за контракосмически мерки като средство за намаляване на американската военна ефективност\", се казва в доклада. \"Пекин и Москва ще продължат да виждат Космоса като неизменно средство за спечелване на съвременни войни. Те развиват системи, които представляват заплаха за свободата на действие в Космоса. И двете ще продължат усилията си за увеличаване на възможностите си в Космоса и ще ги интегрират по-добре в техните армии”.  Лидерът на Северна Корея Ким Чен Ун се ангажира с пълната денуклеаризация на Северна Корея след срещата на върха с американския президент Доналд Тръмп в Сингапур миналия юни, в замяна на гаранции за сигурността на страната и спиране на съвместни американско-южнокорейски военни учения. Никоя от страните обаче не е направила конкретни стъпки в тази посока.\r\nМеждувременно Иран представи нова балистична ракета, наречена \"Дезфул\", способна да поразява цели от порядъка на 1 000 километра. Иранският президент Хасан Роухани заяви, че Иран не се нуждае от разрешение на никого, за да продължи да увеличава военните си способности и да развива ракетната си програма.   Миналата година Вашингтон въведе отново санкции срещу Техеран, които бяха отменени по силата на ядрената сделка от 2015 г., подписана съвместно от Русия, Китай и три страни от ЕС, обещали да останат в споразумението и да продължат бездоларовата търговия с Техеран.    ", "date": "2019.02.12", "title": "САЩ се притеснява от възможностите на Иран и Северна Корея в Космоса"}
{"url": "https://www.actualno.com/society/40-globi-za-syjitelstvo-s-maloletni-prez-2018-godina-news_721356.html", "text": "  40 жители на общините Казанлък, Павел баня, Николаево и Гурково са били глобени от съда в Града на рoзите през 2018 година заради съжителство на семейни начала  с непълнолетни и малолетни, като общият размер на наложените глоби е в рамките на 42 000 лв.     През 12-те месеца на м.г. районната прокуратура в Казанлък е наблюдавала 104 нови досъдебни производство за престъпления против брака и семейството, като при 60 от казусите е ставало въпрос за съжителство с непълнолетни, а в 34 момичетата са нямали 16-годишна възраст, пише    14 от казусите са свързани с ролята на родителите /най-вече на „женихите“/, които са им създали удобства да съжителстват с момичетата.С две по-малко са били производствата за съжителство с „булки“ под 14 години.59 са били осъдените с влязъл вече в сила съдебен акт, като само двама са излезли от залата с ефективни присъди.В 12 от казусите крайният резултат е бил условна присъда с различни отлагателни срокове, а трима преминават през пробация. \r\nМежду 1 000 и 1500 лв е размерът на глобите, показва справка от сайта на казанлъшкия районен съд, в почти 90 на сто от казусите пред Темида са се изправяли обитатели на ромските гета.  ", "date": "2019.02.12", "title": "40 глоби за съжителство с малолетни през 2018 година"}
{"url": "https://www.actualno.com/asia/pojar-vze-njakolko-choveshki-jertvi-v-indijski-hotel-news_721376.html", "text": "  Най-малко 9 души загинаха, а трима бяха ранени при пожар, избухнал в хотел в индийския град Ню Делхи. Огънят избухнал преди зазоряване в хотел \"Арпит Палас\", в оживена част на централния град, предаде БГНЕС.     \"Загиналите са 9 души, включително жена и дете. Трима души са ранени\", съобщи Г. К. Мисра, директор на пожарната служба в Делхи. Мисра съобщи, че пожарът е овладян и че 35 души са спасени от пожарникарите.   Местни медии съобщават, че жената и детето са загинали, когато се опитали да избягат, скачайки от прозореца. Двама служители на хотела също са скочили от четвъртия етаж на сградата, за да се спасят.\r\nСнимки от мястото на събитието показват гъст дим и пламъци, които се издигат от последния етаж на триетажния хотел, популярен сред туристите.  Инцидентните пожари са често срещани в Индия, поради лошите стандарти за безопасност и слабото прилагане на мерките за безопасност.", "date": "2019.02.12", "title": "Пожар взе няколко човешки жертви в индийски хотел"}
{"url": "https://www.actualno.com/balkani/albanija-vyrvi-byrzo-kym-odobrenie-na-vlizaneto-na-makedonija-v-nato-news_721366.html", "text": "  Парламентарната законодателна комисия на Албания единодушно одобри в НАТО, предаде БГНЕС, позовавайки се на агенция МИА.     За първи път от много време членовете на Комисията от правителството и от опозицията са единодушни по един въпрос, а именно гласуването на Протокола, който отваря пътя за членството на Северна Македония в НАТО като 30-ти член на ЕС.   Гласуването на Протокола от страна на Законодателната комисия дава зелена светлина на парламента да ратифицира документа, а албанският законодателен орган ще проведе в четвъртък (14 февруари) среща по въпроса.\r\nАгенция \"Балкан уеб\" съобщава, че председателят на парламента на Македония Талат Джафери се очаква да присъства на парламентарната сесия в Албания.  Албанските власти приветстваха подписването на Протокола за членство на Македония в НАТО, като го оцениха като гаранция за сигурността и стабилността в региона.", "date": "2019.02.12", "title": "Албания върви бързо към одобрение на влизането на Македония в НАТО"}
{"url": "https://www.actualno.com/blagoevgrad/taksata-za-dete-v-detska-gradina-v-blagoevgrad-si-ostava-40-leva-na-mesec-news_721370.html", "text": "  Таксите в детските градини в Благоевград остават непроменени и през тази финансова година. Сумата се запазва - 40 лв. на месец или 2 лв. на ден за дете. От общината съобщават, че въпреки възходящия прогрес в услугата, тя не е покачвала цената си повече от 11 години.     Общият брой на децата в детските градини в града е 600, като 342 от тях дължимата такса е намалена с 50%. Това е така, защото според наредбата на общината, деца с един родител, както и две деца от едно семейство, посещаващи едно учебно заведение, се възползват от намаление на услугата.   Облекчение има и при многодетните родители. Те заплащат 50% по-ниска такса за първо дете, и 10лв. за второ и следващо дете. Общо 196 деца са освободени въобще от такси за детска градина. \r\nДругата новост, която е въведена от тази година след решение на Общинския съвет, е свързана с въвеждането на специален хранителен режим в детските градини за деца, които имат глутенова ентеропатия, или непоносимост към глутен. За тях ще има специално хранително меню, което няма да влияе на таксата за детската градина.  ", "date": "2019.02.12", "title": "Таксата за дете в детска градина в Благоевград си остава 40 лева на месец"}
{"url": "https://www.actualno.com/europe/shotlandskijat-premier-otnovo-zajavi-namerenie-za-referendum-za-izlizane-ot-velikobritanija-news_721380.html", "text": "  Шотландия ще бъде независима след 5 години. Това каза шотландският премиер по време на интервю в американско токшоу, като всъщност обяви намерението си да проведе нов референдум за независимост на Шотландия в следващите 5 години, пише Агенция \"Фокус\", позовавайки се на шотландския всекидневник The Scotsman.     Стърджън е сигурна, че мнозинството в Шотландия иска независима държава, особено след Brexit. \"Ние сме в тази позиция, защото не сме независими\", каза тя.   \"Този демократичен дефицит, при който Шотландия е част от Великобритания, несъмнено кара много хора да погледнат отново на въпроса за Шотландия като независима държава. Мисля, че ще има нов референдум за независимост. И когато това се случи, мисля, че Шотландия този път ще гласува за да стане независима. Това ще бъде начин да защитим нашето място в Европа и да се уверим, че решенията, които оказват влияние върху посоката на нашата страна, се вземат в Шотландия, а не в Лондон\", уточни Стърджън.\r\n\"Времето за това все още предстои да бъде определено - очевидно има много загриженост за процеса на Brexit. Като първи министър казах, че ще изложа мнението си за момента на провеждането на друг референдум за независимост през следващите няколко седмици, след като видим как ще протече напускането на ЕС\", уточни Стърджън.  Припомняме, че преди почти 5 години за излизане от Великобритания и отговорът тогава беше \"не\".\r\nМеждувременно лейбъристите отправиха призив в парламента да се гласува за Митнически съюз с ЕС, след като ЕС няма намерение да промени позицията си за предпазния механизъм за ирландската граница. Механизмът предвижда запазване на сегашния режим дори при липса на търговско споразумение между Лондон и Брюксел, но проблемът е, че не е ясно дефинирано за колко точно време, като \"брекзитърите\" се опасяват, че това може да е неопределен срок.   \"Лейбъристката партия има някои притеснения относно предпазния механизъм, но ние напълно приемаме, че е неизбежно да има предпазен механизъм. На този етап от динамиката на процеса прозорецът по член 50 вече почти се затваря, така че се нуждаем от предпазен механизъм\", казва най-голямата британска опозиционна партия, цитирана от The Independent.    ", "date": "2019.02.12", "title": "Шотландският премиер отново заяви намерение за референдум за излизане от Великобритания"}
{"url": "https://www.actualno.com/europe/vypreki-sankciite-rusija-poluchi-polojitelen-krediten-rejting-ot-moodys-news_721385.html", "text": "  Статия с много позитивен тон публикува популярното руско издание \"Взгляд\" - заради факта, че за пръв път от 5 години една от трите най-известни кредитни агенции в света, в случая Moody's, повиши кредитния рейтинг на Русия.     Повишението е много значимо, защото рейтингът вече е Baa3 т.е. най-ниското ниво, препоръчващо инвестиции. Досега обаче агенцията сочеше Русия като дестинация, където не бива да се инвестира.   Хиперконсервативната дългова политика на руските финансови органи има  ключов принос за това, което я поставя сред страните, които според  международните анализатори принадлежат към \"нововъзникващите пазари\", а  Русия има почти най-доброто качество на външния дълг, пише \"Взгляд\", цитиран от Агенция \"Фокус\". Както се посочва в съобщението на Moody's, \" \". Подобно ниво на рейтинг от Moody's имат  такива страни като Италия, Южна Африка, Унгария.\r\nРуската медия е категорична, че Кремъл е привел в ред руската икономика и сега спадът в цените на петрола не удря така жестоко.  Според последните данни нивото на публичния дълг в Русия е 13.5% от БВП - това е едно от най-ниските в света. Необходимостта на правителството за външни заеми е много малка, а от гледна точка на данъчната консолидация и промените в източниците на инвестиции в държавния дълг, Русия, ако е необходимо, има възможност да реализира планове за заеми в страната, отбелязват анализаторите от Moody's. Според тях политиката, прилагана в страната през последните години, ще укрепи допълнително руските публични финанси.\r\nНивото на външния дълг е един от най-важните фактори за привлекателност за инвеститорите в развиващите се пазари, които традиционно включват Русия, а влиянието на този фактор се увеличава с увеличаване на дълга на много страни в тази група. Преди няколко дни Standard&Poor's предупреди, че почти една трета от големите емитенти на публичния дълг на развиващите се пазари имат твърде голям размер на дълга (Аржентина, Бразилия, Египет, Ливан и Пакистан). Очакваното забавяне на световната икономика води до допълнителни рискове: според последната растежът на световния БВП ще е 2,9% тази година и 2,8% през 2020 година.", "date": "2019.02.12", "title": "Въпреки санкциите - Русия получи положителен кредитен рейтинг от Moody's"}
{"url": "https://www.actualno.com/society/novini-ili-novini-kartinata-na-pechata-za-12-fevruari-news_721354.html", "text": "  Ако се чудите как стана така, че стигна до България, как става така, че Светият синод заклеймява , и прочие странни работи, значи сте попаднали на правилното място: пълният хаос от събития и безумия, с който ни се налага да се оправяме, макар че я можем, я не. Затова, като ориентир, ви представяме най-важните новини от изминалия ден.      От днес започва и ремонтът на \"Шишман\" в София, пише медията. От общината са казали, че се очаква дейностите да продължат около 50-тина дни. Което означава, че улицата ще е готова около средата на юни и ще останат дребни доизкусурявания, които ще завършат през септември.   \"24 часа\" цитира пространно изказване на Цветан Цветанов в Шумен, където той рекъл, че \"президентът Румен Радев е говорител на опозицията\". И добавил, че ГЕРБ трябва да спечелят евроизборите, за да продължат да действат в национален интерес и интерес на хората. \r\nДа видим: да не стане само целият български народ да се превърне в говорител на опозицията.     Пак по темата на евроизборите: \"Хакери точат ножа за евроизборите според ГЕРБ\", пише Труд. Казал го е Томислав Дончев. А Цветанов допълнил, че бил убеден, че Русия ще се намеси на изборите. Усещате ли накъде отиват нещата? Руските хакери, друзя! Руските хакери, които направиха Brexit, избраха Тръмп, сега се готвят и да ударят нашите политици. Лоши, зли хора. Интересен репортаж, който разказва как \"Десетки дупничани се събрали, за да честват 22 години от падането на Жан Виденов\". Това е повече от забавно - съвсем скоро ще изпаднем в ситуации на непрекъснати чествания - падането на комунизма, падането на Виденов, падането на Орешарски, падането на Борисов (евентуално). Само че ставането - остави. Ставането не е интересно.", "date": "2019.02.12", "title": "Новини или Novini - картината на печата за 12 февруари"}
{"url": "https://www.actualno.com/chronicles/otkrita-e-grobnicata-na-tutankamon-snimki-news_721186.html", "text": "  Небхеперура Тутанкамон или Тутанкамон (както е известен на широката публика), познат и като Тутанхамун (този прочит е приет за правилен в египтологията – Тут-Анх-Амун), наречен при раждането си Тутанкатен, е египетски фараон от Осемнадесетата фараонска династия.     Умрял е още като юноша. Последен наследник на могъща фамилия, управлявала Египет векове наред. Положен в четири позлатени ковчега, поставени един в друг, три саркофага, всички положени в ковчег от червен кварцит. Гробницата е открита в Долината на царете през 1922 г. от английския археолог Хауърд Картър. Гробът на Тутанкамон е единственото открито непокътнато царско погребение от Древен Египет.   Тутанкамон се възкачва на престола на осемгодишна възраст и умира на 19 години. Според повечето изследователи смъртта му е причинена от силен удар по тила. Някои по-нови изследвания сочат като по-вероятна причина гангрена на левия крак (инфекция след счупване на крака), съчетана с усложнения от малария.\r\nДоктор Ричард Бойер от Главния детски медицински център в Солт Лейк Сити прави изследвания на рентгенови снимки на мумията на Тутанкамон, правени през 1968 г. Учените установяват, че тялото има странна извивка на гръбначния стълб и връзката в горната част на гръбнака. Това са симптоми, сходни със синдрома на Клипел-Файл. При болния се откриват сплитания на прешлените, т.е. той не може да движи нормално главата си. При завъртане такъв човек трябва да извърта цялото си тяло.  Младият фараон става едва ли не най-известният владетел на Древен Египет след откриването на гробницата му, макар че не е оставил забележима следа в своето управление. Популярността му се дължи както на уникалността на разкритието (до този момент всички известни царски погребения, а и не само царски, са разграбени от иманяри), така и на т.нар. „проклятие на фараона“. Слухът за него се разпространява след смъртта на лорд Карнарвън, финансирал експедицията. Според слуховете „смъртта долита на бързи криле при тоя, що е дръзнал да наруши спокойствието на фараона“.    В Музея в Кайро са изложени и над 1700 предмета, намерени в гробницата на Тутанкамон. Много други с по-малка стойност се пазят в складовете. Две дълги зали и едно по-малко помещение са изпълнени с многобройните експонати. Безспорно най-ценният артефакт е позлатената погребална маска на Тутанкамон, инкрустирана със син лазурит.    Тутанкамон е син на Аменхотеп IV от негова сестра с неизвестно име (открита е мумията ѝ, условно наречена KV35YL). Първата жена на фараона Нефертити родила пет дъщери, една от които с име (Анхесенамон) след възкачването си на престола се жени за Тутанкамон, така че съпругата му е била неговата полусестра.\r\nМладият фараон не заема престола веднага след смъртта на баща си. Между тях царува фараонът Сменхкара. Някои теории сочат, че Сменхкара е Нефертити, която след смъртта на съпруга си приема мъжко име и в продължение на няколко години управлява еднолично като фараон, след което отстъпва престола на Тутанкамон.\r\nВижте находките от гробницата на Тутанкамон в    ", "date": "2019.02.12", "title": "Открита е гробницата на Тутанкамон (СНИМКИ)"}
{"url": "https://www.actualno.com/cosmos/rusija-shte-proveri-dali-amerikancite-sa-kacali-na-lunata-prez-2031-godina-news_721372.html", "text": "  Първата пилотирана експедиция на Луната с участието на руски астронавти ще се осъществи през 2031 година. Плановете за първото \"прилуняване\" на руснаците станаха известни от документите на водещият научен институт на \"Роскосмос\", съобщава РИА Новости, цитирана от БГНЕС.     Новината идва, след като ръководителят на държавната корпорация \"Роскосмос\" Дмитрий Рогозин  заяви, че Русия възнамерява да провери дали американците наистина са кацали на Луната.   След \"прилуняването\" през 2031 година, по план година по-късно луноход и втори екипаж ще се отправят към спътника на Земята. През 2033 година астронавтите ще трябва да преодолеят по-дълги разстояния с лунохода, както и да тестват роботизирани комплекси. Строителството на лунната база е планирано за 2034 година.\r\nУчените възнамеряват да извършат кацането на експедицията до Луната с помощта на две свръхтежки ракети. Първо, пилотиран космически кораб ще бъде пуснат в орбита, а след това - комплекс за кацане на Луната. По създаването на свръхтежката ракета \"Енисей\" стана известно, че тестовите ѝ изстрелвания са насрочени за 2028 и 2029 година.  ", "date": "2019.02.12", "title": "Русия ще провери дали американците са кацали на Луната - през 2031 година"}
{"url": "https://www.actualno.com/society/kubrat-pulev-hodim-navsjakyde-po-sveta-a-ne-znaem-dostatychno-za-rodinata-si-video-news_721410.html", "text": "  Кубрат Пулев с нов видеоклип подкрепи българския туризъм. „ “, казва във видеото шампионът.     Клипът бе представен премиерно на конференция на Министерството на туризма, на която 2019 г. бе обявена за година на вътрешния туризъм.\r\nВъв видеото Кубрат Пулев разказва за красотите и героичната история на страната ни, за великите победи на българските спортисти и защо не би излязал на ринга под друг флаг, освен родния.\r\n„Ходим навсякъде по света, а не знаем достатъчно за родината си. Аз избрах българският туризъм, защото ако не познаваш България, не познаваш и себе си. Обичам България и българския народ“, казва Пулев във видеото.    Източник: ", "date": "2019.02.12", "title": "Кубрат Пулев: Ходим навсякъде по света, а не знаем достатъчно за родината си (ВИДЕО)"}
{"url": "https://www.actualno.com/business/biznesyt-vyzropta-sreshtu-dve-merki-na-dyrjavata-nap-pochva-da-misli-za-kasovite-aparati-news_721365.html", "text": "  Бурната реакция на БСК срещу условията за подмяна на касовите апарати най-после предизвика реакция от страна на държавата. И тя е - ще правим анализ дали бизнесът е готов за такава голяма подмяна, по думите на говорителя на НАП Росен Бъчваров пред в. \" \".     Представители на НАП и на финансовото министерство бяха част от организирана от БСК дискусия по въпроса, на която различни бизнес асоциации се оплакаха от мярката.   Според новите изисквания, които вече са в сила, от около 400 хил. работещи фискални устройства, половината трябва да бъдат сменени, а на останалите да се ъпгрейдва софтуера. Сроковете за фирмите, регистрирани по ДДС, са до 31 март, за тези, които имат оборот под 50 000 лв. и не са в този регистър - 30 юни. Големите вериги пък трябва да имат нов софтуер за управление на интегрираните си системи до 31 декември тази година.\r\n\"Ако у нас нещата се правят в 12 без 5, а сега е 12 без 6, в тази една минута трябва да обясним на администрацията какво трябва да промени, за да не се стига до нежелани ефекти върху икономиката и обществото\", заяви председателят на БСК Радосвет Радев.  Проучване на БСК сред 2493 фирми, обявена по време на дискусията, показва, че средната инвестиция за подмяна на устройство е 2 423 лв. Средният срок за въвеждането му в експлоатация е 18 месеца. Затова 65% от фирмите заявяват, че няма да спазят наредбата.\r\nОсвен от размера на инвестицията и от сроковете бизнесът е притеснен и от задължението да се предостави на НАП source-кода, който е обект нa интелектуална собственост. Опасенията са от изтичане на чувствителна фирмена информация, като рецептурници, търговски надценки и отстъпки, лични данни на клиенти и пациенти при личните лекари. Противоречие със закона имало и при тристепенната система за препродажба на таксата на SIM картата за връзка с НАП. Реално приходната агенция ще има пълен достъп до информацията на всяка фирма без насрещни гаранции за защита, обобщи Радев.   Адв. Валентин Савов обяви, че наредбата ще бъде оспорена пред Европейската комисия, Върховния административен съд и Комисията за защита на конкуренцията.    Освен недоволството по темата с касовите устройства, бизнесът вече поглежда с лошо око и към изискването да има по Закона за мерките срещу изпирането на пари. От Асоциацията на работодателските организации (АОБР) се обърнаха към премиера Бойко Борисов и поискаха наложената с правилника на закона нотариална заверка да отпадне, защото всъщност дублира вече въведен механизъм за вписване на партиди в Търговския регистър точно с нотариално заверени подписи!", "date": "2019.02.12", "title": "Бизнесът възропта срещу две мерки на държавата, НАП почва да мисли за касовите апарати"}
{"url": "https://www.actualno.com/asia/novo-vyzdushno-napadenie-v-sirija-vze-civilni-jertvi-tvyrdjat-propravitelstveni-iztochnici-news_721371.html", "text": "  Според сирийската държавна телевизия \"Ихбария\", която се позовава на местни източници, ръководената от САЩ коалиция е ударила град Багуз в провинция Дейр Ез-Зор. Въздушният удар е отнел живота на 16 цивилни, включително 7 деца, твърди телевизията, цитирана от руската информационна агенция \"Спутник\", както и от руският информационен монополист ТАСС. \"Спутник\" отдавна беше заклеймена от за \"проводник на влияние\".     \"ВВС на международната коалиция е извършила ново престъпление: 16 цивилни лица, включително 7 деца, бяха убити в резултат на масови въздушни удари по Багуз в югоизточната провинция Дейр ез-Зор\", гласи съобщението, цитирано от БГНЕС.   По-рано вчера (13 февруари) местни медии съобщиха, че най-малко 4 цивилни са били убити във въздушен удар на ръководената от САЩ коалиция.\r\nМиналата събота доминираните от кюрдите Сирийски демократични сили (СДС) обявиха началото на операция, насочена към освобождаването на Багуз от терористичната група \"Ислямска държава\" (ИД). Подразделенията на СДС твърдят, че Багуз е последното селище на ИД в Сирия. Силите на СДС са ангажирани в борбата срещу терористите и са подкрепени от ръководената от САЩ коалиция.  Коалицията редовно извършва въздушни удари в провинция Дейр Ез-Зор. През януари \"Ихбария\" съобщи, че най-малко 20 цивилни са убити и още няколко са ранени след въздушна атака на проамериканската коалиция в Дейр Ез-Зор. Сирийските власти нееднократно призоваха ООН да потърси отговорност за цивилните жертви и да сложи край на \"неоторизираното присъствие\" на американската коалиция на сирийска територия.\r\nПрез декември миналата година американският президент Доналд Тръмп обяви , но не даде график за тяхното оттегляне. Държавният секретар на САЩ Майк Помпео заяви миналата седмица, че Вашингтон ще извърши добре координирано изтегляне на войските си от Сирия, докато продължава борбата с ИД, добавяйки, че САЩ ще разчитат на коалиционните си партньори и съюзници за трайно поражение на групировката.     Архив     ", "date": "2019.02.12", "title": "Ново въздушно нападение в Сирия взе цивилни жертви, твърдят проправителствени източници"}
{"url": "https://www.actualno.com/showbusiness/vojnata-mejdu-zvezdite-i-paparacite-se-ojestochava-news_721386.html", "text": "  Отдавна е известно, че популярните личности и папараците са в много лоши отношения, но наскоро те станаха още по-сложни.     Звездите отдавна се оплакват от папараците, криещи се зад храстите и \"висящи по оградите“, за да ги \"хванат\" без грим. Напоследък обаче има много оплаквания от другата страна, предава БГНЕС.   Срещу няколко известни личности, сред които Дженифър Лопес и модела Джиджи Хадид, са заведени съдебни дела за публикуването на свои снимки в социалните мрежи, които са направени от папараци.   Хората обикновено смятат, че могат да използват фотографии, на които присъстват те, колкото си искат.\r\nСпоред закона обаче фотографът е този, който има авторско право върху тях, ако не прехвърли правата на трети лица, като своя работодател например.\r\nТова означава, че собствеността на снимките на папараците не е на хората, които са на тях, а по-скоро на човека, натиснал копчето на апарата.       Нийл Чатърджи, американски адвокат, който се занимава с проблеми с авторски права, казва, че социалните мрежи са създали голямо объркване в тази област.\r\nСпоред него, голям проблем е, че поради \"ре-споделяне\" и ре-туити, е трудно да се контролира какво се прави с една снимка.\r\nФотографските агенции заявяват, че е несправедливо техните снимки без одобрение да се оказват в социалните мрежи, което означава и сред милиони последователи.\r\nНякои дори са завели съдебни дела, в които търсят парично обезщетение.\r\nЗалозите се са още по-големи, когато се вземе под внимание, че някои \"инфлуенсъри\" печелят до 1 милион долара за един пост, свързан с публикация в Instgram.      ", "date": "2019.02.12", "title": "Войната между звездите и папараците се ожесточава"}
{"url": "https://www.actualno.com/sciencelogy/komputyrna-programa-diagnosticira-detski-bolesti-news_721383.html", "text": "  Програма за изкуствен интелект (AI), разработена в Китай, комбинираща резултати от тестове, здравни досиета и дори ръкописни бележки, диагностицира детски болести точно както лекарите, заявиха изследователи.     От грип и астма до животозастрашаваща пневмония и менингит, системата последователно напасва данни или замества педиатри за спешна медицинска помощ, съобщават те в Нейчър Медсин.   Десетки проучвания през последните месеци показват как системата извършва революция в откриването на заболявания, включително рак, генетични нарушения и болестта на Алцхаймер, предаде БГНЕС.\r\nAI-базираната технология действа по начин, подобен на хората, но има практически неограничен капацитет за обработка и съхранение на данни, съобщава АФП.  \"Вярвам, че ще може да изпълнява повечето от длъжностите на лекарите,\" казва авторът на програмата Кан Занг, изследовател от Калифорнийския университет в Сан Диего.\r\n\"Но AI никога няма да замени лекаря\", добави той, сравнявайки връзката между тях с безпилотен автомобил, оставащ под надзора на човешки шофьор.\r\n\"Това просто ще позволи на лекарите да работят по-добре за по-малко време и при по-ниски разходи.\"       Новата технология може да имитира човешки педиатър, за да интерпретира и интегрира всички видове медицински данни - оплаквания на пациентите, медицинска история, кръвни и образни тестове - за да постави диагноза.\r\nСистемата може лесно да бъде прехвърлена на други езици и настройки.\r\nПрограмата диагностицира респираторни инфекции и синузит - обща инфекция на синусите - с 95% точност.\r\nОще по-изненадващо, споделя Занг, го направи и с по-рядко срещани заболявания: остра астма (97%), бактериален менингит и варицела (93%) и мононуклеоза (90%).\r\nИ всичко това технологията извършва за отрицателно време      Експертите, които не участват в изследването, твърдят, че изследването е още едно доказателство за разширяващата се роля на AI в медицината.\r\n„Системата има потенциал да подобри здравеопазването, като подпомага медицинския служител при бързите и точни диагнози“, казва Дюк Фам, професор по инженерство в университета в Бирмингам. \"Резултатите показват, че тя работи по-добре от младшите лекари. Но това няма да замени старшите\", добави той.\r\nМашинното обучение - което формира общи правила от конкретни примери за обучение - \"не може да гарантира 100% правилни резултати, без значение колко примери за обучение използва\".\r\nAI-съоръжения за диагностика изобилстват.\r\nМетод, разкрит миналия месец в Съединените щати за откриване на лезии, които могат да доведат до рак на маточната шийка, е открил предракови клетки с 91% точност, в сравнение с 69% при физически изследвания, извършени от лекари и 71% в конвенционални лабораторни изследвания.", "date": "2019.02.12", "title": "Компютърна програма диагностицира детски болести"}
{"url": "https://www.actualno.com/europe/masovi-stachki-v-avstrija-s-iskane-za-po-visoko-zaplashtane-news_721413.html", "text": "  Членове на 74 сдружения от сферата на социалната икономика организират предупредителни стачки в 150 населени места в Австрия с искане за по-добро заплащане и условия на труд, съобщава виенският ежедневник Der Standard, цитиран от \"Фокус\" .     Централно събитие ще бъде митингът на една от най-големите търговски улици в австрийската столица – \"Марианхилфер Щрасе\", насочен към „засилването на общественото възприятие на социалните професии“.   Целта на всички акции обаче е една – да се увеличи заплащането на заетите в частния сектор на социалните предприятия и хармонизиране с условията на тези, които са заети в държавни институции във федералните провинции и общини на Австрия, поясняват сдруженията, които организират предупредителната стачка.", "date": "2019.02.12", "title": "Масови стачки в Австрия с искане за по-високо заплащане"}
{"url": "https://www.actualno.com/dobrich/zadyrjani-sa-ubijcite-na-bivsh-policaj-pri-obir-v-doma-mu-v-dobrichko-news_721401.html", "text": "  Обвинение за грабеж и нанасяне на телесна повреда, довела до смъртта на 80-годишен мъж от балчишкото село Сенокос е повдигнато срещу двама с инициали Е. С. А. и Д. Н. А., съответно на 45 и 25 години, съобщават от Окръжна прокуратура – Добрич. Трупът на жертвата е открит от негови близки в дома му на 28 декември 2018 г. . Липсвал и мобилният му телефон.     Убийците са разкрити на 4 февруари и са направили самопризнания. Те са познавали жертвата си. Двамата са задържани под стража.\r\nСпоред хора от селото убитият е бивш служител на полицията и живеел сам. Единият от престъпниците е безработен, а другият бил наеман като дървосекач. По-възрастният имал зад гърба се две присъди. В досието на съучастника му също има присъди за кражби. Двамата убийци са от .", "date": "2019.02.12", "title": "Задържани са убийците на бивш полицай при обир в дома му в Добричко"}
{"url": "https://www.actualno.com/curious/6-trika-za-da-prikriete-che-ste-nedospal-news_721228.html", "text": "  Предполагаме знаете, че за да изглеждате перфектно трябва да спите по 8 часа, но все пак на всеки понякога се налага да свърши нещо в късните часове.     Това обаче на следващия ден сериозно се отразява на външния вид. Независимо дали става въпрос за купон, учене, работа на компютър или просто безсънна нощ, трябва да прикриете следите от недоспиване не следващия ден.   Ние ще ви кажем как да го направите, за да не се налага да обяснявате на околните какво сте правили предната нощ: - ако работите на компютър, вероятно мигате по-рядко, от колкото трябва. Мигането е важен процес, защото овлажнява очите по естествен начин и ги поддържа здрави. Намерете начин, чрез който да се подсещате, че трябва да мигате. Например можете да си залепите бележка, която да ви напомня да си затваряте очите за няколко секунди. Също така трябва да давате почивка на очите си като поглеждате през прозореца на всеки 20-30 минути, така ще се освежите.   - когато приемате алкохол, кръвоносните ви съдове се разширяват, а това води до подпухване и зачервяване. Също така алкохолът предизвиква подпухване и торбички под очите. С всяка една чаша алкохол, изпивайте и по една чаша вода. Ако поддържате съотношението 1:1, след купона няма да изглеждате толкова отпаднали, както ако заложите само на алкохол. - въпреки че то ви събужда и освежава, не изпивайте по повече от 300 мл кафе на ден. Една чаша съръджа около 100 мл. Диуретичният ефект на кафето води до дехидратация, което се отразява на външния ви вид.    - те съдържат много важен ензим, наречен катехолаза. Този ензим помага на кожата да изглежда по-светла. Просто сложете кръгчета картоф върху очите си и полегнете за около 10 минути. Дайте време на полезните вещества да попият в кожата ви, след това ги премахнете. Правете това два пъти седмично и ще усетите разликата съвсем скоро. Ако правите това, следите от недоспиване ще са значително по-малко и дори ще са почти незабележими за околните.     - Неоспорим факт е, че най-добрият приятел на жените е коректора, когато трябва нещо да бъде прикрито. Той ще ви помогне да заличите следите от недоспиване, но само ако знаете точно какъв нюанс да изберете. Ако торбичките под очите ви са прекалено ярки, използвайте коректор с жълта или прасковена основа. Така ще успеете да прикриете тъмните кръгове по очите си. - за да не забележи никой следите от недоспиване по лицето ви, акцентирайте върху друга част от него. По този начин ще отклоните вниманието на хората, които ви заобикалят. Например, можете да сложите по-ярко червило или пък да си направите по-различна и красива прическа. Всички ще забелязват червилото и прическата и никой дори няма да предположи, че не сте спали цяла нощ.   ", "date": "2019.02.12", "title": "6 трика, за да прикриете, че сте недоспал"}
{"url": "https://www.actualno.com/politics/v-igra-na-demokracija-ruskijat-poslanik-legitimira-vypros-moje-li-rusija-da-izbie-sorosoidite-v-bylgarija-news_721387.html", "text": "  Случайно или не, но руският посланик в България Анатолий Макаров реши първа част от отговори на потребителски въпроси точно когато се разгоря българския скандал в сагата \" \" – със .     Инициативата да се задават във Facebook беше пусната през миналата седмица, с уточнението, че той ще отговаря на тези, на които прецени. И на първо място е отговорът на екзестенциалния въпрос – дали Русия обича България? Много, категоричен е Макаров. Но посланикът де факто признава, че има криза в отношенията между София и Москва, след като му се поставят въпроси за ситуацията с НАТО: „Не бих говорил за кризата в отношенията между Русия и България, по-скоро за нереализиран потенциал, който трябва да започнем да използваме”. И добавя: „Нито се каним да нападаме някого, нито сме пред разпад. Подведоха Ви фалшивите новини”.   Уникално или не, но руският посланик е избран да отговори на следния въпрос, зададен от човек на име : \" \" Отговорът гласи: \" \".\r\nПопитан , Макаров отвръща, че с \"членове на политическото ръководство на България\". И отрича, че президентът Румен Радев е на заплата при Русия.  Друг аспект, в който Макаров отрича, че Русия пречи на България, е търговията. Той не е съгласен, че Русия налага всячески бариери пред вноса на български стоки на руска територия с аргумента \"дори имаме тук търговско представителство\".\r\nОтносно цялостния имидж на Русия и крайностите в отношението към руската държава в България, посланикът е цветущ, използвайки български израз: \"Кучетата лаят, керванът си върви\". Той обаче признава, че Кремъл следи политическите декларации в България, които касаят Русия и добавя: \"Много добре разбираме, че често има разлика между политическите декларации и настроението на народа, така че и други неща се вземат предвид\".   Макаров казва и, че годишно 500 български младежи кандидатстват за безплатно образование в Русия, а квотата била 220 души.    ", "date": "2019.02.12", "title": "В игра на демокрация руският посланик легитимира въпрос може ли Русия да избие соросоидите в България"}
{"url": "https://www.actualno.com/smolyan/v-lyvski-skok-shte-uchastvatosem-smoljanski-uchilishta-news_721400.html", "text": "  Смолян за поредна година ще бъде домакин на регионално ученическо състезание „Лъвски скок”. То ще се проведе идния вторник, на 19 февруари, в Спортна зала „Величко Чолаков“ от 10,30 часа, съобщи Мария Семерджиева – началник на Регионалното управление на образованието.     Надпреварата е в чест на патронния празник на Природо-математическата гимназия „Васил Левски“ в Смолян и по повод 146 години от гибелта на Апостола. В нея, освен от гимназията, участие ще вземат ученици от цялата област, патрон на чието училище е Левски - от селата Чавдар и Змеица (Доспатско), Ерма река и Златоград, град Девин, с. Боровина (Маданско), с. Средец (Неделинско) и ученическо общежитие „Васил Левски“.\r\nТри са дисциплините, в които учениците ще се състезават – „Лъвски скок“, „Щафета с преодоляване на препятствия и „Совалково бягане“.\r\nНадпреварата се организира от Общобългарски комитет ”Васил Левски”, община Смолян, Регионално управление на образованието-Смолян и ППМГ „Васил Левски“ под егидата на кмета Николай Мелемов.  ", "date": "2019.02.12", "title": "В \"Лъвски скок\" ще участват осем смолянски училища  "}
{"url": "https://www.actualno.com/balkani/srybski-medii-objaviha-borisov-podkrepja-vuchich-news_721417.html", "text": "  Българският премиер Бойко Борисов даде символична подкрепа на сръбския президент Александър Вучич. Това пишат проправителствените медии в Белград.     Фактът, че Борисов е харесал страницата на Вучич в Instagram означавало, че \"българският премиер и лидер на ГЕРБ дава ясна подкрепа за реформите, които извършва президента Вучич\", пише \"Сърбия Данас\".   Изданието уточнява, че при управлението на Борисов са извършени множество реформи.\r\n\"Подкрепата от премиер на страна-членка от ЕС и наш съсед е ясен сигнал, че Сърбия е на добър път\", се казва още в информацията.  Припомняме, че от началото на месец декември миналата година в цяла Сърбия се провеждат масови протести срещу режима на Вучич.\r\nДемонстрантите призовават за провеждането на честни избори и премахването на цензурата в медиите.   Всяка събота и неделя по улиците на страната излизат по десетки хиляди протестиращи. Вучич заяви, че \"няма да подава оставка дори по улиците да излязат и 5 милиона души\".    ", "date": "2019.02.12", "title": "Сръбски медии обявиха: Борисов подкрепя Вучич"}
{"url": "https://www.actualno.com/sofia/pochivka-vednyj-na-14-dni-imat-njakoi-shofiori-v-stolichen-gradski-transport-news_721394.html", "text": "  14 дни без почивка и извънредни смени дават шофьорите в Столичния градски транспорт. При последния инцидент с катастрофа на автобус 98 става ясно, че за последните 39 дни, шофьорът е почивал само четири, а до деня на катастрофата е работил 14 без почивка. За това алармираха от гражданската организация \"Спаси София\".     \"Това е изключително опасно, особено за сектори като Градския транспорт, където от един човек, зависи живота на 200 души\", заяви Андрей Зографски от „Спаси София”.   \"Графиците трябва да се покриват. Работил съм и с по три почивки на месец. Тази работа е тежка. От край време е така\", каза шофьорът на автобус Красимир Герчев.\r\nАнтон Баев твърди, че е бивш шофьор от Градския транспорт и причината за смяна на професията след 18 години служба са именно условията на труд. По думите му, който иска да почива, си взема болничен.  От Столичен автотранспорт обясниха, че . Казват, че всичко се случва по правилата, а всеки извънреден час се заплаща.\r\n\"Градският транспорт в София предлага едни от най-добрите условия на труд\", категоричен е Слав Монов, директор на Столичен автотранспорт.   Инспекторите вече са започнали проверка, съобщи bTV. При нарушение на трудовите условия санкцията е от 1500 до 15 000 лева.    ", "date": "2019.02.12", "title": "Почивка веднъж на 14 дни имат някои шофьори в Столичен градски транспорт"}
{"url": "https://www.actualno.com/balkani/erdogan-objavi-vojna-na-cenovija-terorizym-news_721443.html", "text": "  Турският президент Реджеп Тайип Ердоган окачестви големите увеличения на цените на зеленчуците и плодовете в последно време ”хранителен тероризъм” и обеща пазарен контрол, предаде „Хюриет дейли нюз”. Ердоган обяви война на ценовия тероризъм, посочва изданието.     „В последните дни те започнаха да си играят с Турция. Цените на патладжаните, доматите, картофите и краставиците започнаха да растат. Това беше терористична атака“, каза Ердоган на церемония по откриване на различни проекти в столицата Анкара.   Държавният глава оприличи борбата на своето правителство срещу увеличенията на цените на храните на борбата срещу тероризма.\r\nЕрдоган определи увеличенията на цените на хранителните продукти като „игри, предприети срещу Турция\". „Ние няма да позволим на онези да предприемат този терор\", добави Ердоган.  Той каза, че правителството е започнало действия срещу онези, които стоят зад хранителния терор, по същия начин, както нанася удари по „терористичните бърлоги\" в планините Джуди, Габар и Тендюрек в Източна Турция срещу нелегалната Кюрдска работническа партия ПКК.\r\nПравителството е стартирало продажби на плодове и зеленчуци на по-ниски цени директно от общините към потребителите. Цените ще се намалят почти наполовина, добави той.   Ердоган заяви още, че правителството ще предприеме същите мерки и за продажбите на препарати за почистване. Някои общини в Истанбул и Анкара започнаха да продават по-евтини плодове и зеленчуци директно на потребителите в опит да обуздаят цените на тези стоки.    Големи опашки имаше пред сергиите през първия ден от стартирането на тези продажби. Подобни продажби на плодове и зеленчуци ще се извършват на 50 места в Истанбул и на 15 в Анкара.", "date": "2019.02.12", "title": "Ердоган обяви война на \"ценовия тероризъм\" "}
{"url": "https://www.actualno.com/business/dogovoryt-za-tunel-jeleznica-veche-e-podpisan-dji-pi-grup-shte-e-izpylnitel-news_721438.html", "text": "  Договорът за строежа на тунел \"Железница\" на автомагистрала \"Струма\" вече е подписан. Изпълнението на поръчката е възложено на ДЗЗД \"АМ Струма Тунел 2018\", в  което участват \"Джи Пи Груп\" АД, \"Глобал Кънстръкшън\" ООД и \"Виа План\"  ЕООД. Стойността на договора е 185 370 370,37 лв. без ДДС. Проектът ще  се съфинансира от Кохезионния фонд на Европейския съюз и националния  бюджет чрез ОП \"Транспорт и транспортна инфраструктура\" 2014-2020 година.     Припомняме, че през миналата година избухна т.нар. скандал \" \", след разследване на сайта \"Биволъ\". Разследването показваше следи към корупция с еврофондове, но официално досега има единствено на един от съдружниците в компанията Георги Василев. А след избухването на скандала, премиерът на АПИ да намери законов начин да не включва \"Джи Пи Груп\" в обществени поръчки. Последва , че се отказва от проекта за тунел \"Железница\".   От АПИ обаче посочват, че изборът на изпълнител става след решение на Върховния административен съд (ВАС) и след като срокът за валидност на офертата на ДЗЗД \"АМ Струма Тунел 2018\" е бил удължен, докато тази на ДЗЗД \"АМ Струма-ОП2: Тунел Железница\" не е била, тъй като самото сдружение, в което влизат \"Главболгарстрой\" АД и \"ГБС-Инфраструктурно строителство\" АД не е поискало.\r\nПо план тунелът трябва да е дълъг около 2 километра и ще е най-дългият такъв тунел в България.   Срокът за изпълнение на проектирането и изпълнението на строително-монтажните работи на тунел \"Железница\" (от км 366+720 до км 369+000) e 1060 календарни дни. Съоръжението ще бъде с две отделни тръби за движение в посока. Дължината на всяка тръба ще е около 2 км. Тунелът ще бъде с всички необходими системи за енергоефективно осветление, вентилация, видеонаблюдение, пожароизвестяване, интелигентна система за управление на трафика и т. н. Ще бъде изграден и обслужващ тунелен път при южния портал на тунела откъм Симитли, площадка за хеликоптер, два моста над Суха река, които са съответно 132 м и 24 м, подпорна стена и др.   През миналата година АПИ проведе обществена поръчка за избор на изпълнители за „Проектиране и строителство на автомагистрала \"Струма\" Лот 3.1 Тунел \"Железница\". Тръжната процедура бе с 3 обособени позиции - за тунела, и за пътя преди и след съоръжението, за да може на обекта да се работи едновременно и проектът да завърши в срока на оперативната програма. През миналата година бяха подписани договорите за проектирането и строителството на трасето преди и след съоръжението.    Отсечката преди тунел \"Железница\" в посока София - Кулата (от км 366+000 до км 366+720) е с дължина 720 м. Тя включва и обслужващ тунелен път при северния портал и мостово съоръжение с обща дължина 620 метра. Участъкът ще бъде изграден от ДЗЗД \"Железница - Север\", в което са: \"ГБС Инфраструктурно строителство\" АД, \"Главболгарстрой\" АД и \"Главболгарстрой Интернешънъл\" ЕАД. Стойността на договора е 29 985 345 лв. без ДДС.\r\nУчастъкът след тунел \"Железница\" (от км 369+000 до км 370+400), е 1,4 км. Той ще бъде построен от \"ПСТ ГРУП\" ЕАД. Стойността на договора е 18 442 297,40 лв. без ДДС. Договорът включва проектиране и строителство на автомагистрален участък с дължина 1,4 км, селскостопански подлез, подпорна и укрепителна стена, отводнителни съоръжения, изграждане и реконструкция на инженерни мрежи и др.", "date": "2019.02.12", "title": "Договорът за тунел \"Железница\" вече е подписан, \"Джи Пи Груп\" ще е изпълнител"}
{"url": "https://www.actualno.com/politics/ot-vlastite-lyjat-do-smeshna-istorija-sujeti-za-otravjaneto-na-emilijan-gebrev-news_721388.html", "text": "  \"Свидетел съм на делото по стечение на обстоятелствата. Бях до леглото на Гебрев и сина му, когато те умираха във ВМА.\" Това заяви бившият министър на отбраната Бойко Ноев за случая с отравянето на собственика на оръжейната компания \"Емко\" .     Според Ноев българските власти не са предприели нищо, свързано с отравянето на Емилиян Гебрев и продължават войната си срещу него. \"Има международни изследвания - факт е, че българските власти трябва да ги дърпа танк, за да свършат работа. Част от българските власти прикриват умишлено този случай\", категоричен е Ноев. Той уточни пред bTV, че никога тримата отровени (Гебрев, сина му и съдружникът им) не са били на едно място. Гебрев не е тровен в ресторанта, а там е припаднал и трето, той не пие кафе.   Според Ноев . \"Въпросът е кои са българските ятаци. Не вярвам да е Путин, но руски граждани са го извършили това\", каза още Ноев.\r\nТой допълни, че е трябвало още преди три години да бъдат проследени нещата, въпросът е защо СДВР се занимаваше с този въпрос.  \"Искам да кажа на хората да не вярват на това, което им говорят властите в момента, те се опитват да прикрият този случай\", категоричен е бившият министър.\r\nСпоред него има две сюжетни линии - \"интересите на някакви руски кръгове, свързани с физическото отравяне и една офшорна фирма \"Виафот\" (бел. ред. – това е компанията с претенция за русенския и е свързвана с Делян Пеевски ), зад тази фирма стои ключа, тя служи за прикритие. Русия има интереси да закрие българската оръжейна индустрия.\"\r\nНоев допълни, че не е вярно, че българските власти не са знаели за доклада за изследване на отровата, поръчан от ВМА. Той заяви още, че българските власти всячески се опитват да прикрият „Виафот”.        \"Интересите на Русия в България не са да ударят една или друга партия, а страната ни да бъде дестабилизирана и да е слабо звено в НАТО и ЕС. Отравянето на Гебрев е една брънка.\" от началото до самия край е на много ниско професионално ниво. Ако трябва да се вмести в някакъв жанр, това е водевилът. Това каза ген. Тодор Бояджиев, първият главен секретар на МВР, след като трябваше да коментира дали собственикът на \"Емко\" Емилиян Гебрев е част от случая и е бил тровен от руски агент с вещество от семейството на \"Новичок\".\r\nКогато искате да си отговорите на въпроса кой го е направил, тръгвате от там кой има интерес да го направи. Никой не го прави – никоя разследваща и правоохранителна институция във Великобритания не излезе да каже нещо по този въпрос, а го стори британският министър-председател и обвини Русия и руския президент без никакви доказателства.\r\nСкрипал е бил ценен оперативен работник за англичаните, те са били доволни от дейността му, но той попада под вниманието на руското контраразузнаване. Какво се прави в такъв случай – вадиш го от ключовата част, слагаш го на по-ниска длъжност, където да не навреди, разясни Бояджиев. И добави, че Скрипал е бил осъден в Русия, разменен с хора от интерес за Русия, но после Скрипал е работил още с британските служби и е разкрил 300 души, свои близки колеги. Не може да се пренебрегне някой от тези хора, със съсипана кариера, да е действал. Никоя разузнавателна служба не би действала така в случая със Скрипал, колкото и да е загубена – да захвърли флакона с отровата и да я намери някаква английска двойка, добави Бояджиев.      . Причината – след като Гебрев оживял, кое разузнаване щяло да пробва пак от същото в друг случай 4 години по-късно (бел. ред – Гебрев е тровен през 2015 година, Скрипал – през 2018 година ). Чудесен случай – англичаните вместо да говорят за Brexit, да говорят за Скрипал и Путин, заключи Бояджиев пред БНТ.\r\nДопускам, че не Путин и руското разузнаване, а партийното ръководство с \"хакерчетата си\" ще помагат да се спечелят каквито и да е избори, каза още Бояджиев, визирайки , че Русия ще се намеси в евроизборите в България. Веществото, за което съобщиха, че е тровен Емилиян Гебрев, не е вещество от семейството на \"Новичок\" - нещо, което и обяви вчера (11 февруари). Става въпрос за хлорпирифос – вещество, което всъщност задушава, като това вещество не може да бъде намерено в абсолютно чист вид на българския пазар, но може да се намери алтернатива – продукти, в които има активно вещество хлорпирифос. Това стана ясно от думите на експерта доц. Иван Попов пред Нова телевизия.\r\nХлорпирифосът няма мирис, но е трудно разтворим във вода, а в алкохол – лесно разтворим, каза още Попов. Не е необходима някаква специална подготовка, за да се използва – това не е бойно отровно вещество, което по-лесно може да порази и използващия го.   ", "date": "2019.02.12", "title": "От властите лъжат до смешна история - сюжети за отравянето на Емилиян Гебрев"}
{"url": "https://www.actualno.com/europe/ungarija-promenja-demografskata-si-politika-premahva-danyk-pri-poveche-deca-news_721411.html", "text": "  Изправен пред проблема с намаляващо население, недостиг на работна ръка и голяма емиграция, Виктор Орбан възприе нетрадиционен подход за увеличаването на размера и производителността на работната сила на Унгария, посочва The New York Times.     Той предложи университетски стипендии на студентите, които обещаят, че ще останат в Унгария, предостави унгарско гражданство на живеещи в чужбина етнически унгарци.   В неделя обаче Орбан обяви един от най-амбициозните си планове до този момент: всяка унгарка с четири или повече деца вече няма да плаща данък върху доходите си.\r\nУнгарският премиер превърна битката с имиграцията в своя запазена марка, отбелязва по повода вестник Washington Post. Непоколебимото му противопоставяне на имиграцията в комбинация с емигрирането на младите унгарци и ниската раждаемост създадоха демографски кошмар.  Населението на Унгария намалява - тенденция, която създава рискове за икономиката в дългосрочен план. Вместо да преосмисли политиката си в областта на имиграцията, премиерът заложи на предпочитаното от него решение: унгарките трябва да раждат повече деца, критикува вестникът.\r\n\"В цяла Европа се раждат все по-малко деца и отговорът на Запада на това е миграцията. Те искат броят на мигрантите да е равен на по-малкото деца, за да се попълни бройката. Ние обаче не искаме просто бройка, искаме унгарски деца\", припомня думите на Орбан британският вестник The Independent.   Правителството не даде веднага подробности колко ще струват новите мерки, посочва изданието. За Орбан и партията му \"Фидес\" наближават изборите за Европейски парламент и местните избори в Унгария.    Въпреки демонстрациите срещу правителството социологическите проучвания сочат, че управляващата партия има голяма преднина пред съперниците си и се ползва с подкрепата на 40 процента от избирателите, обобщава The Independent.", "date": "2019.02.12", "title": "Унгария променя демографската си политика, премахва данък при повече деца"}
{"url": "https://www.actualno.com/politics/cvetanov-naj-tejkata-zadacha-e-da-namerim-protivodejstvie-na-falshivite-novini-news_721448.html", "text": "  В предстоящата кампания за европейските избори най-тежката задача пред ГЕРБ ще бъде да намерим противодействие на фалшивите новини. Ежедневното им лансиране и непрекъснатото им повтаряне създава усещане сред хората, че те всъщност са истина. Това заяви в Разград пред журналисти председателят на парламентарната група на ГЕРБ и зам.-председател на партията Цветан Цветанов.     По думите на Цветанов . Според него в БСП се интересуват единствено от това как да дискредитират управлението. „ “, обясни зам.-председателят на ГЕРБ. Той изтъкна, че в ГЕРБ нещата не стоят по този начин, като партията има стабилно ръководство и структури в цялата страна, които действат в пълен синхрон. Цветанов сподели, че един от начините да се противодейства на фалшивите новини е да се правят непрекъснати срещи с хората и те да бъдат информирани за свършената работа.   „БСП може и да твърдят, че са алтернатива, но след края на управлението им през 2014 г. имаше огромен дефицит и безработица от 11,5%. Днес обаче събираемостта в приходните агенции е с 50% по-висока, а безработицата е 5%, като прогнозите са тя да пада. Вдигнахме доходите с 10%, като благодарение на икономическото развитие, добрата събираемост и приходите от борбата с контрабандата догодина се очаква с още 10% да се увеличат доходите. Надявам се това да мотивира българите зад граница да се върнат у нас“, посочи още Цветанов.\r\nТой поясни, че в повечето общини проблемите са свързани със състоянието на пътната инфраструктура. „Държавата обаче е стабилна, за миналата година имахме излишък и това ни позволи да отделим допълнителни целеви средства за българските общини и за подобряването на инфраструктурата там“, информира той. Зам.-председателят на ГЕРБ отбеляза, че България продължава да се възползва максимално от европейската солидарност, като изтъкна факта, че при управление на ГЕРБ никога не са спирани европейски средства – нещо, което не може да се каже за други управления.  ", "date": "2019.02.12", "title": "Цветанов: Най-тежката задача е да намерим противодействие на фалшивите новини"}
{"url": "https://www.actualno.com/actualno/kakvo-pyk-chak-tolkova-kaza-svetija-sinod-news_721447.html", "text": "   на Светия синод относно националната стратегия за детето, което се оказа, че не било на самия синод, а нa ловчанския митрополит , беше подложено на масово бичуване в социалните мрежи. По примера на единствената инквизиция, която съществува в наши дни - тази на Фейсбук. Становището е просто размазвано, осмивано, иронизирано, в една твърде популярна и твърде хлъзгава семантична верига, която противопоставя модерен човек-наука-либерална общност срещу консервативни изкукали старци - църква - архаизъм. Под параванът на цялото нещо прозира и една особена, интересна гордост, която внушава следното: ние сме съвременни, разумни хора, които са осъзнали, че религията е откачена история, и ето, че този документ на Светия синод, показа същото.     Но все пак, да попитам: какво толкова каза Светия синод? Първо, каза че в училищата трябва да се изучава религия, за да може децата да открият тайната, че са създадени по образа на Бог. Училището, пишат свещениците, трябва да се грижи не само за разума на децата, но и за техните сърца. Къде точно е скандалът тук? Всички се втрещиха от това, че една църковна общност смята, че е добре децата да бъдат въдворени във вярата. Но какво друго да предложи Светия синод? Вярата хептен да се изреже като гангрена от миналото и всички дружно да празнуват нейния край и да махат прощално на всички патриарси и митрополити, товарейки ги на вагона на миналото - това ли да предложи синодът? И какво толкова ще стане ако има предмет, свързан с вярата? Ще увреди децата, ще затъпеят? Ще е тотална злина за тях да научат кой е Исус и какво все пак е казал и направил? \r\nНа второ място, синодът заяви, че \"По-хуманно и съответстващо на божествения закон е да се говори на децата и младежта за ценността на живота, брака и детерождението, отколкото да им се внушава, че забременяването е лесно отстранимо, че абортът е суверенно право на майката\". Това също произведе нечуван скандал. Но пак - къде е скандалът тук? Едни хора, които са вярващи, твърдят, че отношението към брака и раждането би следвало да бъде такова, каквото е описано в Библията - ами дайте им право все пак да го кажат. Това е становище, позиция и всеки, дори в инквизиторската среда на фейсбук, би трябвало да има право на своето становище и позиция. Хора, които са християни, са говорили против аборта - и какво странно има в това? Какво да кажат? Да се отрекат от Библията и да кажат - абе плюя аз на всичко, което знам и вярвам, давай да абортираме, почвайте да абортирате от утре, аз се подлъгах по тия врели некипели за Бог, Мог и тъй нататък - и добре, че бяхте вие, модерното фейсбук общество, да ме откажете от вярата ми.\r\nИ на последно място, от Светия синод са се усъмнили в това, че може би пък не е кой знае колко прекалено родителите от време на време да ползват шамари, когато възпитават в децата си. Голям скандал пак. Ще кажеш, че никой не е ял шамари и всички сме страшно фрустрирани от това, че сме отнасяли някой друг като деца. От цялата работа обаче излезе, че Светия синод, виждаш ли, защитавал насилието и бил зъл към бедните дечица, понеже на тях трябва да се дава право на всичко и това е по-важно от дребната подробност, че все пак трябва да научат какво е добро и зло.       ", "date": "2019.02.12", "title": "Какво пък чак толкова каза Светия синод?  "}
{"url": "https://www.actualno.com/crime/katastrofa-sys-zaginali-kraj-kostinbrod-news_721473.html", "text": "  Двама са загинали при пътен инцидент в района на Бучин проход. Сигналът за пътния инцидент на разклона за с. Искрец е постъпил на тел. 112 около 11.55 часа. На място е установено, че са катастрофирали лек автомобил „Ауди 80“, движещ се от София към Берковица и насрещно движещ се лек автомобил „Фолксваген Голф“, съобщиха от МВР.     На място са загинали двама от първия автомобил. Водачката на втория е откарана за преглед в столична болница. На местопроизшествието се извършва оглед. До приключване на процесуално - следствените действия движението в участъка се извършва само в едната лента.   ", "date": "2019.02.12", "title": "Катастрофа със загинали край Костинброд"}
{"url": "https://www.actualno.com/curious/zodiite-koito-sa-mamini-sincheta-news_721512.html", "text": "  Случвало ли ви се е да се запознаете с мъж, с който всичко е перфектно, разбирате се, виждате се често и сте щастливи заедно? Но в един момент се оказва, че майка му стои между вас - не сте двама, а трима. Оказва се, че той е мамино синче.     Истина е, че връзката между майка и дете е много силна, но това доста често пречи на отношенията, които мъжът създава, когато порасне. Мамините синчета са глезени, не поемат отговорност и очакват вие да вършите задълженията им. Ето кои зодии най-често са такива:    За тях е много важно да са сигурни, че винаги ще има кой да им помогне и виждат този помощник в лицето на мама. Те се допитват до нея постоянно и я слушат. Понякога се държат инфантилно и това прави общуването с тях доста трудно. Близнаците може би никога няма да признаят, че са мамини синчета и ще се опитват да го крият до последно. Представителите на тази зодия взимат решения много трудно, дори когато става въпрос за нещо маловажно. Разчитат за всичко на майките си – те се грижат за професията им, проблемите им, семейните и приятелските взаимоотношения. Като цяло майка им е навсякъде с тях.   Те са свикнали да получават вниманието и одобрението на майките си. Когато не го получат, стават несигурни в себе си и започват да се разколебават. Това, че вече са зрели хора и трябва да се справят сами в живота си, без подкрепата на майките си, не ги притеснява. Те продължават да я търсят и да се допитват до нея постоянно. Раците дори нямат против да взимат пари от родителите си и да се хранят при тях редовно. Дори вече да не живеят заедно, представителите на тази зодия разчитат изключително много на родителите си. Не могат да взимат решения сами, свикнали са да случат майките си и да им се подчиняват.        ", "date": "2019.02.12", "title": "Зодиите, които са мамини синчета"}
{"url": "https://www.actualno.com/sliven/planirat-izgrajdane-na-tri-ski-pisti-kraj-tvyrdica-news_721361.html", "text": "  Сдружение в обществена полза, което ще подпомага осъществяването на иновативен проект за модерна ски зона под връх \"Чумерна\" в Стара планина бе учредено в Твърдица. В управителният съвет на сдружението са привлечени популярни личности и местни бизнесмени, ангажирали се да работят активно за популяризиране и реализиране на идеята.      Предвидено е началната станция на лифта да е в местността \"Циганска поляна\" (1 150 м. надморска височина), а крайната станция да бъде изградена на билото преди върха (1 500 м. надморска височина). Проектът предвижда пистите да бъдат оборудвани с най-модерната система за производство на изкуствен сняг, така че да се гарантира дълъг ски сезон.   Според експерти, географските и ландшафтни дадености на района крият реален, но все още неоползотворен шанс за развитието на и в частност – на ски туризма, като фактор  за съживяване на местната икономика.  Новоучреденото „Сдружение за изграждане на модерна ски зона – Чумерна” си поставя амбициозната задача да създаде по-благоприятен бизнес климат, да привлече финансиране по различни проекти и да импулсира развитието на модерен туризъм в Твърдица.  ", "date": "2019.02.12", "title": "Планират изграждане на три ски писти край Твърдица"}
{"url": "https://www.actualno.com/cinema/italianskata-krimi-drama-malteze-detektivyt-na-mafijata-e-po-epic-drama-ot-2-mart-news_721515.html", "text": "        Днес мафията е най-известната престъпна организация в света, но тя е била игнорирана дълго време с твърдения, че е измислица на жадни за слава писатели и журналисти. Междувременно, докато всички отричат съществуването й, тя се разраства в сенките. Вдъхновен от времето на кървавото управление на сицилианската мафия новият сериал в осем части, „Малтезе: Детективът на мафията“ разказва за битката на един мъж с Коза ностра. Премиерата по Epic Drama е в събота, 2 март, от 22:00 часа българско време. Развиващ се през 1970-те, този разказ за корупция, власт и лична вендета е с актьора Ким Роси Стюарт в главната роля като полицейския детектив Дарио Малтезе, който се завръща в Сицилия за сватбата на приятел от детство си и се оказва въвлечен в случай с убийство. В отчаян опит да разкрие истината, Малтезе се оказва мъж, който не желае да си затвори очите и да приеме компромис. Подобно на много от истинските детективи, които са вдъхновители на сериала, той е обикновен човек, призван да стане герой. С участието също на Рике Шмид като Елиза Рипщайн, сериалът проследява разследването на едно убийство, което се превръща в много по-голям случай с мистериозни изчезвания и прикрити убийства.  Комисар Малтезе разкрива сложна система от корупция и беззаконие, в която убийци и престъпници работят ръка за ръка с овластени и недосегаеми хора, включително правителствени фигури. В хода на разследването, Малтезе рискува собствения си живот, сблъсквайки се с убийци, изпратени да го ликвидират. По пътя си преживява смъртта на приятели и съмишленици и почти изгубва жената, в която се е вклюбил.\r\nРежисиран от Джанлука Мария Таварели, и написан от Леонардо Фазоли и Мадалена Равали, които са работили заедно и по хитовия италиански крими сериал „Гомор“, „Малтезе: Детективът на мафията“ може да се похвали с оценка на критиката, която оприличава духа му на този на „Кръстникът“, а стилистиката му – на тази на „Момчетата от Мадисън авеню“.     е ТВ канал от семейството на Viasat History и TV1000, достъпен без допълнителна месечна такса за зрителя и без прекъсвания за реклама, вече и във VIVACOM TV на позиция 55 за DTH в пакет TV 2L и на позиция 76 за IPTV в пакет TV 2L+. Еpic Drama e и в мрежата на А1 България на позиции за DTH – 60, за DTV (кабелна) – 214, за IPTV (Premium) - 201. ТВ каналът е наличен и в ТЕЛЕКАБЕЛ - на HD позиция 228, SD канал 185, Силистра ТВ – 173 канал, TV SAT COM - 23/24, в NetWorx – на позиция 230, както и в София – чрез NET1 на 133 канал.", "date": "2019.02.12", "title": "Италианската крими драма „Малтезе: Детективът на мафията“ е по Epic Drama от 2 март"}
{"url": "https://www.actualno.com/politics/ot-boec-pitat-dali-nso-proverjava-hranata-na-borisov-cacarov-dogan-i-peevski-news_721516.html", "text": "  От гражданската организация БОЕЦ изискват от Националната служба за охрана (НСО) информация, \"дали дегустирането на храната на охранявани от тях лица - Пеевски, Доган, Цацаров и Борисов - влиза в задълженията на техните служители\". Това пишат представители на сдружението в социалната мрежа Facebook. Те питат още \"колко смъртни случая има в службата за последните десет години и какви са причините за смъртта на служители\", ако има такава.     Сдружението се интересува също така \"има ли установени опити за отравяне на охранявани лица? Кога, кои са лицата, каква е била отровата и по какъв начин е бил извършен опитът за отравяне. Разкрити ли са поръчителите и извършителите на тези покушения, ако е имало такива\". Въпросите на гражданската организация продължават с това \"дали има установени опити за покушения и заплахи към охранявани от лица от страна на чужди служби и свързани с тях лица. Кои са лицата към които е била насочена заплахата и кои са службите, заподозрени в тези действия\", питат още от БОЕЦ.   Оттам искат да знаят и дали \"има данни за заплахи от страна на охранявани от тях лица към други охранявани лица. Пример - дали НСО пази Борисов от Пеевски и обратното. Питаме, защото сме загрижени. Дали сме дума на Бай Ставри, че Буда, Пеевски, Доган и Цацаров ще му гостуват за дълго. А винаги си държим на думата!\", коментират още от неправителствената организация. Припомняме, че през април 2018 г. посещението на президента Румен Радев в Трявна за Великден се превърна в повод за множество медийни материали. Причината – Радев беше почерпен с кебапче от местен майстор.    В цялата ситуация обаче има много интересен нюанс – дали в кебапчетата няма нещо, което да принуди България да организира предсрочни президентски избори? И каква е процедурата, която НСО прилага в такива случаи? Предвид случая със Сергей Скрипал и дъщеря му, отговорите на тези въпроси със сигурност са от голямо значение за обществото. Затова и тогава изпрати горните въпроси до администрацията на президента. Отговори и до днес не получихме. ", "date": "2019.02.12", "title": "От БОЕЦ питат дали НСО проверява храната на Борисов, Цацаров, Доган и Пеевски"}
{"url": "https://www.actualno.com/plovdiv/pojaryt-vyv-vojvodinovo-se-razsledva-pod-nadzora-na-okryjna-prokuratura-news_721446.html", "text": "  8 дка производствена площ е унищожена и съсипана, а 300 души остават без работа - това е равносметката след , който избухна на 10 февруари вечерта в цеха за преработка на месо \"Уникомп\" в пловдивското село Войводиново.     Пожарът вече е загасен и са извършени огледи на местопроизшествието, разпити на свидетели, приобщаване на документи, съобщават от Окръжна прокуратура Пловдив. Предстоят допълнителни огледи и назначаване на пожаротехническа и химическа експертизи, които трябва да уточнят причината за възникване на огъня.   Предприятието е построено с помощта на пари от европрограми. Складовото помещение, транжорната, пакетажният цех и нови машини за преработка на месо са напълно унищожени. Заради случилото се собственикът на предприятието освобождава работниците.", "date": "2019.02.12", "title": "Пожарът във Войводиново се разследва под надзора на Окръжна прокуратура"}
{"url": "https://www.actualno.com/velikotarnovo/veliko-tyrnovo-shte-otbeleji-146-godini-ot-obesvaneto-na-vasil-levski-news_721467.html", "text": "  На пред паметника на Васил Левски в гр. Велико Търново ще се състои програма в памет на Апостола на българската свобода, организирана от Община Велико Търново, Националния военен университет „Васил Левски”, Общинския комитет „Васил Левски” и Великотърновската Света митрополия.      включва: Изпълнение на Виктория и Александра Маринови и Милен Николов- членове на клуб „Млад възрожденец“. Автор на композицията е Стефка Петрова - актриса от Музикално-драматичния театър „Константин Кисимов“. Венцислав Спирдонов, член на Общинския комитет „Васил Левски“.   отслужена от Негово Високопреосвещенство Великотърновския митрополит Григорий. за полагане на венци и цветя на признателност.     Всички граждани и гости на града са поканени да присъстват.\r\nПо този повод нека си спомним :\r\nО, майко моя, родино мила,\r\nзащо тъй жално, тъй милно плачеш?\r\nГарване, и ти, птицо проклета,   на чий гроб там тъй грозно грачеш?    Плачи! Там близо край град София\r\nстърчи, аз видях, черно бесило,\r\nи твой един син, Българийо,\r\nвиси на него със страшна сила.    Зимата пее свойта зла песен,\r\nвихрове гонят тръни в полето,\r\nи студ, и мраз, и плач без надежда\r\nнавяват на теб скръб на сърцето.", "date": "2019.02.12", "title": "Велико Търново ще отбележи 146 години от обесването на Васил Левски"}
{"url": "https://www.actualno.com/politics/kmetovete-na-bsp-bojkotiraha-nacionalnoto-sybranie-na-obshtinite-news_721556.html", "text": "   Кметовете на БСП бойкотираха приемането на отчета за изтеклата 2018 г. и програмата на 2019 -та. По време на Общото събрание на Националното сдружение на общините (НСОРБ) те напуснаха залата, възмутени, че отново общините им не получават финансиране по линия на правителствените постановления. \"Няма драма\", категоричен бе председателят на сдружението Даниел Панов.      Пред кметът на Гоце Делчев , който отправи призива за напускане на залата, поясни, че са искали по този начин да дадат сигнал на управляващите, че е необходим диалог за постигане на повече справедливост. \"Много постановления излезнаха в последната година и половина и всички средства са насочени към определени общини. Ние настоявахме в Управителния съвет на сдружението да се изградят правила, с които да има повече равнопоставеност и обективни критерии, защото независимо кой от коя партия е избран, всички са граждани на България и тези средства са на всички хора. Това наложи да подадем сигнал, че по този начин не става. Трябва да се потърсят форми на диалог и да се чуе гласа и на другите общини\", заяви Москов. Той подчерта, че близо 88 общини са ощетени, а там живеят 1,8 млн. души.\r\n\"Близо 546 млн. лв. са разпределени в рамките на година и половина за общините и ние казваме, че те са разпределени без ясни правила и се чувства тенденция политически да се решават проблемите\", добави Москов.\r\nТой изтъкна, че за много общини от държавни средства не е разпределена и 1 стотинка. \"Има бедстващи райони, малки общини, също градове с големи проблеми, където освен общинските бюджети няма пари от държавата. Става въпрос за училища, болници, улици, села, които са потънали в кал  от години, за смяна на водопроводна мрежа, за укрепване на корита на реки... парите отиват в едни и същи общини и не винаги там, където са необходими\", посочи още Москов.  Кметът на Гоце Делчев изтъкна, че в Националното сдружение има картотека на всички проблеми на общините и че държавата би могла да ползва капацитета му за по-справедливо разпределяне напарите.  каза че е доволен от взетите решения и че не вижда проблеми. Няма драма, категоричен е той.    За разпределението на средства чрез ПМС той заяви: \"за тези общини, в които колегите от БСП казват че са на ГЕРБ, живеят над 5.2 млн. български жители – това са 130 български общини. А в техните общини, в които те са кметове са 560 000 жители. Съотношението на средствата които са раздадени с постановленията е точно 1 към 10\".  Той посочи, че кметовете от БСП са не повече от 40, но втора политическа сила в местната власт – всички издигнати от неправителствени организации, сдружения и други партии са близо 50 кмета и тези кметове в техните общини са получили може би по-малко и от кметовете на БСП. Няма драма, категоричен е Панов. Според него може би активността на някои от кметовете не стига до министерствата или съгласувателни процедури, които трябва да се правят в други държани институции.\r\n\"Няма драма с постановлението, но има политически натиск – не може колеги кметове от БСП да получават средства по ПМС и да приемат такава декларация\", възрази Панов по отношение на действията на червените кметове.\r\n\"В сдружението винаги сме или единни и сме стигнали до правилното решение, което е за доброто на българските граждани. Не трябва политическите централи да се намесват в националното сдружение на общините, тъй като то е неправителствена организация, която в годините е доказала своята независимост и отстояване на проблемите както пред изпълнителната така и пред законодателната власт\", заяви председателят на сдружението и изтъкна, че сдружението е дало над 130 становища по закони и че участва активно и в комисии на парламента и правителствено ниво.\r\nТой съобщи, че днес е предложено на Управителния съвет да се потърси начин за онези общини, които не са получили средства по постановления на Министерския съвет да се направи анализ на приоритетни проекти, на спешни неотложни проекти в техните общини и да се направят срещи с правителството или с министър-председателя. Това беше прието, подчерта председателят на НСОБ.      Според Панов след консултации в партийната централа е оказан натиск на напусналите събранието кметове. \"Но какво трябва да кажат 40 общини от ГЕРБ, които също не са получавали пари от постановления две години – и те ли трябва да напускат Общото събрание на сдружението, и те ли трябва да не участват във вземането на решения от НСОРБ?\", изрази недоумение Панов.\r\nТой е категоричен, че в крайна сметка ръководството на сдружението ще продължи работата си до приключване на мандата му и подчерта, че в крайна сметка са важни решенията и отстояването на позициите на местната власт.\r\nНедоумение от постъпката на червените кметове изрази кметът на Бургас . Той изтъкна, че Националното сдружение е платформа на професионализъм и приятелство и че там се коментират проблемите надпартийно и изрази съмнение, че с наближаването на изборите вече е повлияно на кметовете от БСП. \"Аз предполагам, че решението им е взето извън тази сграда. Призовавам ги да не бъдат толкова крайни. Няма тема или конфликт, по която да не можем да дискутираме и да се обсъждат компромисни варианти\", заяви Николов и изрази надежда, че зрелостта и опитът ще надделеят над получилия се конфликт. Помолен да поясни възможностите за подпомагане на ощетените общини, той заяви категорично, че няма механизъм, по който местната власт да се бърка пряко в управлението на държавата и в разпределението на ресурса. \"Ние трябва да бъдем партньор и да търсим възможност да решаваме нашите проблеми, когато липсва ресурс в местната власт. Местната власт има донякъде възможност да привлича средства по оперативни програми и с месните бюджети  с по-добра събираемост на приходите\", каза Николов. \"Навсякъде проблемите са остри и тежки, но смея да твърдя, че по-голямата част от колегите успяват да ги решават\", добави той.\r\nСтоличният кмет изрази съжаление за получилия се разнобой. \"Партийната централа вкара колегите, които са изключителни професионалисти, в тази ситуация\", коментира тя. \"Отчетът включваше всички проблеми. Колегата, който е председател на Контролния съвет, който е от БСП, направи изключително съдържателен отчет и  беше приет единодушно, т. е. в сдружението работим наистина като екип, като прагматици, като хора, които трябва да работят и да търсят решения. Не бива това да ни разделя, защото хората очакват от нас конкретни решения\", заяви Фандъкова.    , кмет на Ардино, подчерта пред , че в сдружението не би трябвало да има  партийни пристрастия. \"Ние сме кметове на общини, в които има граждани с различни политически виждания, така че аз не представлявам само гражданите от ДПС, а и останалите, които не са гласували и подкрепяли ДПС. В националното сдружение трябва да постигнем точно това обединение и да поставим проблемите на месните власти от гледна точка на тяхната важност, не от гледна точка на политическа партия\", заяви той. \"Дори да има такова разделение, това не дава основание да напускаме нашия форум. Форумът си е наш, на общините, а не на определена политическа партия\", подчерта Мурад.\r\nЗа на общините Мурад потвърди, че за малките положението е особено тежко. \"Ние сме натоварени с много ангажименти, делегирани от държавата – ангажименти, за които често нямаме финансово обезпечаване. Така е с част от социалните услуги, така е в здравеопазването.\r\n\"Общините с изпитват много сериозни проблеми с дофинансирането на общинските болници. През последните дни темата се коментира, включително и от премиера, който каза, че ще помогне на общинските болници. Надявам се, това да се случи\", каза кметът на Ардино. \"От 10 години даваме по 150 000 лв., за да има Ардино болница на своя територия. Ако не е местната власт, тя да е закрита от доста време, но това е втори данък за хората, живеещи в общината\", добави той.\r\nГрадоначалникът отбеляза, че много кметове се чувстват застрашени и от перспективата да им се налагат санкции заради . \"Аз една част от тях съм ги изпитал - два пъти ми е наложена глоба от РИОС за това, че реката е донесла найлони, туби и т.н.\", разказа кметът на Ардино. Според него трябва тези отговорности да се споделят – да не са само за кметове на общини, а да има солидарност. \"Има и държавни органи, власти, които трябва да помогнат за разрешаването на проблема – всички трябва да обединим усилия, а не само да натоварваме общините с определени ангажименти по опазването на околната среда, без за това да имат необходимия финансов и кадрови ресурс\", категоричен е Мурад.", "date": "2019.02.12", "title": "Кметовете на БСП бойкотираха националното събрание на общините"}
{"url": "https://www.actualno.com/europe/blizyk-syvetnik-na-makron-podade-ostavka-news_721472.html", "text": "  Един от най-близките съветници на президента Еманюел Макрон обяви оставката си, продължавайки разтърсването на вътрешния кабинет на френския лидер, който се опитва да си върне загубената популярност.     Исмаел Емелиен, 31-годишен специалист по комуникации, който е архитект на кандидатурата на Макрон за президент, заяви в понеделник, че напуска, за да пише книга за лявоцентристката политика, предаде БГНЕС.   Той напуска Елисейския дворец след друг ключов довереник на Макрон, авторът на речи и медиен съветник Силван Форт, след ужасяващ шестмесечен период за Макрон, белязан от скандали, протести и понижение на рейтинга му.\r\nЕмелиен обясни,че решението му да напише книга означава, че трябва да се оттегли от позицията си в близкия кръг около президента:  \"Всяка друга интерпретация на моето оттегляне - и ще има и други - ще бъде погрешна\", добави той.\r\nЕмелиен изгради репутацията на един от най-талантливите политически тактици в Париж, който работи зад кулисите, давайки съвети как да се защитават избрани политики и как да се противодейства на противниците.   \"Исмаел е човек, който е много ангажиран с битката за идеи. Той иска да води тази борба отвън по различен начин, това е важна борба,\" каза говорителят на правителството Бенжамен Гриво за телевизия \"Франс 2\", добавяйки, че това е \"лично\" решение\".    ", "date": "2019.02.12", "title": "Близък съветник на Макрон подаде оставка"}
{"url": "https://www.actualno.com/pleven/chasten-sydija-izpylnitel-prodava-nikopolskija-zavod-za-baterii-news_721451.html", "text": "  Никополският завод за батерии е обявен за публична продажба чрез частен съдия изпълнител. Началната цена е 408 480 лв. Книжата за продажбата са в деловодството на съдебно-изпълнителната служба на Плевенския районен съд. Те са на разположение на всеки, който се интересува от имота. Предложения за участие могат да се подават до 17,00 ч. на 18 февруари. На 19 февруари в 9,00 ч. в плевенската Съдебна палата, в присъствието на явилите се наддавачи, ще бъде обявен купувачът, пише в Регистъра на публичните продажби на Камарата на частните съдебни изпълнители.     Обявеният за продажба завод е върху над 10 дка земя. Включва промишлени сгради, складови помещения, работилница, парокотелно, столова и други битови сгради и др. Имотът е ограден изцяло и е асфалтиран между сградите.   ", "date": "2019.02.12", "title": "Частен съдия изпълнител продава никополския завод за батерии"}
{"url": "https://www.actualno.com/cars/cadillac-escalade-predloji-zashtita-i-luks-ot-naj-visok-klas-news_721442.html", "text": "  Американската компания AddArmor, основана от бивши служители на сътрудниците на специалните служби, представи бронирана модификация на всъдехода Cadillac Escalade. Автомобилът е получил не само допълнителна защита от атаки с различно оръжие, но и със суперлуксозен салон. В конструкцията на всъдехода са използвани стъкла с дебелина 5 см, които могат да издържат на обстрел с висококалибрено автоматично оръжие и мощни пистолети. Срещу допълнително заплащане челното стъкло на автомобила може да бъде оборудвано със система срещу обледеняване, както и с вградени GPS-антени и допълнителни слънчеви батерии.     За защита на каросерията от AddArmor залага на специални карбонови детайли, които са 10 пъти по-устойчиви и по-твърди от стандартната балистична стомана, но в същото време са с 60% по-леки. Заради промяната в светодиодното осветление на салона се е наложило покривът на колата да бъде повдигнат с 11 см.   Към всичко това може да се добавят специална сигнализационна система с лампи и сирена, система за кръгово видеонаблюдение и нощно виждане, усилено окачване, всъдеходни гуми run-flat и усилени спирачни механизми.\r\nВ салона на всъдехода е използвана алкантара, поставен е 32-инчов телевизор с TV, абонамент за канала HBO, точка за достъп Wi-Fi и акустична система  Sony. Цената на автомобила е 350 000 щатски долара.  ", "date": "2019.02.12", "title": "Cadillac Escalade предложи защита и лукс от най-висок клас"}
{"url": "https://www.actualno.com/asia/arestuvaha-nad-1000-dushi-v-turcija-po-obvinenija-za-vryzki-s-gulen-news_721470.html", "text": "  В Турция наредиха ареста на 1 112 души за предполагаеми връзки с мрежата на живеещия в САЩ ислямски духовник Фетхуллах Гюлен, който е обвинен от турските власти в организирането на опита за преврат срещу турския президент Реджеп Тайип Ердоган през 2016 г, съобщава телевизия CNN Turk.     Операцията е била сред най-големите, които бяха предприети срещу предполагаеми привърженици на Гюлен след неуспешния пуч, в който бяха убити 250 души. Гюлен, който е бивш съюзник на Ердоган, отрече участие в опита за преврат.   Телевизията уточни, че операцията е била съсредоточена в столицата Анкара, но се е разпростряла в 76 вилаета. Засега няма повече подробности.\r\nПовече от 77 хиляди души бяха хвърлени в затвора в очакване на съдебен процес след опита за преврат, като масовите арести все още са нещо обичайно. Властите освободиха или уволниха 150 000 държавни служители и военнослужещи.  Критиците на Ердоган го обвиняват, че е използвал неуспешния пуч като предлог за репресии срещу инакомислещите.\r\nТурските власти твърдят, че мерките били необходими за борба със заплахите за националната сигурност.   ", "date": "2019.02.12", "title": "Арестуваха над 1000 души в Турция по обвинения за връзки с Гюлен"}
{"url": "https://www.actualno.com/balkani/republika-severna-makedonija-e-fakt-prespanskijat-dogovor-vleze-oficialno-v-sila-news_721592.html", "text": "  От македонското правителство съобщават, че влиза в сила Преспанския договор и името Република Северна Македония.      „Съобщаваме, че условията за влизане в сила на изменения XXIIII, XXXIV, XXXV и XXXVI на Конституцията на Република Северна Македония и конституционния закон за прилагане на измененията от XXIII до XXXVI на Конституцията на Република Северна Македония, които парламента на Република Северна Македония прие на 11 януари 2019 г. влизат в сила днес - 12 февруари 2019 г., със съответното изявление на правителството в Държавен вестник”, заявиха от правителствената пресслужба.   Така правителството посочва, че е изпълнило задълженията произтичащи от Договора от Преспа за измененията в Конституцията.\r\n„Първоначалните решения относно необходимите дейности за изпълнение на горепосочените задължения ще бъдат предоставени в съобщение за пресата, което ще бъде публикувано от междуведомствената работна група за изпълнение на задълженията по Договора от Преспа”, съобщиха от правителството.  „Да живее европейска Република Северна Македония, да живее Европа, да живее НАТО“, заяви накрая на своето изказване на тържествената церемония във вторник по повод издигането на пред сградата на местния парламент, предава опозиционното скопско електронно издание „Република“.\r\n„Ние не вярваме в приказките, че Европейският съюз ще се разпада, ние смятаме, че той е най-силен. Ние му принадлежим исторически и политически. Брюксел няма да ни гледа през пръсти. Не очаквам снизходителност от ЕС Прилагането на главите (от преговорите със Съюза) има значение на директива. Няма да стигнем до Европа ако не работим. А имаме какво да предложим на Европа... мултикултурно общество, сътрудничество, наука“, подчерта Заев в тържествената реч, предаде \"Фокус\".   ", "date": "2019.02.12", "title": "Република Северна Македония е факт: Преспанският договор влезе официално в сила "}
{"url": "https://www.actualno.com/ruse/rusenska-fondacija-s-287-sybitija-za-edna-godina-news_721550.html", "text": "  На 12 февруари д-р Страхил Карапчански, Председател на Управителния съвет на Фондация „Русе – град на свободния дух“ официално представи по-важните акценти от нейната работа за изминалата година.     Той припомни, че през 2018 г. са осъществени 287 събития. 36 екипа са работили за интересни проекти, а активните участници са били два пъти повече от 2017 г. Създадени са 960 творчески продукта и реализирани 284 партньорства.\r\nВ рамките на фонд „Лицата на Русе“ са подкрепени 101 местни таланти, сред които  две талантливи лица и четири творчески екипа от Община Русе. Продължава благотворителната кампания за обновяването на музикалните инструменти в НУИ „Проф. Веселин Стоянов“ в  Русе. Необходими са 146 250 лв. за постепенно закупуване на нови 15 пиана.\r\nПрез 2018 г. по специално разкритата за целта сметка на Фондация „Русе – град на свободния дух“ са постъпили 2362  лв. от общо 4 дарения. Общата събрана сума за две години е 6881 лв., а кампанията ще продължи и през настоящата година.  Успешно е приключил проект „Интегрирана мултимедийна платформа за активни култура и туризъм“. Чрез разработеното безплатно туристическо мобилно приложение Impact-tour, услугите са достъпни за всяко мобилно устройство, работещо с операционна система Андроид и iOS.\r\nЗа първи път в Русе се проведе музикален пърформанс „Европа – това сме ние“. Той бе част от проекта „Познаваме Европа – повишаване информираността на гражданите на Община Русе относно приоритетите на Българското председателство на Съвета на ЕС“. Проведоха се още Фестивал „3D стрийт арт“ -  форма на общуване чрез изкуство, както и Парад на ретро автомобили и Грийн рок фест.\r\nСамо за 40 дни в края на 2018 г. над 10 000 русенци и гости на града станаха част от зимните  приключения:  „Сребърните кънки“ и „Първи стъпки на кънки върху лед“, на възстановената  след дълга пауза ледена пързалка.    Специално внимание бе обърнато на програма „Знание и растеж“ в сферата на образованието, науката, новите технологии и историята. По инициатива на Фондация „Русе – град на свободния дух“ и Фондация „Еконт“ в края на 2017  и началото на 2018 година бе обявено поредното издание на конкурса. В резултат по програмата за 2018 г. бяха одобрени 20 проекта,  финансирани със 121 455 лв., а общата стойност на проектите е 201 232 лв. От тях до края на 2018 г. успешно бяха реализирани 18 проекта. През 2018 г. приключи реализирането на още 9 проекта, одобрени по програма „Знание и растеж“ за периода 2017/2018 г.\r\nПриходите на Фондацията за 2018 година възлизат на 385 561 лв.  От тях 144 997 лв. са от 29 дарения в полза на кампаниите „Русе – град на свободния дух“ и „Талант без граници“, от които 2 са на физически лица. Провежда се конкурс за проектни предложения по програма „Знание и растеж“ на Фондация „Русе – град на свободния дух“  и Фондация „Еконт“ за 2019 г.", "date": "2019.02.12", "title": "Русенска фондация с 287 събития за една година "}
{"url": "https://www.actualno.com/europe/mej-obeshta-na-deputatite-po-znachim-vot-news_721555.html", "text": "  Британският премиер Тереза Мей обеща на депутатите финалния, решаващ вот за нейната сделка за Брекзит с ЕС, но не и преди да подсигури промени в клаузата за Ирландия бекстоп, съобщи Би Би Си, цитирани от БГНЕС.     Говорейки пред Камарата на общините тя каза, че има мандат да търси промени в тази клауза, както народните представители гласуваха.   „Ние имаме нужда от време, за да завършим този процес”, каза тя.\r\nНо ако не се стигне до съгласие до 26 февруари, депутатите ще гласуват за други опции на следващия ден.  Финалното гласуване за това дали Великобритания ще излезе от ЕС на 29 март ще бъде оставено през март.\r\nЛидерът на лейбъристите Джеръми Корбин обвини премиера в „безразсъдно хабене на време” с цел да „изнудва” депутатите да подкрепят нейната сделка и попита дали народните представители ще имат последния значим вот.   „Беше ни обещан значим вот за сделката през декември, това не се случи. Беше ни казано да се подготвим за друг значим вот тази седмица, след като премиера обеща да осигури законови промени в бекстопа - и това не се случи”, каза Корбин.    „Сега премиерът идва пред камарата с още извинения и още отлагания”, добави той.\r\nЛидерът на шотландската национална партия Иан Блакфорд бе порицан от говорителя на парламента, защото извика „лъжец” докато премиера говореше. Той се съгласи да изтегли забележката си „с уважение към говорителя”, но не се извини на Мей.\r\nТя обеща на депутатите да им даде „ясна и по-силна роля” при следващите стъпки, както и че ще се завърне с по-значим вот за сделката ѝ „когато постигнем нужния прогрес.”   ", "date": "2019.02.12", "title": "Мей обеща на депутатите по-значим вот"}
{"url": "https://www.actualno.com/america/guajdo-drugata-sedmica-humanitarna-pomosht-shte-vleze-vyv-venecuela-news_721587.html", "text": "  Венецуелският опозиционен лидер Хуан Гуайдо обяви във вторник, че крайно необходимата хуманитарна помощ може да бъде внесена в страната на 23 февруари, въпреки противопоставянето на президента Николас Мадуро.     Американската помощ се натрупва на колумбийската граница с Венецуела, но до момента моста, през който преминава границата е барикадиран от венецуелската армия по заповед на Мадуро, предаде БГНЕС.   Миналата седмица венецуелският президент Николас Мадуро обеща да не позволи „фалшиви” хуманитарни помощи от САЩ поискани от опозиционния лидер Хуан Гуайдо, които бяха спрени на границата.\r\n„Венецуела няма да позволи на това инсцениране на хуманитарна помощ, защото не сме просяци”, каза Мадуо по време на пресконференция.  Гуайдо направи опит да измести Мадуро миналия месец, обявявайки се за временен президент, ход, признат от САЩ и около 50 други страни, включително 20 от Европейския съюз.\r\nПод ръководството на Мадуро икономиката на богатата на петрол Венецуела се срина, оставяйки страната разстроена от хиперинфлация, рецесия и недостиг на стоки от първа необходимост като храна и лекарства.   ", "date": "2019.02.12", "title": "Гуайдо: Другата седмица хуманитарна помощ ще влезе във Венецуела"}
{"url": "https://www.actualno.com/america/trymp-iska-oshte-pari-za-stenata-s-meksiko-news_721586.html", "text": "  Американският президент Доналд Тръмп заяви, че не е щастлив от предварителната сделка с депутатите относно финансирането на стената по границата с Мексико, но добави, че друго блокиране на правителството е слабо вероятно.     „Не мога да кажа, ме съм щастлив, не мога да кажа, че съм развълнуван”, каза той в Белия дом.   Но президентът заяви, че може да допълни предложението на Конгреса от други източници и да остави спора настрана, предаде БГНЕС.\r\n„Стената ще бъде построена при всички положения”, каза Тръмп като предположи, че ще намери допълнително финансиране „от по-малко важни области.”  Американските депутати постигнаха сделка за намиране на финансиране за стената на Тръмп, но трябва да се види дали ще приеме компромиса и ще прекрати блокирането.\r\nЗаконодателите се съгласиха да отпуснат на американския президент почти 1.4 милиарда долара за строеж на стена при исканите от него 5.7 милиарда долара.   Тръмп не даде точен отговор, казвайки на тълпата от негови привърженици в пограничния град Ел Пасо, че „може би имам добри новини, но кой знае”.    ", "date": "2019.02.12", "title": "Тръмп иска още пари за стената с Мексико"}
