{"url": "https://www.actualno.com/analysis/turski-potok-gigantskijat-gazov-most-na-dynoto-na-moreto-news_707048.html", "text": "   Завърши строителството на морския участък на „Турски поток“, по който ежегодно ще бъдат доставяни . Газопроводът не само ще повиши стратегическото ѝ значение, но и ще стане символ на помирението между Анкара и Москва. Това пише в анализ за вестник , цитиран от .      На тържествената церемония в Истанбул присъстваха държавните глави на Русия и Турция – и . Основите на проекта бяха положени от същите тези двама лидери преди четири години. „Турски поток“ е първото споразумение между Москва и Анкара след кризата със свалянето на край границата със Сирия. .   Всичко започна с отмяната на проекта по политически причини. Тогава стартираха руско-турските преговори и през декември 2014 г. плановете за изграждането на новия газопровод бяха обявени изненадващо след преговори между Путин и Ердоган. . Вашингтон го определи като „напълно политически“, а страните от Общността се дистанцираха от него. А Русия с подкрепата на Турция стартира изпълнението му.  Докато двете страни се опитваха да преодолеят някои затруднения като влиянието на изборите в Турция върху проекта и настояванията за отстъпки в цените на природния газ, в двустранните отношения настъпи криза. Инцидентът от 24 ноември 2015 г. със свалянето на руския бомбардировач доведе до преустановяване на дейностите по , както впрочем и на всички други съвместни проекти. В този период започнаха обсъжданията за алтернативни източници на природен газ, в частност Азербайджан.\r\nКризата обаче бе преодоляна бързо. И при първата визита на Путин в Турция след нея основна тема на разговорите му с Ердоган стана възобновяването на проекта за строителството на газопровода. Сближаването между двете страни доведе до ускоряването на дейностите по изграждането на „Турски поток“. Бързо бяха издаден всички необходими разрешения за строежа на газопровода на турска земя, след което започна полагането на тръбите.   Към април тази година завърши строителството на участъка от първото разклонение, а към август бе построен 80% от газопровода. За няколко месеца морският участък на „Турски поток“ бе финализиран. И така до церемонията в Истанбул, на която днес (19 ноември) присъстваха президентите на Русия и Турция, които определиха проекта като важен фактор в общоевропейската енергийна сигурност.    ", "date": "2018.11.19", "title": "\"Турски поток\" - гигантският газов мост на дъното на морето"}
{"url": "https://www.actualno.com/balkani/makedonija-raboti-po-sykratena-procedura-za-ekstradicija-na-gruevski-news_707057.html", "text": "  Министерството на правосъдието на Македония работи ускорено за събиране и изготвяне на необходимата документация за екстрадирането на бившия премиер Никола Груевски, но не посочва точно кога ще бъде завършена и изпратена до Будапеща, предаде БГНЕС-     От ведомството подчертават, че има правно основание Македония да поиска екстрадиране на Груевски от Унгария, което е част от Европейската конвенция за екстрадиция и Закона за международното сътрудничество по наказателни дела.   В македонското Министерство на вътрешните работи бяха започнати две разследвания, предаде Плусинфо. Те трябва да определят как Груевски е избягал и дали служител от полицията му е помогнал, след което МВР ще излезе с подробности.\r\nЧаст от местните медии вчера публикуваха информация, че Груевски е напуснал Унгария и заминал за Турция или Русия. Но от македонското Министерство на вътрешните работи казват, че според официалната информация Груевски все още е в Унгария, където чака политическо убежище.  С влизането в сила на Закона за международно сътрудничество по наказателноправни въпроси през декември 2013 г. като новост е въведена опростена процедура за екстрадиране, която дава възможност на търсеното лице да се съгласи да бъде предадено на съдебните органи на собствената си страна, без при това да бъде проведена формална процедура по екстрадиция.\r\nВ тази процедура крайните срокове за задействане са много кратки и срокът се определя от държавата, в която лицето е задържано.   При досегашната практика крайния срок за предприемане на съкратена процедура варира от един до два месеца, но има случаи, при които съкратената процедура може да бъде осъществена в рамките на период, по-кратък от 30 дни.    ", "date": "2018.11.19", "title": "Македония работи по съкратена процедура за екстрадиция на Груевски"}
{"url": "https://www.actualno.com/balkani/cherna-gora-objavi-gruevski-e-minal-syvsem-legalno-prez-stranata-news_707074.html", "text": "  Ръководителят на черногорската дипломация Сърджан Дарманович заяви, че в случая с бившия македонски премиер Никола Груевски, Черна гора е действала както с всеки друг чужд гражданин, защото не е имала информацията, че той е търсен заради течащо дело или за излежаване на присъда, съобщи Плусинфо.     Според него няма нищо спорно в преминаването на Груевски през Черна гора на път за Унгария, където той поиска политическо убежище.   „По времето, когато решава да потърси убежище в Унгария и когато унгарските дипломати решиха да му предоставят определени услуги, Никола Груевски не се издирваше със заповед на Интерпол.\r\nНито Македония беше пусна някакви сигнали, с които другите страни да разберат, че той е човек извън от закона.  Заради това черногорските органи са го третирали като всеки друг гражданин, който се е намирал на територията на Черна гора в компанията на дипломати с дипломатически номера и с всички други имунитети\", заяви Дарманович на днешната среща с представители на медиите в Подгорица.", "date": "2018.11.19", "title": "Черна Гора обяви: Груевски е минал съвсем легално през страната "}
{"url": "https://www.actualno.com/society/poreden-den-na-nacionalni-protesti-i-blokadi-snimki-i-video-news_707073.html", "text": "  В големите градове на България хората излязоха за пореден ден на протест.     Навсякъде протестиращите скандират „Оставка“. Те настояват за промени, които да подобрят живота им, както и за смяна на правителството. Така протестите, започнали срещу поскъпването на горивата, започват да преминават в антиправителствени.   В София протестът бе обявен за национален. Хора от различни градове дойдоха на жълтите павета, за да изразят своите искания.  Протестът, обявен за демонстрация „срещу безобразията“ блокира движението пред Народното събрание, след което шествието премина по „Цар Освободител“ и след като стигна до Министерския съвет блокира движението. Протестиращите са недоволни от цените на горивата, доходите, цената на живота и скандират „Оставка“.         В Пловдив тази вечер също излязоха на протест. Жителите на града организират автошествие по централните улици и възлови кръстовища. Те се събраха пред най-голямата спортна зала в града, откъдето тръгна и обиколката им с надути клаксони, развети знамена и искания за оставка на правителството и достоен живот.\r\nВъв Варна протестиращи блокираха кръстовището пред сградата на Общината, след което се отправиха на шествие по една от централните улици. Раздадени бяха листовки от името на Отворен обществен съвет на протестиращите. В тях, освен за оставка на правителството, се настоява за приемането на нова конституция и избор на Велико народно събрание.\r\nВ Благоевград се провежда пешеходно шествие на недоволни граждани. Протестът е за по-добър живот. Хората преминават по улиците с искане за смяна на системата и оставка на правителството. Шествието преминава от жп гарата до пл. „Македония“, където е паметникът на Гоце Делчев. Скандиращите са охранявани от полицията. Протестиращите скандират „Мафия“ и „Оставка“.      В Стара Загора протестиращите се събраха в района на Гурково, в началото на Прохода на Републиката. Със скандирания \"Оставка\" протестиращите успяха да блокират движението през Прохода на Републиката, въпреки засиленото полицейско присъствие и поставените метални преграждания.\r\nНяколко буса на жандармерията, над 15 патрулни автомобила и около 100 униформени участваха в изграждането на съоръжението. От няколко дни върви активна кампания във Facebook за пълна блокада на прохода \"Хаинбоаз\".\r\nПротестиращи се събраха на кръговото кръстовище на изхода от Велико Търново в посока София. Те искат смяна на системата. Стигна се до ескалация на напрежението между протестиращи и полицаи и за кратко затвориха пътя.\r\nВ Хасково хората започнаха да се събират на централния площад около 18.00 ч. Те се насочиха към един от главните булеварди в града. Протестиращите се зарекоха, че недоволството няма да бъде последното. Протестът е под надслов „Срещу безобразията в България”. Хората искат да живеят по-добре. Настояват и за по-ниски цени на горивата.\r\nРусенци се присъединиха към националния протест с искания за оставка на правителството. Протестиращите обявиха, че искат важните решения, като повишаването на данъците и застраховките върху старите автомобили и използването на бюджетния остатък, да се вземат с референдум.", "date": "2018.11.19", "title": "Пореден ден на национални протести и блокади (СНИМКИ И ВИДЕО)"}
{"url": "https://www.actualno.com/society/protestirashti-v-sofija-blokiraha-dvijenieto-v-centyra-na-grada-news_707075.html", "text": "  Протестиращите  в София блокираха движението в района на парламента. До сблъсъци с полицията не се стигна. Те скандираха „Оставка” и предявиха социални искания, предаде БГНЕС.     След това протестиращите тръгнаха в шествие от парламента към Министерския съвет. Булевард „Дондуков” беше блокиран. Част от участниците в протестното шествие хвърляха пиратки по булеварда.   От Министерския съвет протестното шествие се насочи към „Орлов мост”. Протестиращите отдадоха почит пред паметника на Васил Левски. Всички граждани паднаха на колене и запазиха минута мълчание.\r\nСлед това шествието се отправи към „Орлов мост”, където движението отново беше блокирано. Към 20.30 часа демонстрантите се оттеглиха и движението беше пуснато.  Малко по-рано пред сградата на Министерския съвет имаше и демонстрация на майки на деца с увреждания. Техните искания за оставка на вицепремиера Валери Симеонов се осъществиха, но борбата им ще продължи поне до приемането на новия Закон за интеграция на хората с увреждания.", "date": "2018.11.19", "title": "Протестиращи в София блокираха движението в центъра на града"}
{"url": "https://www.actualno.com/dobrich/protestyt-v-dobrich-zatvori-osnoven-bulevard-news_707071.html", "text": "  С мощен рев на мотори и дъх на бензин премина тази вечер протестът в Добрич. Начело на шествието бяха рокери, а зад тях пеш вървяха хората, които настояват за смяна на системата. Заради протеста беше затворена част от бул. „Русия“, а полицаи отклоняваха движението на автомобили.     Протестиращите издигнаха плакати с надписи „Вече не вярваме на политиците“, „Не вярваме на партиите“, „Смяна на системата“.    Преди шествието да потегли един от организаторите – Светослав Петков, съобщи на хората, че днес са внесли въпроси до кмета на Добрич Йордан Йорданов (вносителите на въпросите не допуснаха на срещата си с кмета в ранния следобед днес кореспондента на с мотива, че не присъстват други медии). Младият мъж увери протестиращите, че кметът е заявил подкрепата си към тях. Поставен е бил въпросът с проблеми в многопрофилната болница и, по думите му, кметът е припомнил, че мажоритарният дял в здравното заведение е на държавата, а общината държи 16% от капитала. Вносителите на въпросите са получили уверението на кмета, че могат да подпомагат работата на местната власт чрез регистрирана от тях фондация. Инициаторът на срещата с кмета призова протестиращите да не скандират „Оставка!“, тъй като целта е промяна, а не падане на правителството.  „Ако няма оставка, как ще има промяна?“, репликираха присъстващи. Един от рокерите, повели минути по-късно шествието, заяви, че целта на протестите е „сваляне на правителството, промени в изборния закон и избор на хора, които ще работят“.", "date": "2018.11.19", "title": "Протестът в Добрич затвори основен булевард"}
{"url": "https://www.actualno.com/crime/dvama-policai-sa-postradali-pri-incident-v-sofija-news_707077.html", "text": "  Двама служители на реда са пострадили при изпълнение на задълженията си в столицата, съобщиха от пресцентъра на МВР.     Към 19.35 часа в столичната полиция е получен сигнал за инцидент с патрулен автомобил на кръстовището на булевардите „Тодор Александров“ и „Опълченска“, докато пътували служебно с включен сигнал за придвижване на специален режим за обезпечаване на реда по сигнал за нерегламентирани протестни действия.   Първоначалните данни сочат, че при инцидента са пострадали двама полицейски служители.\r\nНа мястото е пристигнал екип на Спешна помощ и двамата полицейски служители от Девето РУ-СДВР са откарани в болница за прегледи и оказване на медицинска помощ.  Изясняват се обстоятелствата, при които е възникнало пътното произшествие. На мястото се извършва оглед.", "date": "2018.11.19", "title": "Двама полицаи са пострадали при инцидент в София"}
{"url": "https://www.actualno.com/bgfootball/bylgarija-ne-uspja-da-pobedi-slovenija-v-liga-na-naciite-news_707070.html", "text": "   не успя да се справи с тима на Словения в последния си мач от турнира Лига на нациите. Играчите на Петър Хубчев завършиха 1:1 със Словения на националния стадион \"Васил Левски\" в среща от Лига С на надпреварата.     В другата среща от нашата група Норвегия се наложи като гост над Кипър с 2:0 и по този начин спечели групата и ще играе в плейофите за класиране на Евро 2020.   Тимът на България игра атакуващо през цялата среща. Първото попадение обаче падна чак в 69', когато Галин Иванов, който се появи като резерва, се разписа. Малко след това обаче гостите изравниха и сложиха край на шансовете ни за участие в следващата фаза.\r\nВсичко за равенството между България и Словения може да четете в .  ", "date": "2018.11.19", "title": "България не успя да победи Словения в Лига на нациите"}
{"url": "https://www.actualno.com/politics/vmro-se-objavi-protiv-promeni-v-zakona-svyrzani-s-pritejavaneto-na-oryjija-news_707085.html", "text": "  На 20 ноември в Народното събрание, депутатите на ВМРО от ПГ на „Обединени патриоти“, инициират среща относно промените в Закона за оръжията, боеприпасите, взривните вещества и пиротехническите изделия /ЗОБВВ и ПИ/, публикувани на сайта на МВР на 3 април 2018 г.     Нуждата от такава среща е продиктувана от сигнали и писма, изпратени до депутатите от ВМРО, съобщиха от партийния пресцентър. В тях сдруженията и организациите, които пряко са заинтересовани от промените, протестират срещу поредната промяна, продиктувана от поредната реформа на ЕК в областта.   Още преди промените да бъдат входирани в НС, организациите на ловците, реконструкторите, колекционерите на оръжия, както и различните спортни федерации за стрелба и хора, занимаващи се с възстановки на исторически събития, са дали своите отрицателни становища и мотиви, които очевидно не са взети под внимание, освен от Министерството на отбраната.\r\nЧаст от мотивите на вносителите относно промените в ЗОБВВиПИ са, че се осланят на изискванията на Европейските директиви за превенцията на борбата с тероризма и трансграничната криминална престъпност на територията на ЕС.  Мотиви, които според засегнатите организации ощетяват, както българските собственици на оръжия, така и производителите им. Под този предтекст реално се налага отнемането на оръжията на над 80 хил. ловци, притежаващи полуавтоматични карабини.\r\nСпоред новите промени под разрешителен режим ще бъде поставено и газовото оръжие. Само за справка, на територията на ЕС се газово оръжие се добива свободно, а у нас то дори е на уведомителен режим към МВР.   Ето защо депутатите от ВМРО са събрали всички организации, които биха били засегнати от промените, както и представителите на държавните органи, които имат отношение по темата, за да бъдат изяснени бъдещите държавни политики по темата.    ", "date": "2018.11.19", "title": "ВМРО се обяви против промени в закона, свързани с притежаването на оръжия "}
{"url": "https://www.actualno.com/starazagora/mitingyt-v-stara-zagora-se-provali-hainboaz-e-blokiran-news_707087.html", "text": "  Митинг-концертът в Стара Загора продължи около половин час, въпреки че организаторите бяха предвидили продължителност от час и половина. На определеното за събитието място - в парк “Загорка”, звучаха патриотични песни и се развяваха трибагреници.     Към събралите се около 150 - 200 души се присъединиха и десетина коли казанлъчани, които дойдоха с протестния автопоход от Града на розите, за да подкрепят мирния протест на старозагорци.   Въпреки липсата на разрешение за шествие към 18:30 часа част от множеството тръгнаха към изхода за Казанлък с викове “Оставка!” и “Мафия!”.\r\nВ района на пивоварната полицията успя да ги отклони по “Хан Аспарух”, което затрудни движението на автомобили.  След това шествието тръгна по бул. “Патриарх Евтимий”. Според Стилиана Иванова и Камелия Костадинова, две от организаторките на голямото шествие от 11 ноември, протестиращите искат оставката на правителството и промяна на системата.\r\nПо същото време протестиращите за първи път жители на Гурково и региона затвориха за кратко пътя към Хаинбоаз.   Те се заканиха да протестират всеки ден, докато правителството чуе исканията им за достойни доходи и по-ниски данъци, поискаха оставка на правителството смяна на системата и референдуми по важни национални въпроси.    В момента Проходът на Републиката е затворен отново и част от протестиращите старозагорци са там, за да подкрепят Гурково.", "date": "2018.11.19", "title": "Митингът в Стара Загора се провали, Хаинбоаз е блокиран"}
{"url": "https://www.actualno.com/business/prihodite-ni-ot-mejdunaroden-turizym-sa-nad-3-mlrd-evro-news_707061.html", "text": "  Приходите от международен туризъм възлизат на 3,2 млрд. евро в периода януари-септември тази година, показват последните данни на БНБ.     Ръстът спрямо същите месеци на 2017 г. е 7 %. За 9-те месеца на 2018 г. над 7,9 млн. са чуждестранните туристически посещения, те нарастват с 5,5% в сравнение със същия период година по-рано.   Радостно е, че за трета поредна година всеки месец се увеличават и приходите, и брояj на чуждестранните визити в страната, коментира министърът на туризма Николина Ангелкова, съобщиха от МТ.\r\nРъстът на приходите от международен туризъм пък изпреварва нарастването на броя на чуждестранните посетители, което е доказателство, че страната ни привлича все повече посетители, които търсят висококатегорийни места за настаняване, добави министърът.  Данните като цяло са доказателство, че България се утвърждава като дестинация, предлагащ търсен продукт на разумна цена.\r\nПриходите от международни визити през летния сезон (в периода юни - септември 2018 г.) са над 2,4 млрд. евро, като се увеличават с 5,8% в сравнение със същия период на 2017 година.   Само за месец септември 2018 г. приходите от международен туризъм възлизат на над 400 млн. евро, като достигат нарастване от 5,4 на сто спрямо същия месец на предходната година.    ", "date": "2018.11.19", "title": "Приходите ни от международен туризъм са над  3 млрд. евро "}
{"url": "https://www.actualno.com/blagoevgrad/nad-500-choveka-se-vkluchiha-v-peshehodnoto-shestvie-v-blagoevgrad-news_707064.html", "text": "  Повече от 500 човека се включиха в пешеходното шествие в Благоевград     Пешеходния протест в Благоевград започна днес точно в 18:30.\r\nВ него се включиха над 500 протестиращи, които затвориха ключов булевард в града и се отправиха към централите на политическите партии ГЕРБ, БСП и ВМРО. \r\nОчаква се те да запалят свещи пред централите, за да покажат, че протестът не  е политически, а протестиращите искат промяна на цялата система.      Жени, заметнали знамена, водеха протеста, а някои представители от политическата опозиция бяха засечени в предните редици.    Към този момент положението е спокойно, като не се очаква протестът да премине в гражданско неподчинение.", "date": "2018.11.19", "title": "Над 500 човека се включиха в пешеходното шествие в Благоевград"}
{"url": "https://www.actualno.com/velikotarnovo/mladeji-se-objaviha-protiv-ezika-na-omraza-v-internet-news_707086.html", "text": "  Призиви против езика на омразата в Интернет изразиха младежи от осем страни, които членуват в ЕС.     Това се случи на заключителна пресконференция по проект „Силата на младежта срещу езика на омраза онлайн\", която се проведе днес, в залата за пресконференции на БТА във Велико Търново.\r\nНосители на езика на омразата, дискриминацията, ксенофобията и расизма най-често са политици, чиито изказвания се тиражират и коментират в Интернет, считат участниците в проекта.\r\nЧетири от всеки пет младежи са изложени на езика на омразата он-лайн, което е причина 47% от тях да се чувстват ядосани, 40% тъжни и 13% шокирани. Затова основната цел на обмена в България е да се повишат знанията относно езика на омразата, начините за противодействие на него и да се прояви по-активна гражданска позиция по тази тематика.   В рамките на проекта, в Младежки дом - Велико Търново се проведе и международна кръгла маса на тема „Младите хора и езикът на омраза в онлайн среда“ –- за първи път събитието e извън София. „Проектът има няколко основни цели. Една от тях е младежите да изработят по време на своя престой тук шест видеоклипа, които целят да запознаят младите хора в техните държави с езикът на омразата онлайн и да провокират едно позитивно послание, тъй като основният начин да се противопоставиш на езика на омразата е не да създадеш нов език на омразата срещу тези хора, а едно позитивно послание, което да достигне до повече хора. Също така целим да подкрепим младите хора, техните граждански права или гражданска чувствителност към тази проблематика, т.е., да станат по-активни в социалните медии и когато има публикации на езика на омразата, те да могат да ги забелязват и да могат да реагират адекватно“ – каза Никола Живков, обучител и координатор на водещата организация.       Представителите на организациите – партньори споделиха своите мнения по темата на проекта, както следва: идва в България за да се запознае с нови методи за борба с езика на омразата не само онлайн, а въобще. Основните проблеми в управлението на езика на омразата в Полша са свързани с историческата омраза от разделението на социалните слоеве, насаждана дълги години от политически партии. Другият проблем е свързан с националистичните влияния, които се проявяват в политиката и идват от тази част, която е националистически настроена. Грегори иска да научи повече за прилагането на новата методология за борба с езика на омразата, създадена от Съвета на Европа през 2017 г., озаглавена „Деконструкция на митове и стереотипи“. Когато се насажда един стереотип, трябва да знаеш как да му се противопоставиш така, че да се придобие неутралност, да се изрази позитивно послание и да не се използва език на омразата. представлява организацията „Младежи за гражданско общество“. Той сподели, че в Естония има политически лидери, които застъпват езика на омразата. Младежите там създават клипчета, които имат за цел да осмеят този тип поведение и да му се противопоставят. Интересен е отделът за он-лайн полиция. Това са специалисти от полицейските служби, които поддържат он-лайн реда. Всеки естонски гражданин може да се свърже с тях, да подаде сигнал или жалба, и да се провери легитимността на дадено съобщение, както и формата, в която е подадено. Естония е единствената страна в ЕС, в която има изключително добре работещо електронно правителство. За 2017 г. там са подадени над 5000 сигнала, като се има предвид, че Естония е малка страна с 1,316 млн. население. Европейските държави могат да черпят идеи и опит в тази насока. е ученичка в 12 клас. Тя е забелязала, че в училищна среда има проблем с младежите да си говорят на живо. Езикът на омразата се изразява в онлайн средата. В училищната програма няма отделни часове, в които да се обеснява за езикът на омразата и как могат да му се противопоставят. Затова за нея е важно да научи повече по този въпрос. Представлява училище за иновации. Тяхната група иска за се обучи и почерпи нови техники за да могат не само да дават съвет на по-малки ученици от тях и на връстниците си, но и да помагат на родителите на тези деца по-добре да общуват и да бъдат по-отворени за дискусии, тъй като темата донякъде е табу. сподели, че имат проблеми с езика на омразата и ново законодателство в тази връзка, което донякъде е подобрило он-лайн сигурността. Също като естонците имат он-лайн полиция, която да се грижи за установения ред. При тях също има разделение по въпросите за миграцията, за независимостта на Каталуния и единството на Испания, което води до насаждане на езика на омразата на национално ниво. Подчерта, че трябва да има по-голама емпатия и разбиране, и по-добър диалог между двете страни.      очерта проблемите, които идват от политиката и разделението между тези, които искат традиционно или модерно развитие на Италия. Преди са имали сериозен проблем, свързан с правителството, тъй като министъра на вътрешните работи е промотирал разделянето на Северна и Южна Италия. Сега се промотира езика на омразата по отношение на мигрантите, които идват от Северна Африка. Налично е законодателство, което дава резултати. Но в момента се правят опити за отмяната на част от него, което отново засилва езика на омразата и разделението на италианското общество. сподели, че при тях езикът на омразата няма толкова силни проявления. Има само отделни случаи. Обществото отворено е добре информирано, и няма прояви на расизъм, насаждане на омраза към хората с различна сексуална ориентация и т. н. Езикът на омразата се проявява главно на футболните мачове, тъй като има омраза между агитките на футболните отбори. Щастлив е за възможността да бъде в България, тъй като проекта разширява кръгозора и информираността му за другите държави. разказа, че езика на омразата при тях е на политическата сцена. Миналата година са имали избори за президент. Проблемът с фалшивите новини донякъде е повлиял на изборите поради незаинтересоваността на чехите да проверяват информацията и нейната достоверност. В страната силно се подклажда омразата към емигрантите. В новините се съобщава, че има много и не трябва да се приемат повече. Проверката, обаче, установява, че са само 150. Също така се тиражира мнението, че Чехия само дава на ЕС, което не е така. Създават се изкуствени нагласи, които нямат връзка с реалността. В Чехия нама такива проекти, и затова се радва, че участва и може да научи повече по тази тема.\r\nСъбитието беше организирано от сдружение \"Младежи за развитие на Лясковец\" и представители на организациите-партньори от 8 държави – членки на Европейския съюз. Проектът се изпълнява по програмата „Еразъм+” като съвместна инициатива, стартирала през 2017 г. Участват 42 младежи между 18 и 19 години от осем младежки организации.\r\nПроектът е на обща стойност около 25 000 евро. Той е съфинансиран от Програма „Еразъм+” на Европейския съюз чрез Центъра за развитие на човешките ресурси.", "date": "2018.11.19", "title": "Младежи се обявиха против езика на омраза в Интернет"}
{"url": "https://www.actualno.com/plovdiv/v-plovdiv-e-otkrito-ognishte-na-ptichi-grip-news_707060.html", "text": "  Открито е огнище на птичи грип в Пловдивска област и по-конкретно в село Чоба, община Брезово. Това предаде радио „Фокус”, позовавайки се на информация на д-р Камен Янков, директор на Областна дирекция по безопасност на храните – Пловдив.     Заразени са 1970 патици в обект за водоплаващи птици. Заболяването е било доказано в петък, а днес птиците са били унищожени.   Това е четвърто поред огнище на птичи грип за по-малко от два месеца в областта. „Първите три са в Манолско Конаре, в заден двор, в Трилистник, и в Богданица”, разкрива д-р Янков.\r\nТова е първото за водоплаващи птици, предишните са ферми за кокошки носачки. До днес унищожените заради заразата птици са били 80 000.  Взети са всички предпазни мерки за ограничаване на заразата, уверява той.\r\n„Фермерите също трябва да спазват предписанията, те са запознати подробно с мерките”, каза д-р Янков и припомни, че в сряда е имало работна среща с птицевъдите, на която отново са били припомнени изискванията.   Те представляват забрана за безконтролно движение на животни, спазване на необходимия контрол и самоконтрол по отношение на заболяването, задължително ограден обект, птиците, както и фуражът им да са на закрито и др.    Определена е 3-км предпазна зона около засегнатия обект и 10-км наблюдаваща зона.\r\n„Собствениците на предишните заразени огнища все още не са обезщетени”, разкрива д-р Янков и уточнява, че кокошките носачки не подлежат на контрол от статистиката, затова са сключили договор с оценител.\r\nВ момента все още се изчаква да бъде изготвена оценката и да бъдат подготвени документите за обезщетения. Това се очаква да стане до края на другата седмица.", "date": "2018.11.19", "title": "В Пловдив е открито огнище на птичи грип"}
{"url": "https://www.actualno.com/america/sasht-namekna-na-ukrajna-da-razpali-konflikta-v-donbas-news_707056.html", "text": "  Бившият заместник-началник на Генералния щаб на въоръжените сили на Украйна Игор Романенко е коментирал пред украинското издание \"Обозреватель\", че САЩ съветват Украйна да създаде \"революционна ситуация\" в Донбас.     \"Американците предлагат Украйна изцяло да затвори границата: никой или нищо да не бъде пропускан, дори ресурси - електроенергия и вода.   И там много бързо ще се създаде революционна ситуация, която е неприемлива за Русия, тя няма да се изтегли, и по този начин е възможно да се задвижи този процес\", изтъкнал Романенко.\r\nВ петък, по време на среща на министъра на външните работи на Украйна Павло Климкин с държавния секретар на САЩ Майк Помпео, страните са се съгласили, че за прилагането на споразуменията от Минск контролът на района на Донбас и руско-украинската граница трябва да бъде осъществяван от мисията на международните мироопазващи сили с мандат на ООН.  Президентът на Русия Владимир Путин заяви, че поддържа идеята за изпращане на мироопазващи сили на ООН в Украйна, но може да става дума само за осигуряване на безопасността на персонала на ОССЕ.\r\nКиев смята, че мисията на ООН трябва да има по-широк мандат и да се намира на територията на Донбас до границата на Русия.   ", "date": "2018.11.19", "title": "САЩ намекна на Украйна да разпали конфликта в Донбас"}
{"url": "https://www.actualno.com/society/protestirashti-blokiraha-kluchov-prohod-news_707063.html", "text": "  Протестиращите срещу скъпите горива затвориха прохода \"Хаинбоаз\", предаде БГНЕС.     Със скандирания \"Оставка\" протестиращите успяха да блокират движението през Прохода на Републиката, въпреки засиленото полицейско присъствие.   Преди това на територията на град Гурково, заради очакваната блокада на прохода от протестиращи, бяха издигнати от полицията метални прегради.  Няколко буса на жандармерията, над 15 патрулни автомобила и около 100 униформени участваха в изграждането на съоръжението.\r\nОт няколко дни върви активна кампания във фейсбук за пълна блокада на прохода \"Хаинбоаз\".", "date": "2018.11.19", "title": "Протестиращи блокираха ключов проход"}
{"url": "https://www.actualno.com/society/pytnicheski-vlak-derajlira-kraj-kresnenskoto-defile-news_707069.html", "text": "  Два огромни скални къса паднали на жп линията Кулата – Благоевград и са станали причина за дерайлиране на пътнически влак предаде БГНЕС.     Инцидентът е станал на излизане от последния тунел в дефилето в посока гара „Черниче“. Локомотивът буквално е повдигнат над релсите, покатервайки се над скалните късове.\r\nВ момента дефилето ври от пожарни и линейки, които в първия момент се затрудниха да достигнат до мястото на инцидента, тъй като е недостъпно.   В началото на дефилето преди жп моста над р. Струма е ситуиран своеобразен щаб , в който има пожарни, линейки и полиция.  След инцидента, станал към 19 ч., вагоните са издърпани назад, за да могат пътниците да се евакуират по въжения мост, намиращ се на 500 м след Османска чешма в посока Кресна.\r\nПри удара има съборен стълб на контактната мрежа. Напрежението е спряно както и всички влакове в двете посоки.\r\nСред пътниците има леко пострадали - с охлузвания и външни наранявания.    ", "date": "2018.11.19", "title": "Пътнически влак дерайлира край Кресненското дефиле "}
{"url": "https://www.actualno.com/ruse/rusenci-poiskaha-dostojni-uslovija-za-trud-i-jivot-news_707076.html", "text": "  И днес, 19 ноември, стотина русенци за четвърти път през последните пет дни излязоха пред Общината, с което подкрепиха и националните протести.     Организаторите поясниха, че протестират за болната тема за русенските граждани – чистотата на въздуха, но и за данъците и таксите за старите автомобили, новите тол такси и унищожаването на малките и средни предприемачи.   Възмутените граждани искат незабавна оставка на правителството, промяна на съдебната система, незабавно прилагане на конвенцията за хора с увреждания и осигуряване на достойни условия за труд и живот. Те настояват за гласуване в Народното събрание за понижение на ДДС на стоки от първа необходимост - идея, прокламирана силно от БСП. Пледират и за оценка на многогодишния труд и преизчисляване на ниските пенсии на старите хора. Апелират за увеличение на минималната заплата в България, за да не сме на опашката и фенер на колоната в Европейския съюз.", "date": "2018.11.19", "title": "Русенци поискаха достойни условия за труд и живот "}
{"url": "https://www.actualno.com/society/bdj-razkri-kolko-sa-postradalite-v-derajliralija-vlak-kraj-kresnenskoto-defile-snimki-news_707078.html", "text": "  Два огромни скални къса паднали на жп линията Кулата – Благоевград и буквално са причинили дерайлирането на влак край Кресненското дефили, предаде БГНЕС .     Инцидентът е станал на излизане от последния тунел в дефилето в посока гара „Черниче“. Локомотивът буквално е повдигнат над релсите, покатервайки се над скалните късове.\r\nВ момента дефилето ври от пожарни и линейки, които в първия момент се затрудниха да достигнат до мястото на инцидента, тъй като е недостъпно.  След инцидента, станал към 19 ч., вагоните са издърпани назад, за да могат пътниците да се евакуират по въжения мост, намиращ се на 500 м след Османска чешма в посока Кресна.\r\nПри удара има съборен стълб на контактната мрежа. Напрежението е спряно както и всички влакове в двете посоки.\r\nСред пътниците има леко пострадали - с охлузвания и външни наранявания.        По първоначална информация при инцидента са пострадали четирима човека – машинистът и помощник-машинистът на композицията, началник-влакът и един пътник.\r\nВсички останали пътници са евакуирани със съдействието на екипите на органите на реда в гара Пею Яворов, съобщиха от БДЖ.\r\nПреустановено е движението на влаковете по направлението Петрич-Благоевград\r\nСъздадена е организация за превоз с автобуси на пътниците от влака, както и за следващите влакове по трасето.   ", "date": "2018.11.19", "title": "БДЖ разкри колко са пострадалите в дерайлиралия влак край Кресненското дефиле (СНИМКИ)"}
{"url": "https://www.actualno.com/burgas/kmetyt-na-burgas-zapochna-sreshti-s-golemite-promishleni-operatori-za-chistotata-na-vyzduha-news_707026.html", "text": "  Разговори с големите промишлените оператори на територията на община Бургас, започнаха министърът на околната среда и водите Нено Димов и кметът на града Димитър Николов. Те са във връзка с чистотата на въздуха в Бургас.     Първата среща беше с ръководството на дървопреработвателното предприятие \"Кроношпан\" . Тя се проведе в РИОСВ-Бургас, с участието на народни представители и общински съветници.\r\nМинистърът и кметът поставиха конкретни изисквания за подобряване работата на предприятието. Те изискаха в завода да бъдат въведени най-добрите налични техники за всички пречиствателни устройства на територията на \"Кроношпан\". До 10 декември предприятието трябва да представи график с етапите на въвеждане в експлоатация на новите техники. То трябва да започне веднага, а всички мерки трябва да са изпълнени не по-късно от ноември 2019 година. До края на зимата проектът на ново Комплексно разрешително трябва да бъде представен на гражданите на Бургас за обществено обсъждане.\r\nЗа по-голяма прозрачност Общината ще предостави възможност на експерти, излъчени от гражданите, да валидират постоянно първичните данни от станцията за измерване на въздуха в комплекс \"Славейков\".  Данните от новата станция вече са достъпни и на интернет страницата на Община Бургас. Предстоят срещи с ръководствата на \"Лукойл Нефтохим\"- Бургас и други промишлени предприятия.    ", "date": "2018.11.19", "title": "Кметът на Бургас започна срещи с големите промишлени оператори за чистотата на въздуха"}
{"url": "https://www.actualno.com/balkani/magistralata-svyrzvashta-syrbija-s-makedonija-shte-zaraboti-do-kraja-na-godinata-news_707024.html", "text": "  Сръбският министър на транспорта, строителството и инфраструктурата Зорана Михайлович обяви днес, че въпреки проблемите на строителната площадка, до края на годината ще бъде пусната в движение отсечката от магистралата към Македония през Гърделичката Клисура, съобщи Плусинфо, цитирани от БГНЕС.     „Коридор 10 ще бъде готов до края на годината, въпреки че на отделни части има някои проблеми, но се работи денонощно и вярвам, че ще успеем до края на годината” - каза Михайлович пред репортери добавяйки, че сръбските граждани ще могат да карат по нови магистрали до Македония и България.   Тя потвърди, че строителните проблеми при такива проекти са често срещани.\r\n„Това не са необичайни неща, но ние сме отворено правителство и посочихме проблема”, заяви Михайлович, посочвайки проблемите със свлачищата на подпорната стена на участъка в Гърделичката Клисура.  ", "date": "2018.11.19", "title": "Магистралата свързваща Сърбия с Македония ще заработи до края на годината"}
{"url": "https://www.actualno.com/society/hakerite-spaziha-obeshtanieto-si-otnovo-svaliha-sajta-na-parlamenta-news_707088.html", "text": "  Хакерите, назоваващи се като \"Анархистите\", удариха  отново сайта на Народното събрание, след като по-рано днес отправиха предупреждение за атаката.     В нарочно съобщение до редакционната ни поща, групата обеща, че в 16:00 часа днес (19 октомври) отново ще свали сайта на институцията и макар и с известно закъснение наистина го стори.   Същата група обяви, че стои зад атаката от тази събота (17 ноември), когато сайтът на парламента беше свален за известен период от време. \r\nТова най-вероятно е осъществено чрез атака \"отказ от услуга\" (DDoS), която по същество представлява претоварване на сървъра, на който е качен съответният сайт.  В съобщението по електронната ни поща хакерите изрично уточняват, че не са комунисти. Подобни мнения изразиха част от читателите ни след първата атака.", "date": "2018.11.19", "title": "Хакерите спазиха обещанието си - отново свалиха сайта на парламента"}
{"url": "https://www.actualno.com/pernik/razkaz-ot-pernik-za-protesta-v-sofija-dotuk-s-morkova-news_706983.html", "text": "  Безспорно темата на последните дни са протестите в цяла България. Те са уникални по своя характер, защото не са обединени от една твърда кауза. На дневен ред е лошият стандарт на живот, но това не е единствената причина, поради която хора от различни градове почнаха да излизат на улицата и да блокират големи пътни артерии. Другите по-известни причини са следните – скъпите горива, готвеното вдигане на цената на „Гражданска отговорност“, по-високите данъци за по-старите коли. Протести имаше и по чисто регионални проблеми – например в Русе протестираха срещу мръсния въздух.     Едни от най-силните изяви на протест дойдоха от Перник. Неколкократно перничани блокираха пътен възел „Даскалово“, а в неделя (18 ноември) решиха да дойдат в София и да покажат на жълтите павета, че така повече не може. Оказа се обаче, че едно е в Перник, а съвсем друго – в столицата.   В личния си профил във Facebook обаче Валентин Пешев – един от организаторите на протеста на перничани, описа какво точно се е случило. Пешев е доста картинен и разказва, че е синхронизирал всичко на думи с полицията – че от Перник ще тръгнат две групи протестиращи към София, че едната ще потегли в 12:00 часа, а втората – в 16:15 часа, че ще има дори „пилотна кола“, която да води перничани.   Проблемите обаче не закъсняват в София. По думите на Пешев, дотам било с „моркова“. Последвала „тоягата“, образно се изразява Пешев. Ето и какво разказва той: \"Малко след като тръгнахме към пл. „Народно събрание“, започна втората част...тази с \"тоягата\". Първо ни спря огромна група от полицаи и жандармерия. Започнаха с провокации -първо се заядоха с момче от групата защо си е вдигнал качулката на суичъра. Момчето отговори, че му е студено. Обявиха го за хулиган и решиха да го арестуват (натикаха го в един микробус). Логично се развикахме и едно младо момиче каза: \"Ебаси работата\". Същият офицер се обърна към другите полицаи до микробуса и извика: \"Елате я арестувайте.. ТАЯ ни псува\". Трима офицери разбутаха хората и застанаха пред безмълвното момиче. Приятелят ѝ я прегърна още по силно. Ние се развикахме и те отстъпиха. През това време млад мъж с дете се изсмя на случващото се. Един \"озверял\"офицер веднага го сряза: \"Какво ни се хилиш, БЕ\". Аз го попитах: \"От кога ни забранявате да се смеем?\" Казах му, че се смее на детето си (силно уплашено). Другият заяждащ се офицер ми каза: \"Я, ти БЕ, щом си организатор, дай си личната карта\". Попитах защо и грубо ми беше отговорено: \"Сега ще видиш защо\".           Излязоха с номера, че нямаме право да протестираме. Цитирах им горното уведомление и това че е до 22:00 часа. Тогава ми се изсмяха и казаха: \"Росен преди половин час прекрати митинга\". Звъннах на Росен Миленов (бел. ред. - организатора на един от заявените за неделя протести, който е известно лице покрай такива мероприятия - научете повече за него ) и го попитах защо е прекратил митинга, след като сутринта ми каза, че ни чака Перничани към 18:00часа, когато започва кулминацията на протеста, между 18 и 19:00 часа. Отговорът беше изумителен: \"Еми ..мокър съм до кости и затова\". Попитах го директно - не чувства ли, че излъга перничани и пловдивчани? Последва мълчание. Пловдивчани също се изненадаха от чутото.    Заедно с нас тръгна и тяхната група, които най-напред направили обиколка по\"разрешения маршрут\" На цялата група от около 500 души беше казано да отиваме към БНБ, където има протестиращи. Групата тръгна, а мене ми взеха личната карта и започна тирада - \"Сега ще ти съставим акт\", \"Сега ще видиш..\" и т.н. Това продължи половин час. Когато отидох до групата, какво видях - група от около 700-800 протестиращи и срещу тях 200-300 полицаи с палки в ръце и още пристигащи жандармеристи. На скандиранията \"оставка\", \"мафия\" - отговорът беше \"стесняващ се кордон\" с изход само към пл. „Александър Невски“. \"Изтласкаха\" ни и...обратно по колите. Отново ескортираща кола и така до \"Черния кос\".    Там продължи гаврата с нас. Първо отбиха първите десетина коли. На всяка кола се \"нахвърлиха\" по трима-четирима полицаи. Викове - \"проверка, никой да не слиза от колите, шофьорите всички документи, а пътниците лични карти“. Започна тараш по багажниците. На въпрос: \"Защо правите това, като виждате ескортираща кола?\", последва отговор: \"Ти трай там. Проверка по Закона за движение по пътищата\". На пет минути пускаха по кола. Има коли, които са проверявани по три пъти. Накрая като капак отново масирано присъствие на жандармерия на възела на магистрала Люлин...да не я блокираме. Днес видях повече полицаи от протестиращи. На всяка крачка не полицай, а цяла дузина. И не сме били полицейска държава!\"    ", "date": "2018.11.19", "title": "Разказ от Перник за протеста в София – дотук с \"моркова\""}
{"url": "https://www.actualno.com/analysis/boleznenijat-razvod-na-london-s-bruksel-news_707023.html", "text": "   Европейските министри подписаха проектосделка за развод с Лондон в момент, в който започва болезнена последна седмица от преговори за между Брюксел и Обединеното кралство, пише агенция France Presse в свой анализ, цитиран от БГНЕС.      Главният преговарящ от ЕС по Brexit Мишел Барние и ротационният председател на Съвета на ЕС Австрия казаха, че договореният текст ще бъде представен на лидерите от ЕС за подписване на срещата на върха в неделя (25 ноември).\r\n„Първата трудна крачка беше направена“, каза австрийският министър по европейските дела Гернот Блюмел след министерската среща. „Започва болезнена седмица за европейската политика“, заяви Блюмел. „На масата са документите за развода. 45-годишен труден брак приближава своя край“.\r\nМеждувременно продължават дискусиите по същество за паралелно политическо изявление, което има за цел да определи амбициите на Блока за бъдещи отношения с , както и за потенциалната възможност за удължаване на преходния период.     Великобритания ще напусне Евросъюза на 29 март 2019 г., но ще остане в единния пазар за още 21 месеца, докато преговарящите търсят постигането на сделка за избягване на потенциалния срив в търговията между ключовите икономически партньори. Ако страните се борят да постигнат споразумение преди края на този период, Великобритания може да поиска еднократно удължаване. Барние предположи, че то трябва да изтече в края на 2022 г., но той каза, че държавите членки все още трябва да се подпишат. \"Мисля, че през тази седмица ще имаме окончателно предложение за тази дата. Решението ще се вземе съвместно между Обединеното кралство и 27-те\", категоричен бе Барние. Нито европейските страни, които искат да защитят достъпа до единния си пазар, нито британските \"брекзисти\", които се страхуват да бъдат в плен на Блока, където не пишат правилата, искат безкраен преход. Барние подчерта, че правителството на министър-председателя е поискало опцията за удължаване и че той се е съгласил да го успокои, но е предупредил: \"Не може да бъде безкрайно. Трябва да бъде решено“.    В Лондон Мей отбеляза, че иска да постигне търговска сделка до края на 2020 г., за да избегне искането за удължаване на срока, но че ако преходът бъде удължен, това би трябвало да бъде преодоляно от \"следващите общи избори\". въпреки вътрешния гняв по сделката, следващите британски избори са насрочени за 2022 г.   Европейските преговарящи планират да публикуват тяхната версия на изявлението за бъдещите отношения във вторник (20 ноември). Проектът за споразумение за напускане „е задоволителен, работещ и ние ще посветим енергията си върху политическото споразумение“, заяви холандският външен министър Стеф Блок.\r\nМеждувременно продължава подготовката за срещата на върха в неделя, на която и нейните 27 колеги от ЕС ще подпишат споразумението за развод. „Намираме се в заключителните етапи на договаряне на сделката“, каза Мей. „Нищо не е договорено, докато всичко не бъде договорено“.\r\nМей ще бъде тази седмица в Брюксел, за да се види с председателя на Еврокомисията за последни разговори по бъдещите отношения. Лондон иска да представи възможно най-подробно пътя към споразумение за свободна търговия, отчасти да спечели подкрепата в британския парламент, който все още може да отхвърли сделката. Брюксел междувременно настоява, че Великобритания не може да има същия привилегирован достъп до единния пазар, след като Brexit е на 29 март следващата година.   Докато 27-те държави членки на ЕС остават публично обединени през 17-месечните преговори, британските политически лагери се борят настървено помежду си.   Консервативните хардлайнери и северноирландските съюзници юнионисти на Мей са обещали да гласуват за договора, въпреки заплахата от . Опозиционната лейбъристка партия, която омаловажава шанса да свали правителството на Мей, също предупреди, че членовете ѝ няма да подкрепят споразумението. Представителите на ЕС са изненадани от яростния дебат и като цяло отказват да се намесят, но френският министър по европейските въпроси Натали Лоазу каза, че и двете страни \"са изчерпали границите си за маневриране\".\r\nЕС твърди, че е наложително политическото изявление, \"полагащо основите на бъдещите ни отношения да бъде амбициозно\". Някои държави членки междувременно са раздразнени, че в сделката по раздялата не са им гарантирани техните права за риболов в британски води и въпросът е оставен за разговори в бъдеще.\r\nИспания също така е загрижена за бъдещия статут на Гибралтар, британската територия на южния ѝ бряг. \"Преговорите между Обединеното кралство и Евросъюза няма да се прилагат за Гибралтар. Бъдещите преговори за Гибралтар са отделни преговори\", заяви испанският външен министър Жозеп Борел. \"И това трябва да стане ясно. Докато нямаме декларация за бъдещето и знаем какво гласи тя, независимо дали сме съгласни или не, няма да одобрим споразумението за оттегляне\", категоричен бе той.", "date": "2018.11.19", "title": "Болезненият развод на Лондон с Брюксел"}
{"url": "https://www.actualno.com/balkani/putin-vijda-v-turski-potok-vajen-faktor-za-obshtoevropejskata-energijna-sigurnost-news_707041.html", "text": "  Въвеждането в експлоатация на \"Турски поток\" ще помогне за икономическото развитие на целия черноморски регион и ще стане важен фактор за общоевропейската енергийна сигурност. Това заяви руският президент Владимир Путин на церемония в Истанбул по повод завършването на строителството на морския участък от газопровода, предаде ТАСС, цитирана от bTV.      . \"Подобен род проекти и този проект в частност не са насочени срещу интересите на когото и да било, проектът има изключително съзидателен характер\", заяви Путин пред турския си колега .   По думите му проектът е \"насочен към това да се развиват отношенията между страните, да се създават устойчиви условия за развитие на икономиката, да се подобрява благосъстоянието на гражданите на нашите страни\".\r\n\"Реализацията на проекти от подобен тип, и този в частност, са ярък и добър пример за умението да защитаваш националните си интереси, защото \"Турски поток\" напълно съответства на интересите на икономиката на Турската република\", отбеляза още Путин.  Междувременно Ердоган подчерта, че Анкара разчита, че .", "date": "2018.11.19", "title": "Путин вижда в \"Турски поток\" важен фактор за общоевропейската енергийна сигурност"}
{"url": "https://www.actualno.com/business/naj-mashtabnijat-forum-za-softuerni-razrabotchici-globaltech-summit-s-bezplaten-bilet-news_707019.html", "text": "        Специалният билет се  нарича “Explorer Pass” и вече е достъпен. Той дава възможност на желаещите да се потопят в атмосферата на целия форум GlobalTech Summit, под чиято шапка се провеждат и конференциите за разработчици. Всеки, регистрирал се за “Explorer Pass”, ще получи достъп до лекции на водещи имена в областта на разработката на софтуер.\r\nПо време на официалното откриване световно известни мениджъри ще представят бъдещето на разработката на софтуер - от навлизането на изкуствен интелект до предизвикателства, свързани със сигурността, IoT (Интернет на нещата). След това посетителите ще имат възможност да се включат в различни технологични дискусии, които представят теми като бъдещето на водещи технологии и платформи за разработка на софтуер, създаване на сигурен код, блокчейн, създаване на софтуер за автономни автомобили, смарт технологии, чатботове и други.\r\nПрограмата включва още панели с водещи експерти в областта на човешките ресурси, на които присъстващите ще могат директно да задават своите въпроси и да получат информация как се селектират кандидатите по CV, какво е най-важното по време на интервю, какви са бонусните схеми и, разбира се, ТОП съвети за успешно развитие в технологичния бранш.  За предприемачите са предвидени дискусии с мениджъри от водещи технологични компании, както и с инвеститори от Силициевата долина.\r\nСъбитията дават достъп до и специалните зони “Community Zone”, “Tools & Platforms” и #JobsAhead. Пространството “Community Zone” е място, където посетителите могат да се запознаят с представители на технологичните общности в страната и чужбина, да се срещнат със съмишленици и да разширят контактите си. “Tools & Platfoms” ще даде възможност на посетителите да тестват различни средства за разработка и да разширят професионалните си познания. #JobsAhead е зона за кариерно развитие, където посетителите ще могат да се информират за отворените позиции и възможности за работа на щандовете на софтуерните компании.\r\nНа мястото на събитието ще бъде изградено и споделено работно пространство в партньорство в водещите co-working центрове в страната. Така посетителите ще имат възможност да поработят между лекциите и да се освежат с кафе и напитки от Re:Charge бара.    Посетителите ще могат да се включат и в множество игри с награди, забавни благотворителни инициативи или просто да поиграят тенис на маса, джага или да покажат гейминг умения.\r\nБезплатният “Explorer” билет е с ограничен тираж и има за цел да запознае посетителите, които до момента не са имали възможност да посетят Java2Days или CodeMonsters, да усетят атмосферата на водещ световен форум и да научат новостите от най-добрите в света. Конференциите предлагат също и платените Economy и Professional билети, които дават достъп до разширена програма, която включва и още професионални лекции, обучения, хакатони, дискусии и социални събития.\r\nРегистрацията е отворена на сайтовете на всяко от отделните събития - Java2Days, CodeMonsters и AI&Smart Tech. За улеснение на желаещите, регистрации се приемат и на е-mail: contact-gts@innovationcenter.tech Последователите на събитията във Facebook и Twitter имат възможност да заявят присъствие или да се информират допълнително чрез директни съобщения.", "date": "2018.11.19", "title": "Най-мащабният форум за софтуерни разработчици GlobalTech Summit- с безплатен билет"}
{"url": "https://www.actualno.com/starazagora/shte-obezshtetjat-li-tyrgovcite-zaradi-remontite-v-stara-zagora-news_707013.html", "text": "  Дали общината ще обезщети търговците, които търпят загуби за бизнеса си заради продължаващите ремонти в централната градска част, питат от местната структура на “Демократична България”. Те смятат, че има механизми, с които загубите могат да се компенсират - с намаляване на данъци и такси, с реклама или безплатно паркиране в платените зони, обясни Искра Стайкова, член на Изпълнителния съвет на местната структура на обединението. Ако ремонтът на жп надлеза се забави, част от санкциите, които ще плати изпълнителят, също могат да се използват за обезщетение на търговците. По-важният въпрос е дали общината има воля за това, смятат от “Демократична България”.     Те си обявиха и срещу готвеното повишаване на данъците за старите автомобили. Най-сериозно ги безпокои промяната за товарните коли до 3,5 тона, защото това ще натовари фирмите с увеличение на данъка от 3 до 10 пъти, обясни Димитър Чорбаджиев, член на ДСБ. Това увеличение ще зависи от коефициентите, които. ще се определят от общинските съвети. От местната структура на обединението напомниха, че преди дни Христо Иванов и Атанас Атанасов, лидери на обединението внесоха в парламента Законопроект за изменение и допълнение на Закона за данък добавена стойност, който ще позволи намаляване на цените на горивата.   ", "date": "2018.11.19", "title": "Ще обезщетят ли търговците заради ремонтите в Стара Загора?"}
{"url": "https://www.actualno.com/politics/volen-predlojih-na-borisov-da-obmisli-ostavkata-na-karakachanov-news_707015.html", "text": "  \"С премиера разговаряхме, за да изчистим някои теми, които бяха медийно замърсени. Почувствах се отговорен да му обясня моето предложение към вицепремиера Красимир Каракачанов за неговата оставка. Идеята ми е за заздравяване, а не за разрушаване на управляващата коалиция\", заяви Волен Сидеров в      \"Категорично искам да кажа, че моята идея не е за оттегляне на патриотите от управляващата коалиция, както манипулативно внушават евродепутатът Джамбазки и негови колеги. Целта е управлението да продължи с нови идеи и важни решения за българския народ, свързани със стандарт и доходи. Аз съм за стабилност и добро управление. Много е важно всеки от партньорите ми в Обединени патриоти да надмогне егото си!\", допълни той.   ", "date": "2018.11.19", "title": "Волен: Предложих на Борисов да обмисли оставката на Каракачанов"}
{"url": "https://www.actualno.com/europe/germanija-zabrani-dostypa-na-18-sauditci-zaradi-ubijstvoto-na-hashogi-news_706970.html", "text": "  Германия ще забрани достъпа на 18 саудитци до нейната територия и до Шенгенската зона заради предполагаемата им връзка с убийството на саудитския журналист Джамал Хашоги, предаде БГНЕС.     Припомняме, че анализаторът на The Washington Post беше убит на 2 октомври в генералното консулство на Саудитска Арабия в Истанбул.   Новината за забраната съобщи пред репортери външният министър Хайко Маас. „Берлин е взел решението, че Германия трябва да наложи забрана за достъп на 18 саудитски граждани, за които има вероятност да имат връзка с това деяние, до Шенгенската информационна система“, каза още Маас.  ", "date": "2018.11.19", "title": "Германия забрани достъпа на 18 саудитци заради убийството на Хашоги"}
{"url": "https://www.actualno.com/ruse/provejda-se-nov-konkurs-za-pametnik-na-levski-v-ruse-news_707020.html", "text": "  Приемат се нови предложения на творчески екипи от Русе и страната във втория конкурс за паметник на Васил Левски в Русе. Понастоящем са постъпили . В първото издание не се стигна до одобрен проект и затова инициативният комитет търси нови идеи. Журито заседава 2 пъти и даде на три проекта (от 11 ) за доработка, но не избра фаворит. Представените кандидатури не съответстваха с естетически качества и цялостна композиция на представата на Инициативния комитет за паметник на Левски в Русе.     През 2014 г. ВМРО предложи идеята за паметник на легендарния революционер. С решение на Общинския съвет бе прието той да бъде разположен в Парка на възрожденците. Трябваше да представлява фигурална композиция и цената за изработката да е от 100 000 до 150 000 лева. Бъдещата статуя ще бъде с реалните черти на Васил Левски, с височина до 3 м, без постамента.\r\nНаградният фонд в конкурса е за първия класиран, заделени от бюджета на Община Русе. За изграждането на паметника по предварителни разчети ще са необходими около 130 000 лева. Те ще бъдат събрани с дарения. Кампанията ще започне при наличие на готов проект. В сегашния конкурс три от авторските колективи са от Русе. До 3 декември русенци ще могат да участват в конкурса, като дават своя глас за своя фаворит в специална урна. Макетите на паметник на Левски са разположени във фоайето пред Пленарна зала на Общината. Всички предложения са нови. Те ще да бъдат показани и на сайта на Община Русе - партньор в инициативата.", "date": "2018.11.19", "title": "Провежда се нов конкурс за паметник на Левски в Русе"}
{"url": "https://www.actualno.com/vraza/zapochna-postavjaneto-na-kolednata-ukrasa-vyv-vraca-news_707027.html", "text": "  Служители на Общинското предприятие „БКС“ във Враца вече работят по поставянето на светещи гирлянди по улиците в града. И тази година врачани и гости ще се радват на Коледен базар и ледена пързалка, разположени на централния площад „Христо Ботев“. По бул. „Никола Войводов“ (Пробива) ще бъдат поставени светеща украса и коледни лампички. Традиционно ще бъде декориран и фонтанът пред Сувенирната палата.     През първите дни на декември  Коледният базар и ледената пързалка ще зарадват врачани и ще бъдат демонтирани след посрещането на Новата 2019 година. Това се налага, заради изпълнението на проекта за обновяване на централната пешеходна зона на града. Местната администрация предвижда богата културна програма и тематични мероприятия през целия месец.\r\nОбщинските власти апелират към всички собственици на обекти по централната пешеходна зона да се включат в подготовката за предстоящите празници, поставяйки украса върху фасадите на сградите, така че градът да придобие своя празничен облик.", "date": "2018.11.19", "title": "Започна поставянето на коледната украса във Враца"}
{"url": "https://www.actualno.com/pleven/pleven-preizpylnjava-plana-si-za-sybirane-na-mestnite-danyci-news_707030.html", "text": "  Към 31 октомври – до крайния срок за втората вноска от местните данъци и такса битови отпадъци, в хазната на Община Плевен са събрани . Това е с близо 1,5 млн. лв. повече, отколкото през същия период на 2017 г., съобщи днес плевенският кмет Георг Спартански.     Той допълни, че към края на октомври всички пера от събираемостта на местните налози са на плюс. От данък недвижими имоти са събрани 265 000 лв. повече от планираното за този период. От данък върху превозните средства са събрани 189 000 лв. в повече. От данък придобиване на недвижими имоти – плюс 661 000 лв. – в това перо годишният план вече е преизпълнен с .\r\n„Отчита се леко раздвижване на пазара на недвижимите имоти в Плевен. Някои казват, че това е свързано с увеличения брой на чуждестранните студенти в Медицинския университет. Оттам е и увеличеният брой жилища, които се предлагат за продажба или под наем. Не мисля, че това е единствената причина за раздвижването на пазара на недвижимостите. Но дори да е така, това е хубава тенденция за Плевен“, поясни градоначалникът.", "date": "2018.11.19", "title": "Плевен преизпълнява плана си за събиране на местните данъци"}
{"url": "https://www.actualno.com/interest/razlikite-v-misleneto-na-myjete-i-jenite-koito-uslojnjavat-jivota-news_706991.html", "text": "  Мъжете и жените са \"две различни планети\", което често води до конфликти. Това каза Виктория Богданова по повод Международния ден на мъжа. По думите й мъжката психология е много по-просто устроена от женската. Мъжете реагират и мислят повече с лявата страна на мозъка си, защото там е по-развита логическата мисъл, те виждат нещата цялостно, докато жените влизат в детайли и умеят да виждат нещата „отвътре“, а мъжете - „отвън“.     \"Когато става въпрос за сравнение, всеки гледа от различна позиция на ситуацията, в която е попаднал. Мъжът е по-прагматичен, по-действен, при мъжете се забелязва холеричният темперамент, който се изразява в импулсивност, дейност и по-силна превъзбуда\", добави Богданова за агенция Фокус.   Тя посочи, че , като това е в тяхната природа.\r\n\"Има изследвания, които показват, че мъжкият мозък е с 10% по-малък от женския, поради тяхната логическата развитост. Тяхната интелигентност е много по-различна от женската. Това се дължи на по-изразената емоция при жените\", допълни още Виктория Богданова. По думите й жената използва повече от 20 000 думи на ден и може да се изрази вербално и невербално, докато при мъжа всичко е много по-конкретно и ясно, защото умее да мисли пространствено и схематично.  \" \", посочи още психологът.", "date": "2018.11.19", "title": "Разликите в мисленето на мъжете и жените, които усложняват живота"}
{"url": "https://www.actualno.com/blagoevgrad/otvoreni-sreshti-s-kmeta-na-bansko-georgi-ikonomov-news_706971.html", "text": "  От днес, 19 ноември, от 17:30 ч. в Посетителския информационен център /старото кино/, кметът на Община Банско, Георги Икономов, кани своите съграждани на поредица от отворени срещи с гражданите на Банско.     Основната тема на разговорите ще бъде предстоящите градоустройствени проекти на Общинска администрация Банско и мерките за подобряване на градската среда. Ще бъдат дискутирани също други въпроси от обществено значение.\r\nЩе бъдат проведени общо пет срещи с обществеността, като за тяхното спокойно протичане, градът е разделен символично на 5 жилищни зони, както следва:\r\nНа 19.11. от 17,30 часа с гражданите, които живеят в района между улиците \"Цар Симеон\" и \"Патриарх Евтимий\";  На 22.11. от 17.30 часа с гражданите, които живеят в района между улиците \"Цар Симеон\" и \"Отец Паисий\";\r\nНа 28.11. от 17.30 часа с гражданите, които живеят в района между улиците \"Глазне\" и \"Пирин\", в посока Начална станция;\r\nНа 29.11. от 17.30 часа с гражданите, които живеят в района между улиците \"Отец Паисий\", \"Пирин\" и \"Найден Геров\";    На 04.12. от 17.30 часа с гражданите, които живеят в района между улиците \"Иконом Чучулайн\" и \"Явор\".\r\nВсички жители на Банско са добре дошли да се информират, както и да зададат своите въпроси, призовават от общината.", "date": "2018.11.19", "title": "Отворени срещи с кмета на Банско Георги Икономов"}
{"url": "https://www.actualno.com/cinema/sonja-joncheva-pristiga-v-bylgarija-za-premierata-na-film-posveten-na-jivota-j-news_706969.html", "text": "  Оперната звезда Соня Йончева ще пристигне у нас специално за премиерата на филма, посветен на живота й и израстването й до най-обещаващото сопрано в света днес. Тя идва в България след успешното си турне в Латинска Америка, където пя в най-големите концертни зали в Мексико и Чили.     Документалният филм „Соня Йончева. Sempre Libera” ще има премиера на 26 ноември от 19:00 часа в кино „Люмиер Лидл” и е част от програмата на Киномания 2018.   „Това е история за момиче, което мечтаеше за по-добър живот за родителите си. Моята борба, съдбата ми, надеждите ми...“, написа в личния си Instagram профил Соня Йончева. „Много се радвам да присъствам лично на това много важно събитие“, сподели още тя по повод премиерата.\r\nБългарската публика имаше възможността да се наслади на изпълненията на певицата през юни миналата година, когато тя направи забележителен концерт в зала 1, по покана на НДК.  Определяна от специалисти и критици за певица от ранга на Мария Калас, Соня Йончева е единственият артист в историята на Метрополитън опера, който в един сезон участва в три спектакъла, всеки един от които предавани на живо в 2000 кинотеатри по целия свят.\r\nФилмът показва забързаното ежедневие на съпругата, майката и певицата Соня Йончева и надниква в интимни моменти в дома и семейството й, както същевременно проследява триумфът й на някои от най-големите оперни сцени в света.   Освен самата Соня в продукцията участват още: Пласидо Доминго, Антонио Папано, Масимо Дзанети, Майкъл Фабиано, Томъс Хемпсън, Теменуга Йончева    Режисьор и продуцент на филма е Георги Тошев, оператори са Румен Василев, Иво Стайнов и Николай Барулов, режисьор на монтажа и съсценарист, заедно с Георги Тошев е Ема Константинова.\r\nСледете програмата на Киномания за да получите информация за останалите прожекции на филма!\r\nБилетите са в продажба на касите на НДК, както и онлайн на tickets.ndk.bg. Гледайте селекцията на Киномания 2018, за да видите големите филми преди големите награди!   Киномания е част от Календара на културни събития на Столична община за 2018 г.", "date": "2018.11.19", "title": "Соня Йончева пристига в България за премиерата на филм, посветен на живота й"}
{"url": "https://www.actualno.com/pleven/kmetyt-na-pleven-georg-spartanski-nagradata-za-investicii-i-rabotni-mesta-ne-e-za-men-a-za-obshtinata-news_707011.html", "text": "  „Наградата „Кмет на годината“ в категорията \" \" не е за кмета на Плевен, а за общината. Тя има голямо практическо значение, защото тези отличия се презентират и пред международни институции, и пред чуждестранни инвеститори. Когато един чуждестранен инвеститор реши на инвестира в България, той все пак се интересува какви са условията за бизнес в съответния район.“ Това заяви днес плевенският градоначалник Георг Спартански.     Той  бе един от победителите в наградите „Кмет на годината” за 2018 г., организирани от Портала на българските общини Kmeta.bg Спартански е отличен в категорията \"Инвестиции и работни места\" в раздел „Голяма община“. Заради важни служебни ангажименти обаче  не успял да присъства на церемонията по връчването на наградите. Приза  получил неговият заместник – Стефан Милев.\r\n„Наградата е за това, че компанията „Леони“ направи в Плевен първа копка на своя завод, който ще разкрие -инвестицията е за 64 млн. лв. Вероятно и за това, че фирма „Димитров“ разширява производството си и строи изцяло нова фабрика с най-модерни условия – до този момент 1 500 души работят при г-н Магдален Димитров. „Малтери суфле“ пък инвестира 60 млн. лв. и ще увеличи трикратно обема на производството на малц в Плевен. Има и други инвестиции на частния бизнес в нашия град. Тази награда ще бъде една добра реклама за Плевен като добро място за инвестиции. За мен това е важното“, каза още Георг Спартански.", "date": "2018.11.19", "title": "Кметът на Плевен Георг Спартански: Наградата за инвестиции и работни места не е за мен, а за общината"}
{"url": "https://www.actualno.com/politics/hakerska-grupa-preduprejdava-che-shte-svali-sajta-na-parlamenta-news_706994.html", "text": "  Предупреждение за нова хакерска атака срещу сайта на парламента отправи групата, наричаща се \"Анархистите\". В нарочно съобщение на редакционната поща на , групата твърди, че в 16:00 часа днес (19 октомври) отново ще свали сайта на институцията.     Същата група обяви, че стои зад атаката от тази събота (17 ноември), когато сайтът на Народното събрание беше свален. Това стана чрез атака \"отказ от услуга\" (DDoS), която по същество представлява претоварване на сървъра, на който е каче съответният сайт.   През почивните дни хакерската група обяви и, че е свалила сайта на Комисията за финансов надзор (КФН). И двата сайта бяха възстановени в края на деня.\r\nПредполага се, че името \"Анархисти\" е заигравка с думите на премиера Борисов, който преди дни заяви, че на протестите срещу управлението има анархисти.  ", "date": "2018.11.19", "title": "Хакерска група предупреждава, че ще свали сайта на парламента"}
{"url": "https://www.actualno.com/curious/arestuvaha-ohraniteli-na-elizabet-ii-za-pijansko-sbivane-news_707051.html", "text": "  Петима от гвардейците на кралица Елизабет II бяха арестувани недалеч от замъка Уиндзор след побой. Пияни, те се сбили пред заведение, след като са прекарали цяла нощ в него, пише Daily Mail.     Войниците, отговарящи за охраната на двореца Уиндзор, били арестувани в петък, 16 ноември, под влиянието на алкохол. Те се сбили с 8 души, като за момента причините за боя не са известни. Знае се само, че младите войници, на възраст между 21 и 27 години, се връщали от пиянска вечер в кръчма, когато спрели на дюнер кебап на връщане в казармата Victoria Barracks.  Според източник, пазачите се сбили с няколко \"момчета\" само на няколко крачки от замъка Уиндзор. Забелязани от камерите за наблюдение, трима от петимата войници били задържани на място. Другите двама бяха арестувани по-късно, след завръщането им в казармите. Пуснати от полицията, кралската охрана е обект на разследване. Информацията е официално потвърдена.  ", "date": "2018.11.19", "title": "Арестуваха охранители на Елизабет II за пиянско сбиване"}
{"url": "https://www.actualno.com/sofia/pusnaha-toka-v-centyra-vse-oshte-4-kvartala-v-sofija-sa-bez-toplopodavane-news_706976.html", "text": "  Възстановено е електрозахранването в центъра на София, където днес повече от 3 часа нямаше ток, предаде репортер на БГНЕС.     Авария спря тока на ул. Позитано, бул. Христо Ботев, част от ул. Алабин, ул. Три уши, район Триадица. Засегнати от аварията бяха и много адреси в община Възраждане в централната част на столица, както и ул. Отец Паисий, Цар Самуил, Братя Миладинови, бул. Ал. Стамболийски, ул. Стефан Стамболов, ул. Лавеле, Ломска, Княз Борис I, бул. Тодор Александров. Ток нямаше и в Зона Б-5-3, Зона Б-5, ул. Средна гора, ул. Опълченска, Възраждане, Марко Балабанов, кв. Разсадника, както и в квартал Люлин – трета, четвърта, пета и шеста част.   Все още без топлоподаване са 4 столични квартала заради авария – Белите брези, Света троица, Стрелбище и Хиподрума.", "date": "2018.11.19", "title": "Пуснаха тока в центъра, все още 4 квартала в София са без топлоподаване "}
{"url": "https://www.actualno.com/europe/avstrija-podkrepja-stremeja-na-stranite-ot-zapadnite-balkani-da-stanat-chlenki-na-es-news_706998.html", "text": "  Австрия подкрепя стремежите на страните от Западните Балкани да станат членки на Европейския съюз, заяви австрийският канцлер Себастиан Курц на работната среща във Виена с правителствени лица от Западните Балкани.     \"Вярваме, че ЕС може да бъде цялостен само ако страните от Западните Балкани са част от него. Затова ги подкрепяме по пътя им и вниманието ни е насочено специално към този регион по време на председателството на ЕС\", каза той.   Канцлерът информира, че участниците в срещата са обсъдили начините за решаване на регионалните конфликти и развитието на икономическите връзки, предаде Плусинфо.\r\n\"Стабилността в Европа до голяма степен зависи от стабилността и сигурността в този регион\", отбеляза Курц.  Днес във Виена австрийският канцлер организира среща на премиерите от страните в Западни Балкани, на която присъстват и еврокомисарите по разширяването и дигиталното общество Йоханес Хан и Мария Габриел, предаде БГНЕС.\r\nМакедонският премиер Зоран Заев отмени участието си на срещата във Виена заради актуалните политически събития в страната и Македония е представлявана от вицепремиера, отговарящ за икономическите въпроси Кочо Ангушев.   ", "date": "2018.11.19", "title": "Австрия подкрепя стремежа на страните от Западните Балкани да станат членки на ЕС"}
{"url": "https://www.actualno.com/curious/3-te-zodii-v-koito-vseki-e-vluben-news_706943.html", "text": "  Всеки копнее да намери човек, с когото да може да сподели страховете и тайните си или как е минал денят му. Познавате ли хора, които винаги имат някого до себе си? Има зодии, които доста по-лесно и бързо допускат хора до себе си и така, рядко остават сами.     Ето представителите на зодиака, в които бихте могли най-бързо да се влюбите:    – в тях човек бързо се влюбва. Те са лоялни и никога не биха изневерили на половинката си. Независимо колко натоварен е графикът им, те винаги поставят връзката си на първо място. Дори понякога оставят приятелите, близките и работата си, само за да прекарват повече време с любимия човек. За тях любовта е едно от най-важните неща в живота и се опитват да я запазят по всякакъв начин. Биха дали всичко за един човек, ако го обичат истински. Връзката с тях е лека тъй като не обичат драми и скандали. Предпочитат да си премълчат, но всичко да е мирно и спокойно. Става ли въпрос за сериозен проблем обаче, са готови да прекратят връзката на момента. - няма човек, който да не се е влюбвал в някого с този зодиакален знак. В тях също е много лесно да се влюбиш, защото придават значимост на човека до себе си, карат го да се чувства специален. Също така са много забавни и никога не е скучно. Винаги намират начин да ви развеселят и да ви накарат да се чувствате добре, така и да ви успокоят и помогнат. Везните са изключително всеотдайни и когато са във връзка, се отдават напълно на половинката си. Връзката с тях е различна, защото ви показват забавната страна на живота и винаги мислят позитивно.   - те са доста предпазливи на моменти, но ако позволят на някого да ги опознае, то определено са готови за тази връзка. Овните могат да направят и най-обикновената среща запомнящо се и уникално преживяване. Те са много интересни характери. Ако обичат, дават всичко от себе си за човека, в когото са влюбени. Проблемът при тях е,че са малко ревниви и често са готови да създадат скандал за най-малкото нещо. Това е, защото много трудно се доверяват и вечно имат някакви съмнения относно лоялността на половинката им. Затова, трябва да ги накарате да ви вярват на 100% и ще видите колко прекрасни могат да бъдат. Хората без проблем се влюбват в енергичната им натура и заразния им ентусиазъм. Факт е, че Овните са изключително привлекателни и вероятно много бързо ще ви накарат да се влюбите до полуда.", "date": "2018.11.19", "title": "3-те зодии, в които всеки е влюбен"}
{"url": "https://www.actualno.com/music/zvezda-na-vienskata-dyrjavna-opera-pristiga-s-vienna-classic-orchestra-news_706945.html", "text": "         Омагьосващият глас на певицата ще очарова всички родни почитатели на класическата музика в непредставян до този момент пищен коледен спектакъл на концертмайсторите на оригиналния виенски оркестър, който ще събере в една програма най-обичаните образци на една многолетна музикална традиция.\r\nДжудит Халас е едно от най-познатите и обичани имена на съвременната австрийска класическа сцена. Завършва Виенската Консерватория с пълно отличие през 2002 година, след обучение при някои от най-изявените музикални професори там. Паралелно с това завършва и няколко мастъркласа.  През 2001 Халас става  член на Виенската Държавна Опера, превъплъщавайки се в роли като Памина от „Вълшебната флейта“ на Моцарт, Воглинда от „Рейнско злато“ и „Залезът на боговете“ на Вагнер, Нахаде от „Ариадна на Наксос“ на Щраус, Каролка от „Йенуфа“ на Леош Яначек и много други. Още след първото представление с нейно участие тя се превръща във фаворит както на публиката, така и на медиите, които се изказват изключително ласкаво за невероятния й талант: „Лиричният, плътен глас на Джудит Халас е истинска наслада и утешение“, пише Die Presse, а Der Standard допълва „Джудит Халас като Памина впечатлява с вокалните си дадености“.\r\nПевицата се е изявявала на редица квалитетни концерти и фестивали в цял свят: Япония, Канада, Швеция, Финландия, Гърция, Германия, Испания, Австрия, Швейцария, Италия, Румъния, България, Полша, Египет, Катар, Нова Зеландия и Австралия.\r\nVienna Classic Orchestra е основан от някои от най-изявените музиканти, свирили във Виенската филхармония. Както личи от името му, във всеки тон и всеки детайл на оркестъра се открива неразривната му връзка с традицията на Виена. Всичките му членове получават образованието си в австрийската столица и всички те работят в бароковия град с най-големите местни оркестри, включително и в прочутата Виенска филхармония в продължение на много години.     Продължителните разработки по произведенията на най-големите композитори на виенската класика дава основание оркестърът да бъде озаглавен на този величествен период на музикален възход, отдавайки почит на Щраус, Ланер и Шуберт. Тази несравнима атмосфера на най-висша наслада от шедьоврите, оценявани високо от някогашната виенска монархия, ще потопи зрителите в зала 1 на НДК в един аристократичен празник на сетивата, който дълго ще помнят. Концертът на Vienna Classic Orchestra е една великолепна прелюдия към последващия грандиозен спектакъл от специалната коледна програма – грандиозния руски Балет на лед, който ще се изяви ден по-късно, на 9 декември, отново в зала 1 на НДК, с абсолютната класика „Лебедово езеро“.\r\nБилети за концерта на Vienna Classic Orchestra са в продажба от Eventim онлайн и на касите в цялата страна на цени от 30 и 60 лв и ВИП места от 80 лв.", "date": "2018.11.19", "title": "Звезда на Виенската държавна опера пристига с Vienna Classic Orchestra"}
{"url": "https://www.actualno.com/europe/zalojnicheska-drama-v-germanija-v-hod-e-specializirana-operacija-news_706946.html", "text": "  Полицията в германския град Бохум, провинция Северен Рейн-Вестфалия, задейства мащабна операция, след като въоръжен мъж взе заложница на бензиностанция. Това предаде телевизионният канал RTL, цитиран от агенция \"Фокус\".     Няколко улици в района на бензиностанцията са затворени за движение. В съобщение в социалната мрежа Twitter правоохранителните органи призовават гражданите да избягват преминаването в близост до мястото на събитията.  Според полицията въоръженият мъж е спрял автомобила си в бензиностанцията, след което е взел служителка на обекта като заложник. Съоръжението е обкръжено от служителите на реда, а ситуацията е под контрол, уверяват властите.  Не се привежда информация за мотивите на извършителя.", "date": "2018.11.19", "title": "Заложническа драма в Германия, в ход е специализирана операция"}
{"url": "https://www.actualno.com/koledenduh/blagoevgrad-zapochna-da-ukrasjava-za-koleda-news_706941.html", "text": "  Благоевград започна да се подготвя за коледните празници. Първите украси вече се появиха на най-големите булеварди в града, а от общината започнаха да изграждат къщичките за коледно-новогодишния базар в града.     Къщичките, познати на благоевградчани като \"кочинки\", ще са общо 12, поставени на площада в града. В част от тях ще се предлагат промишлени стоки, артикули с коледна тематичност, а в останалите храни и напитки.   Коледните къщички ще останат на площада до началото на януари 2019 година. Базарът се организира всяка година, като преместваемите обекти се отдават под наем чрез търг.\r\n\"Къщичките допълват празничното настроение в Благоевград паралелно с богатата коледна украса, която общината поставя традиционно, както в централна градска част, така и в кварталите на областния център. За предстоящите празници Община Благоевград е подготвила богата културна програма и много изненади за жители и гости на града\", коментират от общинската администрация.  Проблемът с \"кочинките\" обаче беше засечен и на последната общинска сесия. Тогава опозицията се обърна срещу тях с твърдението, че миналата година са оставили мазни петна по целия център, както и много боклуци, които в последствие не са били изчистени от наемателите на съоръженията. Припомняме, че в момента тече усилен ремонт на центъра в Благоевград, а общинските съветници са притеснени, че новите плочки ще бъдат изцапани или безвъзместно унищожени.  Кметът на града д-р Атанас Камбитов обеща, че ще се погрижи тази година да се случват подобни неприятни изненади.   Жители на града обаче също възроптаха срещу идеята. Те са на мнение, че е по-добре да има коледен базар със сувенири или произведения на изкуството, вместо кюфтета и кебапчета. Какви ще бъдат новите наематели все още не е ясно.    Коледната елха в града пък ще бъде официално запалена на 5 декември.", "date": "2018.11.19", "title": "Благоевград започна да украсява за Коледа"}
{"url": "https://www.actualno.com/politics/borisov-vyzloji-proverka-za-5-g-nazad-na-bylgarskite-pasporti-izdadeni-na-chujdenci-news_706977.html", "text": "  Министър-председателят Бойко Борисов възложи на Министерството на вътрешните работи (МВР) и на Държавна агенция „Национална сигурност“ (ДАНС) да направят проверка на издадените български документи за самоличност на чужди граждани за последните пет години. Това съобщиха от правителствената информационна пресслужба.     Става ясно, че премиерът изисква резултатите от проверката да са налице във възможно най-кратък срок.    припомня, че прокуратурата влезе в Агенцията за българите в чужбина (ДАБЧ) на 29 октомври. Тогава при спецоперация бяха задържани председателят на институцията и още над 20 души по разследване на корупционни практики в Агенцията. Обвинения бяха повдигнати на четирима, сред които са председателят и главният секретар на ДАБЧ.\r\nПо-рано този месец Апелативният спецсъд , както и главният секретар Красимир Томов. Междувременно Харалампиев бе освободен от ръководната длъжност.   са за подкуп от 5000 евро и 5 случая, когато е получил по 350 евро, за да въздейства на свои подчинени и те да задвижат документи за българско гражданство. Главният секретар е обвинен, че два пъти е повлиял на свой подчинен, за да вземе такова решение, от което получил суми от 800 и 1500 евро.\r\nДържавното обвинение твърди, че престъпната група се ръководела от Петър Харалампиев и е започнала да действа почти веднага, след като той встъпва в длъжност през май 2017 г.       ", "date": "2018.11.19", "title": "Борисов възложи проверка за 5 г. назад на българските паспорти, издадени на чужденци"}
{"url": "https://www.actualno.com/goodnews/mechyt-i-prystenyt-na-han-kubrat-shte-bydat-pokazani-v-bylgarija-news_706979.html", "text": "  По предложение на премиера Бойко Борисов мечът и пръстенът на хан Кубрат ще бъдат показани в България през следващата година. Това потвърди министърът на културата Боил Банов, който се срещна с директора на Ермитажа Михаил Пиотровски.     „Радвам се, че ще успеем да покажем меча на Хан Кубрат и неговия пръстен в България. Това ще стане по време на „Дните на Ермитажа“ в нашата страна, които подготвяме съвместно с най-големия руски музей през 2019 година. Уникалните предмети са част от Перешчепинското съкровище. Тази изключителна идея е на премиера Борисов и за мен ще е чест да я реализирам“. Това заяви министърът на културата Боил Банов след завръщането си от Санкт Петербург, където участва в VII Международен културен форум, съобщиха от Министерството на културата.   „С Михаил Пиотровски обсъдихме и възобновяване на отношенията с Ермитажа, да работим активно за обмен на изложби, специалисти, да правим съвместно мастъркласове“, допълни той.\r\nСъкровището от Малая Перешчепина е най-значимото българско съкровище и едно от двете извън съвременните български земи. Значението му се определя от факта, че то е доказано на Кубрат. Мечът на хана е дешифриран с дължина 94 см и датира от 30-те години на 7 век. Изработен е в Източната Римска империя и е подарък на Кубрат от император Ираклий. Съкровището съдържа и няколко пръстена-печати и други лични вещи. То е от погребението на Кубрат и е открито на 29 май 1912 г. в степта.   България за втори път участва официално в Международния културен форум в Санкт Петербург. Тази година българската делегация беше водена от министъра на културата Боил Банов. Събитието на тема „Културата като стратегически потенциал на всяка страна“ беше открито от президента на Руската Федерация Владимир Путин. Форумът си поставя амбициозната цел да съхранява и подкрепя културните инициативи на регионално, федерално и международно ниво и да стимулира културното сътрудничество.   Международният културен форум в Санкт Петербург е уникално културно събитие от световен характер. От 2012 година до момента дискусионните платформи привличат над 20 хиляди участници от цял свят – министри на културата, експерти, световноизвестни звезди на театъра, операта и балета, изтъкнати режисьори и музиканти, публични фигури, представители на бизнеса и академичните среди.    В рамките на форума министър Боил Банов проведе работни срещи с Михаил Швидкой, съветник на президента на Руската Федерация по въпросите на културното сътрудничество, и със зам.-министъра на културата на Русия Алла Манилова. Той имаше и редица двустранни срещи с ръководители на други делегации.", "date": "2018.11.19", "title": "Mечът и пръстенът на хан Кубрат ще бъдат показани в България"}
{"url": "https://www.actualno.com/crime/vodach-blysna-13-godishno-momiche-v-blagoevgrad-news_706997.html", "text": "  Лек автомобил блъсна 13-годишно момиче на прибиране от училище, транспортирано е до частната болница в Благоевград, предаде кореспондентът на БГНЕС в града.     Пътният инцидент стана на пешеходна пътека в жк. Струмско в 13.40 ч., детето е без опасност за живота.   Момичето се прибирало в къщи след училище, изпратило приятелката си до гаражите на ул. „Яне Сандански”, след което тръгнало да пресича на пешеходната пътека. Там е блъснато със страничното огледало от лек автомобил „Рено”.\r\nТранспортирана е до частна болница „Пулс” с комоцио и съмнение за фрактура на ръката, в момента травмите се установяват.  От падането на земята ученичката е с хематом на челото и контузно-разкъсна рана, няма спомен от произшествието.\r\nПатрул на КАТ-Пътна полиция изяснява инцидента, станал на 150 метра от Шесто училище.   ", "date": "2018.11.19", "title": "Водач блъсна 13-годишно момиче в Благоевград"}
{"url": "https://www.actualno.com/varna/vyv-varna-shte-bydat-razdadeni-nezavisimite-nagradi-za-kultura-media-awarts-2018-news_706916.html", "text": "  На 2 декември във Варна ще се проведе четвъртото издание на годишните награди за култура и изкуство Media AwARTs. Номинациите се извършват от варненски журналисти. С отличията се удостояват актьори, художници, скулптори, музиканти, изпълнители, режисьори, издатели, танцьори, културни институции и др., които имат високи постижения през отминаващата година.     Тази година ще бъдат раздадени общо 12 статуетки и 4 поощрения.   По традиция официалната церемония се провежда в края на календарната година в морската столица. Този път неин домакин ще бъде SM Live Club в Младежки дом, където на 2 декември от 18:30 ч. ще бъдат връчени и призовете.\r\nЕдин от номинираните ще получи и картина от Красимир Симов, почетен консул на Кралство Индонезия за Варна и Добрич. Специални гости на вечерта ще бъдат момичетата от трио Magniffica. За присъстващите ще пее певицата Izza, а зад пианото ще бъде Венци Михайлов. Водещ на церемонията ще бъде Емилиян Ялъмов. В ролята на негова асистентка ще влезе Маргарита Сабри.  ", "date": "2018.11.19", "title": "Във Варна ще бъдат раздадени Независимите награди за култура Media AwARTs ‘ 2018"}
{"url": "https://www.actualno.com/sliven/elektronna-podpiska-s-iskane-za-ostavka-na-deputata-petyr-petrov-trygva-ot-sliven-news_706995.html", "text": "  Днес заедно с майките на деца с увреждания ще стартираме електронната подписка с искане за оставка на сливенския депутат Петър Петров, каза за един от водачите на протеста в Сливен Валентина Василева.     През миналата седмица и майките им и заяви в национален ефир, че това са „напълно ненормални деца” те трябва да се отглеждат в домове.\r\nВчера Сливен се включи в националния протест с внуяително автошествие от 300 автомобила, голяма част от които се включиха в блокирането на ГКПП „Лесово” и АМ „Тракия”.\r\nДнес протестът в Сливен продължава от 18 часа на площад „Хаджи Димитър”.  ", "date": "2018.11.19", "title": "Електронна подписка с искане за оставка на депутата Петър Петров тръгва от Сливен"}
{"url": "https://www.actualno.com/tennis/samo-za-godina-grigor-dimitrov-se-srina-s-16-mesta-v-ranglistata-news_706953.html", "text": "  Първата ракета на българия завършва сезона на 19 позиция в световната ранглиста на ATP.     Хасковлията остана с актив от 1835 точки, след като не успя да се класира за финалния турнир на АТР в Лондон, в който триумфира през миналата година.   Гришо не успя да повтори доброто си представяне, което постигна през миналия сезон, и регистрира голям срив в ранглистата.\r\nВ края на миналата година той стигна до трето място в света, но не успя да задържи високия си стандарт и дори загуби позицията си в топ 10.  Вторият най-високопоставен български тенисист Димитър Кузманов пък прогресира в представянето си през сезона и се изкачи до 255-о място в света.\r\nБлагодарение на впечатляващото си представяне през втората част от сезона, Новак Джокович завършва годината като номер 1 в класацията, като го постига за пети път в кариерата си.   На второ място завършва Рафаел Надал, а трети е швейцарският Маестро Роджър Федерер.     .", "date": "2018.11.19", "title": "Само за година - Григор Димитров се срина с 16 места в ранглистата"}
{"url": "https://www.actualno.com/crime/katastrofa-na-zasnejen-pyt-vze-jertva-v-plevensko-s-opasnost-za-jivota-e-dete-news_706951.html", "text": "  31-годишен плевенчанин загина при катастрофа на заснежен участък от пътя от Плевен за Ловеч. При инцидента пострадало сериозно 10-годишно момиче, което е настанено в неврохирургия с опасност за живота. В ортопедия със счупени ръце са още двама участници в катастрофата – 37-годишна жена и 55-годишен ловчалия, съобщи Областната дирекция на вътрешните работи в Плевен.     Фаталното пътно произшествие станало снощи, 18 ноември, малко след 19,00 ч. до разклон за село Ралево. 40-годишна плевенчанка карала \"Шевролет Каптива\". Заедно с нея в колата пътували 31-годишният, пострадалата жена, 10-годишната и момиченце на 4 г. На непочистен от снега участък шавролетът се завъртял. Навлязъл странично в лентата за насрещно движение и е ударен от идващ \"Крайслер Вояджър“, управляван от ловчалията.   Плевенчанинът, който се возел на задната седалка, издъхнал на място. Останалите пострадали са откарани в плевенска болница. 4-годишното дете е прегледано и освободено без наранявания.\r\nДвамата шофьори са изпробвани за употреба на алкохол като пробите им са отрицателни, поясняват от Областната дирекция.  ", "date": "2018.11.19", "title": "Катастрофа на заснежен път взе жертва в Плевенско, с опасност за живота е дете"}
{"url": "https://www.actualno.com/kustendil/ubilejna-izlojba-na-marija-i-asen-evtimovi-v-kustendil-news_706942.html", "text": "  На 22-ри ноември, от 18:00 часа в Художествена галерия \"Владимир Димитров - Майстора\" ще бъде открита юбилейна изложба на артистичното семейство Мария и Асен Евтимови. Мария Тупарова-Евтимова ще се представи с живопис, а Асен Евтимов – с концептуално изкуство.     Мария Тупалова-Евтимова е родена през 1952 година в София. Учи в СПТУ по художествени занаяти в град Котел с квалификация специалист по консервация на паметниците на културата и работи 5 години в НИПК като реставратор. Завършва Великотърновски университет \"Св. св. Кирил и Методий\", специалност \"Живопис\", след което работи като преподавател в Дупница, ЮЗУ Благоевград, ТУ София и ЛТУ София. От 2007 година е доцент по живопис, от 2014 година е доктор по ергономия и дизайн, а от 2016 година и професор.   Мария Евтимова работи в областта на живописта. Има самостоятелни изложби в София, Кюстендил, Благоевград и Дупница. Участник е в 15 национални и международни пленери. Учредител и член на представителството на Съюза на българските художници – Кюстендил. Член на \"Група Цвят – България\". Носител е на множество награди, сред които – за живопис от Зонална изложба \"Струма\" през 2004 година. Нейни творби са притежание на държавни галерии в България и частни сбирки в Англия, България, Германия, Македония, Русия, САЩ, Словения, Турция, Черна гора, Украйна, Швейцария.\r\nАсен Евтимов е роден през 1952 година в село Раково, Кюстендилско. Ученик е на кюстендилския художник Венко Петров в периода 1965 – 1967 година, след което учи в Художествена гимназия – София. През 1979 година завършва Великотърновски университет \"Св. св. Кирил и Методий\", специалност \"Стенопис\". Работи в областта на запазения знак и концептуалното изкуство. Участва в национални, регионални и общи изложби, в пленери, симпозиуми и други творчески изяви. Дългогодишен преподавател е в Педагогически колеж – Дупница, а от 1994 до 2000 година е заместник-директор на колежа. От 2001 година работи като старши експерт по изкуства в РУО – Кюстендил.  Асен Евтимов е носител е на Награда за скулптура \"Струма\" за 1997 година. Член на Съюза на българските художници. Председател е на представителството на СБХ – Кюстендил в периода от 2002 до 2016 година. Член е и на „Група Цвят – България“, предаде кореспондент от града, за ", "date": "2018.11.19", "title": "Юбилейна изложба на Мария и Асен Евтимови в Кюстендил"}
{"url": "https://www.actualno.com/politics/ninova-dala-kola-i-shofior-na-joncheva-pritesnena-za-sigurnostta-news_706988.html", "text": "   . Това каза лидерът на БСП Корнелия Нинова на пресконференция след заседание на ръководството на парламентарната група на „БСП за България“ и изпълнителното бюро на партията.     На въпрос дали БСП е осигурила кола и шофьор на говорителя на групата, Нинова отговори: „ . Аз предложих на ръководството на парламентарната група да осигурим на Ели ( Eлена Йончева - бел. ред. ) кола и шофьор, за да е спокойна. . Искам да гарантирам нейното спокойствие, за да си върши работата. Тя наистина засегна сериозни интереси\", каза още Нинова по адрес на Йончева, цитирана от агенция \"Фокус\".   \"Ние стоим зад нея, винаги сме били заедно в тези акции, но и като ръководител, и като жена, и майка съм длъжна да помисля и да ѝ осигуря спокойствие, за да си върши работата“, подчерта Нинова.\r\n„Като депутат, никога не съм ползвала кола и шофьор от парламента за моята парламентарна дейност. Никога не съм мислила, че това е необходимо, защото мога да използвам собствения си автомобил. Мисля, че не съм и лош шофьор\", заяви от своя страна . \" “.  Попитана дали е получавала заплахи, говорителят на БСП отговори: „Не бих искала да влизам в конкретика. Мисля, че много неща ще станат ясни в близките месеци“.  , категорична бе Корнелия Нинова. „ . Внесли сме исканията на протеста\", каза лидерът на партията. По думите на Нинова  .        „Това са нашите предложения, но и част от исканията на протеста, които сме внесли повече от месец. “, подчерта Нинова и поясни, че парламентът е мястото, където трябва да бъдат изпълнени тези искания. В отговор на въпрос за разпоредената от премиера Бойко Борисов за издаваните на чужденци паспорти през последните 5 години, Нинова коментира: „Не знам какъв ще е резултатът, . За тези неща се е знаело отдавна\". Според Нинова каквото и да решават, каквото и да правят - още една оставка с или без - това е агония и нестабилност. Нинова счита, че предсрочните избори не са страшни, нито ще създадат хаос, \"защото хаосът и нестабилността са сега\".   ", "date": "2018.11.19", "title": "Нинова дала кола и шофьор на Йончева, притеснена за сигурността ѝ"}
{"url": "https://www.actualno.com/cars/shefyt-na-nissan-moje-da-byde-arestuvan-v-japonija-news_706960.html", "text": "  Провоохранителните органи в Япония имат намерние да арестуват и да разпитат председателя на Борда на директорите на Nissan – Карлос Гон, който е заподозрян във финансови нарушения. По данни на следствието, шефът на алианса Renault-Nissan е посочил неточна сума в декларацията за доходите си, а също така е използвал корпоративни средства на компанията Nissan за собствени цели, съобщава японският вестник Asahi.     Става дума за сумата от 100 млн. йени (887 424 щатски долара), като Гон е обявил, че няма да се крие и ще разговаря с прокурорите. По инфопмации на телевизията NHK, шефът на Renault-Nissan дори вече е бил разпитан, но от прокуратурата в Токио отказват да потвърдят това.   На свой ред от ръководството на Nissan първоначално съобщиха единствено, че в момента се прави финансова проверка в компанията заради сумите, предизвикали интереса на японската прокуратура. От другата голяма компания в алианса – Renault, отказаха да коментира случилото се\r\nПо-късно от Nissan обаче обявиха, че подготвят документите за уволнението на Гон като ръководител на компанията. Заедно с него ще бъде освободен и един от членовете на Борда на директорите – Грет Кели, които отговаря за набирането на кадрите.  Именно Гон е човекът, който спаси Nissan от банкрут в края на миналия век. Роденият в Бразилия бизнесмен от ливански произход  започва кариерата си в компанията Michelin, след което преминава във френския производител Renault, който през 1999 г. купи контролния пакет  акции на Nissan. Благодарение на реформите, направени от Гон, японската марка се стабилизира и оцеля.", "date": "2018.11.19", "title": "Шефът на Nissan може да бъде арестуван в Япония"}
{"url": "https://www.actualno.com/viewpoint/pylen-absurd-roditeli-sydjat-uchiteli-za-niski-ocenki-news_706962.html", "text": "  Родителите учители за това, че пишат ниски оценки на децата им. Пускат сигнали към институциите, обзети от справедлив гняв. Ниската оценка се третира като престъпление. Двойкаджията е несправедливо декласиран юридически субект, за чието незнание се търсят виновници. Време е за саморазправа.     Зле решено уравнение по математика, слабо написано съчинение-разсъждение, не знаеш молекулата на водата? Овехтялата образователна система със старовремска жестокост наказва учениците със слаба оценка. Това ги травмира, уязвява, натоварва, съсипва летни ваканции, пречи на компютърните игри, създава напрежение вкъщи. Изглежда вече не ученикът, а учителят трябва да се прибира с угризения, когато напише двойка. Разтреперан, той получава призовка.\r\nКак ще протичат делата в съда?\r\nЯвява се Петърчо и бащата на Петърчо. Той е пак Петърчо - кръстил го е на себе си, защото много се обича и много обича сина си. Петърчо (син) е получил двойка по география - когато е трябвало да покаже Северна Америка на картата е показал Австралия. И ако тук учителят все още е бил готов да се смили, но след като вместо България посочил Камбоджа, Петърчо изгубил всякакви шансове. Прибирайки се разплакан, баща му е изгубил всякакво търпение, шейебамайката на тая по география, за какво му трябва в живота на моя Петърчо да знае къде е Австралия?  Съдът дава начало на делото. Адвокатът на Петърчо пледира: можем ли със сигурност да твърдим, че Северна Америка не е Австралия? Не ограничава ли въображението на ученика това еднотипно, застинало разположение на държавите на картата? Съдът назначава експертиза. Вещо лице е командировано до Австралия - трябва да провери дали все пак Петърчо не е прав, тъй като не бива учителят да отнема правото му да мисли. Вещото лице се връща - Австралия, оказва се, продължава да стои на същото място, което донякъде буди разочарование.\r\nНо нищо не е загубено. Адвокатът сезира Комисията за защита на конкуренцията. Тезата му е, че отличниците създават монополен картел в класа, насърчаван от учителя, и по този начин нарушават достъпа на останалите до отлични оценки. На възраженията на учителката, че другите просто са отгатнали коя държава къде е на картата, се свиват презрително устни. Тук не опираме до знания, а до справедливост. Уви, КЗК (защото е корумпирана) също не открива проблем в разминаването в оценките. Това обаче са недъзите на българската съдебна система.\r\nПетърчо-баща е бесен и решава да се обърне към съда в Страсбург и да защити правата на Петърчо-син в сърцето на Европа. И там удря на камък. Но това не е достатъчно, за да обезкуражи гневния татко. Остава последния шанс - трибунала за военни престъпления в Хага. Идеята на Петърчо-баща е учителят по география да лежи в една килия с Радован Караджич, тъй като ниската оценка не е просто лично наказание, а в широкия смисъл престъпление срещу човечеството, посегателство към конкретна съдба, в която се оглеждат и отразяват хиляди други съдби на двойкаджии, и те трябва да получат, тъй да се каже, съдебно представителство, обединен виновник за назидание и пример на всички останали агресивни учители.    ...В един мрачен следобед, уморен и съсипан от килийния живот, Радован вдига поглед и вижда новия арестант.\r\n- Здраво!, поздравява Радован. \r\n- Здраво..., отвръща Иванова от шесто СОУ, стиснала карта под ръка и все още не вярваща къде е попаднала. \r\nА Петърчо вече лети към Америка или Австралия, без да се измъчва от преходния въпрос за местоположението им, пращайки снимки по вайбър от самолета на добрия му татко.    Райко Байчев ", "date": "2018.11.19", "title": "Пълен абсурд - родители съдят учители за ниски оценки"}
{"url": "https://www.actualno.com/politics/barekov-vnushava-che-prokopiev-e-lud-news_706964.html", "text": "  Изключително скандално обръщение направи евродепутатът Николай Бареков по адрес на собственика на \"Икономедиа\" Иво Прокопиев. Бареков говори в светлината на делото, което Прокопиев му е завел за клевата.     Евродепутатът е извадил документ, за който твърди, че е по делото и представлява оценка на психиатър. В документа пише, че Прокопиев има признаци на посттравматично стресово разстройство, което кара Бареков да заключи следното:   \" Посочените по-горе факти и обстоятелства водят до основателно съмнение, че е налице невъзможност лицето да изпълнява адекватно задълженията си, както и да ръководи и пази повереното му от акционерите имущество. Това води до извод за обоснована опасност от фалит на публичните дружествата, основно участие, в които има г-н Прокопиев, следствие на което ще бъдат ощетени редица малки акционери.      Като български гражданин съм особено притеснен и от факта, че въпросното лице е собственик на редица медии и в качеството си на такъв дава наставления и нареждания по отношения на политиката на публицистиката в тях, а както добре знаем именно медиите определят дневния ред на общественото мнение.       Не е за подценява и фактът, че г-н Прокопиев има огромно влияние сред една интелигентна част от българското общество. В тази връзка се поставя въпросът дали техните политически тези и задаваният в тези медии дневен ред не се формира по един налудничав начин, имайки предвид психическото състоянието на г-н Прокопиев \".    Воден от тези заключения, Бареков обещава да се обърне към прокуратурата, която да разследва и евентуално ако държавното обвинение докаже, че „г-н Прокопиев не е в състояние да се грижи за себе си, за личните си и имуществени интереси и да изразява правно валидна воля“, то трябва да не управлява оперативно и надзорно и дружествата, които притежава или в които има дял.\r\nОще преди 3 години Иво Прокопиев осъди Бареков и сайта му bnews за клевета, а в края на август, на първа инстанция, Бареков беше осъден от Юри Катанов - защото казал, че участвал в кражба на ДДС.", "date": "2018.11.19", "title": "Бареков внушава, че Прокопиев е луд"}
{"url": "https://www.actualno.com/music/izbraha-naj-veselata-koledna-pesen-na-vsichki-vremena-video-news_706968.html", "text": "        Ученият Джон Бенет от Университета Бъркли се е заел с амбициозната задача да открие кои елементи от коледната музика ни карат да се чувстваме толкова весели. Благодарение на изводите му е създадена най-щастливата песен на всички времена.   Бенет сравнява и категоризира десетки празнични песни, след което установява, че най-добрата сред тях трябва да бъде в си мажор или а мажор, четири четвърти музикален размер, има лирична тема и се отнася до Дядо Коледа, сняг, дом и семейство или любов. Задължителни условия още са да има звънчета на шейна и да бъде в темпо приблизително 115 удара в минута.\r\nСлед това споделя тези данни с композитора Хариет Грийн и продуцента Стив Андерсън. Дуото работи заедно, за да превърне цялата тази информация в песента \"Любовта не е просто за Коледа\", изпълнявана от London Community Gospel Choir.   ", "date": "2018.11.19", "title": "Избраха най-веселата коледна песен на всички времена (ВИДЕО)"}
{"url": "https://www.actualno.com/vraza/novi-pridobivki-za-decata-ot-socialnija-kompleks-v-mezdra-news_706929.html", "text": "  Ново дарение получиха комплексът за деца и лица с увреждания в Мездра.     Благодарение на труда и настойчивостта на директора на комплекса Диана Вутова, потребителите на услугите се радват на нови придобивки ежеседмично. Последното постъпило дарение е теглилка с ръстомер и детски играчки, от дарители от Варна.   По-рано центърът получи също перална машина, кани за филтриране на вода и 6 броя филтри, както и 4 зимни гуми за нуждите на микробус, собственост на комплекса.", "date": "2018.11.19", "title": "Нови придобивки за децата от Социалния комплекс в Мездра"}
{"url": "https://www.actualno.com/society/90-ot-telefonnite-izmami-sa-po-edna-i-syshta-shema-news_706950.html", "text": "  \"Съдействие на полицията\" е заблудата при 90% от телефонните измами, реализирани у нас. Познатата схема очевидно работи добре, въпреки многото подобни случаи и множеството предупреждения от органите на МВР.     Многократно предупреждаваме хората, информационната кампания на полицията стартира преди 5 г. и въпреки всичко все още има хора, които се подлъгват. Това заяви пред БНТ Златка Падинкова - началник сектор \"Измами\" в Главна дирекция \"Национална полиция\". Тя добави, че става въпрос предимно за възрастни хора, които стават жертва на телефонна измама, но има и млади, които се предоверяват.   Падинкова посъветва гражданите при телефонна измама винаги да търсят полицията. Едва около 16% от регистрираните телефонни измами са разкрити.\r\nНай-активни телефонните измамници са в София, където са регистрирани най-много измами през последната година. В Благоевград пък се забелязва друга схема - искат се пари от името на роднина, който моли жертвите на телефонна измама за пари за закупуване на техника.  Много често тези престъпления се извършват от Румъния, с румънски СИМ карти. Мулетата при схемите също са непознати за поръчителите. Минималният брой участници в телефонни измами са двама души.\r\n\"Много хора трудно приемат след това, че са излъгани. Психологическата травма е голяма\", каза още Падинкова.   ", "date": "2018.11.19", "title": "90% от телефонните измами са по една и съща схема"}
{"url": "https://www.actualno.com/ruse/melomani-prejivjaha-nezabravimi-djaz-vecheri-na-festival-v-ruse-news_706958.html", "text": "  43-ото издание на русенския джаз фестивал премина при засилен интерес в Доходното здание на 15, 16 и 17 ноември. Това е най-старият български джаз форум, създаден от незабравимия Петър Петров-Парчето през 1978 г., а след кончината му през 2013 г., традицията продължи неговият син Борис Петров - саксофонист.     Началото бе поставено на 15 ноември, вечерта от „Антони Дончев квартет“ със специалното участие на Флориан Вилайтнер - млад германски цигулар, композитор и аранжор, който изнася концерти с огромен успех, както с класическа, така и с джаз музика. По-късно джаз маратона продължиха „Михаил Йосифов Микстет“, които представиха авторска мелодична и силно стимулираща музика.\r\nВъв втората фестивална вечер на 16 ноември приятно изненада новосъздадено и впечатляващо трио – Стоян Янкулов Стунджи, Ясен Велчев и Ивайло Звездомиров. Те предложиха интригуваща фънки програма. След тях, щафетата поеха музикантите от „Марио Станчев квинтет“, които нажежиха празничната атмосфера  с хард изпълнения  от амбициозната програмата „Маднес Тенорс\". \r\nПо-късно, същата вечер в „Макс клуб“ се състоя чаканият с нетърпение  джем-сешън. Вдъхновяващи музикални откровения представи квартет в състав от: Димитър Благоев - китарист, Стефан Горанов - барабанист, Станислав Арабаджиев - пианист и Васил Хаджигрудев - контрабасист и бас китарист.  През последната фестивална вечер гостува младото италианско трио на Даниеле Кордиско - пиано, китара и контрабас и литовците „Дайниус Палаускас Груп“ - определени като: „уникален секстет чиято смесица от мелодия и сила, лиризъм и неочакваност ги поставя стабилно начело на прогресивния европейския джаз фюжън\".", "date": "2018.11.19", "title": "Меломани преживяха незабравими джаз вечери на фестивал В Русе"}
{"url": "https://www.actualno.com/montana/kaludi-kaludov-s-bezplaten-koncert-za-praznika-na-montana-news_706913.html", "text": "  Монтана ще отбележи от обявяването на градския си статут с концерт на световно признатия оперен певец Калуди Калудов. На е издаден указ на княз Фердинанд, с който се утвърждава решението на Народното събрание за преименуването на село Голема Кутловица в град Фердинанд. През последните две десетилетия 2 декември се утвърждава като празник в календара на града. Концертът ще бъде подарък от Община Монтана за всички ценители на операта.     Тенорът заедно със сопраното Анна Дитри-Калудов ще представят на сцената на Драматичен театър „Драгомир Асенов” любими оперни арии и дуети, популярни италиански канцонети и филмови мелодии под акомпанимента на салонния оркестър „Модерато“ с диригент Орлин Бебенов (Полша). Проявата има начален час 18:30 на 30 ноември. Желаещите могат да получат безплатни покани със запазено място от касата на театъра.\r\nС концерта „Бъди моята любов” Калуди Калудов празнува и своя . В началото на кариерата си той е солист на Националната опера – София, където пее в 12 сезона. Активната му международна кариера започва през 1983 година с “Реквием” на Верди в Лондон и ролята на Форесто от операта “Атила” на Верди във Виенската Щатсопер. Тенорът е пял в най-големите европейски оперни театри, както и в САЩ, Япония, Южна Корея, Чили, Австралия. Той има в репертоара си над 60 тенорови партии от опери на Верди, Доницети, Росини, Белини, Бизе, Леонкавало, Маскани, Бородин. Внушителен е и концертният му репертоар. Благодарение на записи за Балкантон, NAXOS, Sony Classic, Decca, Българско национално радио, Радио Катовице, радио RAI, Музикална къща “Гега ню”, видеозапис на RAI на операта “Атила” на Верди в Миланската скала, изпълненията му са достъпни за публиката в цял свят. В последните години паралелно с изпълнителската си дейност Калуди Калудов активно се занимава и с вокална педагогика. Преподава в Музикалната академия на Катовице - Полша, във Вокалния департамент на Нов български университет - София, прави майсторски класове в България, Румъния, Бразилия, Полша, Финландия.\r\nСъпругата му Анна Дитри-Калудов е полска оперна певица – сопран. Най-значимите й изяви са концертът по време на аудиенция при папа Йоан Павел II във Ватикана (2004), цикъл от концерти по случай 250 години от рождението на Моцарт (Полша, 2006), концерти в Букурещ, Виена, както и в България с Шуменската, Плевенската и Видинската филхармонии. Репертоарът й включва ролите на Тоска от едноименната опера, Мими от „Бохеми” и Лиу от „Турандот” на Пучини, Елизабет от „Дон Карлос” и Леонора от „Трубадур” на Верди, Микаела от „Кармен” на Бизе, Графиня от „Сватбата на Фигаро” и Донна Елвира от „Дон Жуан” на Моцарт  и др. Анна Дитри-Калудов пее на оперните сцени  в Полша, Австрия, Германия, Чехия, Румъния, Италия, Бразилия и в България.  Орлин Бебенов е инструменталист, диригент на Салония оркестър „Moderato”, оркестратор, композитор и  оперен певец. От 1988 г. той живее в Полша, където завършва оперно пеене, хорово дирижиране в Музикалната акдемия „Феликс Нововиейски“ в гр. Бидгошч и защитава докторска дисертация по дирижиране и оркестрация. Д-р Бебенов се занимава и с педагогическа дейност, провежда майсторски курсове за камерни и хорови състави и духови оркестри. Той е сред победителите в Националния конкурс за нови творби за духов оркестър, организиран от Община Монтана в рамките на Дико-Илиевите празници.", "date": "2018.11.19", "title": "Калуди Калудов с безплатен концерт за празника на Монтана"}
{"url": "https://www.actualno.com/curious/3000-lv-struva-da-dojdesh-da-jiveesh-v-sofija-news_707003.html", "text": "        Мечтаният живот в столицата въобще не е толкова бляскав, колкото повечето хора очакват. Висока заплата, хубава инфраструктура, весел живот и много забавления, които всеки очаква, идвайви в един от най-добрите градове за живеене в България си има своя цена. Тя се оказа 3000 лв.   Все повече двойки решават да напуснат провинцията, буквално емигрирайки към София. Те търсят по-добра, и по-високо платена работа. С какво обаче ще се сблъскат, когато прекрачат заветната табела?!\r\nМинимум 500 лв. е цената на едностаен апартамент в момента. Най-крайните квартали като Надежда и Обеля могат да предложат и суми от около 450 лв., но такива апартаменти са рядкост, и се взимат на минутата. Така че, за двойка, едностаен апартамент за 500 лв. е най-адекватното предложение, което те могат да намерят.  За да влязат в заветния апартамент обаче, те трябва да броят на агенция и собственик сумата от 1250 лв. И пак подчертаваме, това е минимума. В цената са включени два наема (наем + депозит), както и 50 % от сумата такса на агенцията. Ако харесаме по-голям апартамент, по-хубав квартал, или по-добро обзавеждане, цената може да стигне до над 2000 лв.    Пренасянето на багаж от родното ви място, купуване на хиляди неща за новия апартамент, карти за градския транспорт, прокарване на интернет и телевизия, както и десетки други малки разходи превръщат живота в София в малка сделка за приблизително 3000 лв.    Наемането на апартамент обаче не опира само до плащането му. Все повече наемодатели в столицата искат да ... ", "date": "2018.11.19", "title": "3000 лв. струва да дойдеш да живееш в София "}
{"url": "https://www.actualno.com/balkani/ankara-razchita-na-pyrvi-dostavki-po-turski-potok-prez-2019-g-news_706999.html", "text": "  Анкара разчита, че първите доставки на природен газ по тръбопровода „Турски поток“ ще бъдат реализирани още през следващата година. Това подчерта държавният глава на Турция Реджеп Тайип Ердоган на церемонията по завършването на морския участък на газопровода, предаде TACC, цитирана от агенция \"Фокус\".     „С нашите приятели от Руската федерация положихме много усилия от гледна точка на отношенията ни с цел реализиране на проекта. Той има историческо значение за нашите отношения. Надяваме се, че след необходимите тестове през 2019 г. ще бъдем готови за експлоатация на „Турски поток“, подчерта Ердоган на церемонията в Истанбул, на която присъства и руският президент Владимир Путин.   Очаква се по-късно през деня двамата лидери да обсъдят въпроси за по-нататъшното развитие на руско-турските отношения, актуалната регионална и международна проблематика.", "date": "2018.11.19", "title": "Анкара разчита на първи доставки по „Турски поток“ през 2019 г."}
{"url": "https://www.actualno.com/kustendil/10-pojara-prez-pochivnite-dni-v-kustendil-news_706947.html", "text": "  10 пожара са гасили екипи на РСПБЗН през почивните дни в област Кюстендил. Два от пожарите са нанесли материални щети. В Сапарева баня е възникнал пожар в стопанска постройка, причинен от късо съединение. В резултат са изгорели 100 кв.м покривна конструкция, дървен материал и дърва за огрев. Пожарът е угасен от 2 противопожарни екипа на РСПБЗН –Дупница, няма пострадали хора.     Другият пожар, нанесъл жети, възникнал тази нощ в гр. Кюстендил - в жилищния квартал “Осогово“. По неизяснени към момента причини, горял микробус “Форд“. Изгорели са двигателен отсек, арматурно табло, предно стъкло. Противопожарният екип е спасил от изгаряне, паркиран наблизо лек автомобил, прредаде за кореспондент на от града, Катя Табачка - говорител на ОДМВР - Кюстендил.\r\nПрипомняме ви, че . Два пожара са причинени поради строителна неизправност, останалите са причинени поради небрежност.", "date": "2018.11.19", "title": "10 пожара през почивните дни в Кюстендил"}
{"url": "https://www.actualno.com/plovdiv/restavriraneto-na-hudojestvenata-galerija-v-plovdiv-pak-zabuksuva-news_706990.html", "text": "  Поръчката за реставрация и реновиране на Градската художествена галерия в Пловдив на ул. „Съборна“ пак забуксува. В Комисията за защита на конкуренцията е обжалвано класирането на изпълнителите.     По жалбата е образувано производство в последния работен ден от миналата седмица.\r\nПоръчката е свързана с изпълнение на втори етап от одобрените технически проекти за реставрация и реновиране на основната сграда на Художествената галерия в Старинната градска част на Пловдив. Тя е с прогнозна стойност . без ДДС.\r\nОбявена е за първи път през април тази година. След като минава цялата процедура по избор, възложителят - директор на Градската художествена галерия, я прекратява, защото офертите на двамата участника не отговарят на обявените условия. При обявена максимална цена от 875 000 лв. без ДДС Фирма „Интерхолд“ е предложила да изпълни обекта за 1 382 273 лв. Другият участник пък „Билд Инс“ ЕООД не успял да докаже, че предложеният ръководител на проекта е регистрирано в Министерството на културата като имащо право да извършва дейности по консервация и реставрация. Липсвала му и частта „професионална компетентност на песнонала, отговорен за изпълнение на СМР и организацията му, а също и предложение за изпълнение на предвидените СМР със съответните технически параметри.  През юли месец поръчката бива обявена повторно. На първо място е класиран консорциум „Обединение Реставрация на Галерия Пловдив“ с участници „Астра Билдинг Груп“ ЕООД и „Николай ОМ“ ЕООД, с комплексна оценка от 96,80 точки.\r\nВторото място е определено за ДЗЗД „Никополис Билд“, създадено от фирмите „Геоком 2000“ ООД и „Парсек груп“ ЕООД, с оценка 84,61 точки.\r\nСпоред документите от поръчката обектът на строителство е „Бивша девическа гимназия“, обявена през 1998 г. за архитектурно-строителен паметник на културата от новото време с категория „местно значение“.    Имотът попада в обхвата на територията с културно-историческо наследство със статут на групов археологически и архитектурно-строителен паметник на културата, паметник на урбанизма и и културният пейзаж – Историческа зона „Филипопол-Тримонциум-Пловдив“.\r\nГолямата разлика между двете обявления е, че при първото прогнозната цена е 875 000 лева без ДДС (или1 050 000 лева с ДДС), а при второто стойността вече е с около 80% по-висока - 1 538 656 лв.без ДДС(респ. 1 846 387 лв. с ДДС).", "date": "2018.11.19", "title": "Реставрирането на Художествената галерия в Пловдив пак забуксува"}
{"url": "https://www.actualno.com/curious/dneven-horoskop-za-20-noemvri-news_707017.html", "text": "        Този вторник обърнете повече внимание на здравето си. Ще са полезни    някои ограничения и лека храна. Търсете свой начин за здравословен  начин  на живот, но не се престаравайте, като опитвате различни средства   едновременно. Този вторник се фокусирайте върху вашите интереси. Не се подавайте на   изкушения, а мислете трезво. Много е важно да сте наясно с желанията си,   реалните, не отлитайте прекалено далеч в представите си.   През този ден най-важното е да бъдете благосклонни, а не претенциозни  и  взискателни към околните, за да не разрушите важни отношения.  Изненади  са възможни едва ли не на всяка крачка, бъдете гъвкави, за да  реагирате  адекватно.     Този вторник в зоната  на  риска попадат личните ви отношения. Не се пазарете с любимия ви  човек - не само, че няма да спечелите, но и може да загубите.    Този вторник наблегнете на това, което  ще  допринася за разреждане на атмосферата. Гледайте да заобикаляте  спорни  въпроси. Рутинни занимания в голяма степен ще ви помагат да не  мислите  за глупости. Това ще бъде един интересен, забавен и запомнящ се ден за вас. Ще  можете  да разпознаете и да се възползвате от възможностите, които ви  обещават  нещо ново и перспективно, но това не значи да се разпилявате и  да се  хващате едновременно за много неща.   Усмивката ви днес може да накара да се разтопи и най-железния човек.  Не  бързайте да убеждавате останалите в правотата си със прекалено силни   доводи. Напротив, останете спокойни и се усмихвайте. Това ще е   най-силното ви оръжие сега.    Задачата ви днес ще бъде да сте здраво стъпили на земята. Може да   проявите повече скромност и реализъм. Бъдете далновидни и помислете за   евентуалните резултати от действията, които възнамерявате да   предприемете. Използвайте деня и за лични срещи, само не правете резки движения.  Някои  проблемни ситуации може да достигнат своя пик, но все още имате  шансове  да оправите нещата. Това ще стане единствено благодарение на   положителното ви отношение към нещата.    Днес не попадайте в плен от илюзии. През деня имате сериозни задължения. Мечтите оставете вечерта. Този вторник се опитайте да   свършите работата си сами и не се дразнете на забележките на околните. Посрещайте ги с усмивка  и ще видите как намесите ще намалеят. Този вторник най-добре намалете темпото и   амбициите си. Иска ви се всичко да е по вашему, но точно сега това не е   възможно. Ще трябва да почакате своя миг, а той със сигурност ще  дойде.", "date": "2018.11.19", "title": "Дневен хороскоп за 20 ноември "}
{"url": "https://www.actualno.com/vraza/beli-gylybi-v-nebeto-v-pamet-na-jertvite-ot-pytno-transportni-proizshestvija-news_706926.html", "text": "  Доброволци от Български младежки червен кръст – Мездра, съвместно с Община Мездра и на Районно управление на полицията, отбелязаха Световния ден за възпоменание на жертвите от пътно-транспортни произшествия. Възпитаниците на училищата „Христо Ботев“, „Св. Св. Кирил и Методии“ и „Св. Климент Охридски“ в Зверино организираха флашмоб по оказване на първа долекарска помощ, раздаваха листовки на водачите и издигнаха плакати с послания към водачите на пътни превозни средства да бъдат внимателни на пътя и да спазват Закона за движение по пътищата. Въпреки студа, повече от 20 деца активно се включиха в инициативата. Към тях се присъединиха кметът на Общината инж. Генади Събков и служители на полицията.     По повод Световния ден за възпоменание на жертвите от ПТП участниците пуснаха  в небето  три бели гълъба.\r\nКметът на Общината похвали  делото на младежите и каза: „Трогнат съм и съм очарован от това, което направиха нашите деца. Ние българите обикновено сме със собствено мнение по всички въпроси и трудно се влияем от авторитети, но мисля че този жест, който направиха младите наши наследници заслужава огромно внимание. Дано ни трогнат, дано да бъдем по-внимателни на пътя, дано да бъдем по-отговорни към себе си и към хората, които ни обичат“.\r\nРъководителят на младежите от Зверино Петя Илиева изказа своята благодарност от съвместната работа на доброволци, община и полиция. Мероприятията бяха организирани на КПП „Ребърково“, само на метри от т.нар. „Турски завой“, където често стават пътно-транспортни произшествия с трагичен край.  ", "date": "2018.11.19", "title": "Бели гълъби в небето в памет на жертвите от пътно-транспортни произшествия"}
{"url": "https://www.actualno.com/books/orlin-goranov-izdava-avtobiografija-news_707002.html", "text": "        Луксозното цветно издание на един от най-обичаните български певци е в съавторство с Веселина Паскова, а дизайнер на книгата и корицата е Тодор Манолов. Биографията състои се от 232 страници и включва над 180 снимки от личния архив на артиста.   \"Да започнем отначало\" е една от най-популярните песни на Орлин Горанов,  позната на поне две поколения българи и неслучайно се превръща и в  заглавие на книгата. Първите страници го представят като хлапе с ожулени от тичане по баирите  край Берковица колене, научено на труд и дисциплина в редовете на хор \"Бодра смяна\".\r\nВ тази книга излизат наяве много от неизвестните за широката публика  интереси на Орлин Горанов – В гимназията се научава да разбира и от двигатели с вътрешно  горене, което пък му помага да се справя в трудни ситуации по време на  турнетата из страната по-късно. А лекотата, с която усвоява чужди езици,  е плюс при многобройните му гастроли по света. И до днес да пътува за  него не е само необходимост, но и голямо удоволствие – особено по море.       \"Разбрах, че човек не трябва да се взема насериозно, защото е преходно явление на тази земя. Не е лесно, но има лековито хапче – смехът, шегата. Много помагат позитивните хора и приятелите. С тях се чувстваш истински жив и достатъчно силен да продължиш напред по пътя. А и музиката го прави по-лесен, по-хубав.\" – Орлин Горанов    \"Имам Орлин за много скъп човек, защото той е донесъл най-много радост в живота ми. За мен той е рицарят на нашето време.\" – Борис Панкин\r\n\"Обичам мекотата и свободата в общуването му с хората и лекотата, с която минава през живота, дори понякога не всичко да е наред. Естествен и искрен, той е опериран от звездомания и за него няма абсолютно никакво значение дали пее в малко забутано местенце, или на голяма сцена - той е един и същ, дава всичко от себе си. Голям е!\" – Иван Тенев\r\n\"Да имаш Орльо за приятел е страхотна привилегия. Предугажда и леко, без грам демонстрация прави така, че да се чувстваш спокоен, обгрижен и обичан. Безупречно е коректен и всеотдаен, роднина да ми е, не би се държал така с мен. Рядко се среща такова безоблачно и ценно приятелство. Късметлия съм!\" – Орлин Павлов   ", "date": "2018.11.19", "title": "Орлин Горанов издава автобиография"}
{"url": "https://www.actualno.com/society/rekord-selo-v-italija-hvana-nad-58-000-djigiti-za-dve-sedmici-news_707008.html", "text": "  Когато малкото италианско селце Акуетико си поставя експериментално камера за следене превишена скорост не е очаквало, че ще види поставянето на рекорд. Само за две седмици от тази камера са заснети 58 568 нарушители, съобщава Би Би Си, цитирани от БГНЕС.     Местният кмет Алесандро Алесандри решава да си направи експеримент, след част от 120 жители на селцето са се оплакали от джигитите по пътищата.   Но той не повярвал, когато резултатите пристигнали на бюрото му.\r\nДанните сочели, че средно на всеки няколко минути преминава кола с превишена скорост, като там ограничението е 50 км./ч., като най-сериозното нарушение е 135 км./ч.  „Това е лудост, като се има предвид, че непрекъснато жители пресичат пътя и се движат из селото”, заявява Алесандри.\r\nКамерата е разположена в близост до пешеходна пътека и е записала как десетки коли преминават край нея със 100 км./ч., което е два пъти над нормата и е животозастрашаващо в село населявано основно от възрастни хора.   И почти всички от 20-те топ нарушители са преминали през населеното място през деня и то по магистралата минаваща през него. Алесандри обяснява, че малкото му селце, което се намира в близост до Френската граница, страда от много проблеми свързани с трафика.    С три основни пътя свързващи близкия италиански район Пиемонт със северното италианско крайбрежие точно този минаващ през селцето е най-предпочитан от хората, които искат да избегнат бабунките, радарите и магистралните такси. Освен това пътят е предпочитан и от мотоциклетистите, които използват подходящия асфалт, за да си организират гонки между големите градове.\r\n„Надяваме се, че тези уреди за измерване на скоростта ще попречат на шофьорите да нарушават правилата, а и ще има ползи и за гражданите на Акуетико, защото целта е не да се правят пари от глоби, а да се осигури безопасността на гражданите”, заяви Алесандри.", "date": "2018.11.19", "title": "Рекорд: Село в Италия хвана над 58 000 джигити за две седмици"}
{"url": "https://www.actualno.com/sofia/v-bojurishte-otkriha-porednata-obnovena-obshtinska-sgrada-news_707016.html", "text": "  В Божурище беше открита поредната, изцяло реновирана, общинска сграда - старото ТПК.     На откриването присъстваха: Васил Цветков - Народен представител, Никола Николов - зам. областен управител на Софийска област, Галя Георгиева - зам. областен управител на Софийска област, Трайко Младенов - кмет на гр. Костинброд, Борислав Борисов - кмет на с. Петърч, Андрей Иванов - кмет на гр. Драгоман, д-р Атанас Тенев - Председател на Общински съвет гр. Костинброд, зам.кмет Емилия Милушева и общински съветници. „Благодаря Ви за уважението, също така, благодаря на всички граждани, които дойдоха, проявявайки интерес към този обект. Към момента сградата е обновена и реновирана, подновени са всички вътрешни съоръжения и помещения. В сградата се помещават различни видове дейности, които гражданите могат да ползват според нуждите си - Клуб на пенсионерите, запасните офицери, ветерани от войните и военноинвалидите в гр. Божурище, ПП ГЕРБ, БСП, ПП АТАКА, шивашки и фризьорски услуги, както и юридическа консултация. Успех на всички помещаващи се в сградата! А ние, продължаваме със следващия обект, работещ в полза на съгражданите ми!“, заяви кметът Георги Димов.  ", "date": "2018.11.19", "title": "В Божурище откриха поредната обновена общинска сграда"}
{"url": "https://www.actualno.com/books/dokumentalna-saga-za-jivota-i-smyrtta-na-ludmila-jivkova-izliza-prez-dekemvri-news_706966.html", "text": "  Новата обемна биография на Людмила Живкова, “Животът и смъртта на Людмила Живкова”, е резултат на многогодишен труд на автора Иво Милев. Той работи по темата \"Людмила Живкова\" от 2009 г. във връзка с развитие на проект за игрален филм на продуцентските компании \"СИА\" и \"Камера\". След работа с над 50 000 страници архивен материал, в по-голямата си част неизползван досега, книгата представлява ултимативния биографичен разказ на дъщерята на бившия първи Тодор Живков.     В центъра на този разказ е личната драма и трагедия на една жена, умряла с чувството, че е предадена, изоставена и излъгана, дори от собствения си баща, а смъртта ѝ и до днес продължава да буди загадки.\r\n„Животът и смъртта на Людмила Живкова“ е навременна книга, дистанцирана и ангажирана в еднаква мяра. Иво Милев е подходил с хирургическата точност на хронист. Събрал е детайлите в едно плътно цяло. Оформил е образ, който може да се възприема с хладен разум\", казва за новото издание неговият редактор Силвия Недкова.     По думите ѝ документалната сага не е предназначена да защитава или отрича времето, хората, решенията им. Това е описание, страничен поглед върху всичко възможно, което ги е оформило.\r\n\"Полезността на този труд е безспорна. Но по-важно е, че читателят инстинктивно изгражда доверие към неприсъстващия разказвач\", категорична е още Недкова. с автор Иво Милев излиза на 5 декември под логото на издателство СЕНС. Книгата е с обем 736 страници и представлява луксозно издание с твърди корици.    ", "date": "2018.11.19", "title": "Документална сага за живота и смъртта на Людмила Живкова излиза през декември"}
{"url": "https://www.actualno.com/pleven/nad-30-kamiona-zakysali-minalata-nosht-v-mestnostta-shumata-v-plevensko-news_706907.html", "text": "  Над са закъсали миналата нощ в местността „Шумата“ на пътя Плевен – Русе. Обилният снеговалеж е създал хаос. По информация на очевидци кръстосани ТИР-ове са блокирали движението, а някои от тежките автомобили влезли в канавката. За щастие пострадали при инцидентите няма, съобщи сайтът „Плевен за Плевен“.     Наистина е имало задръстване в този пътен участък. Станало е около 2,00 ч., потвърди пред инж. Ивайло Денчев, директор на Областното  пътно управление в Плевен.\r\n„Полицията решила да спре ТИР-овете в тази местност без да ни уведоми. Някои от шофьорите са се изнервили, тръгнали да изпреварват, навлезли в насрещното движение и закъсали. Изпратихме камиони, които изтеглиха авариралите машини и пуснахме движението в участъка“, поясни инж. Денчев.\r\nТой допълни, че миналата нощ в цялата област са работили 62 снегопочистващи машини. Проблеми с движението е имало само в местността „Шумата“. Пътищата са проходими при зимни условия. Места със снегонавявания в региона няма.  ", "date": "2018.11.19", "title": "Над 30 камиона закъсали миналата нощ в местността „Шумата“ в Плевенско"}
{"url": "https://www.actualno.com/asenovgrad/vijte-za-koi-ulici-v-asenovgrad-predstoi-asfaltirane-news_706847.html", "text": "  Точно 123 000 лева е похарчила община Асеновград за последните ремонти на обекти, заложени в Инвестиционната програма за 2018 г. С тези пари са ремонтирани улиците „Мир“ и „Родопи“ в село Стоево. Извършен е и ремонт на покривите на НЧ „Никола Йонков Вапцаров“ в Козаново и на административна сграда в центъра на асеновградския квартал „Горни Воден“. Предстои изпращане на възлагателни писма до избраните фирми изпълнители, които трябва да осъществят ремонтни дейности на още осем улици – също заложени, като обекти в Инвестиционната програма. Това ще коства на общината сума в размер на 358 000 лева.     Планираните строително-ремонтни работи включват асфалтиране на улиците „Искра“ (в участъка между улиците „Капитан Андреев“ и „Лозенград“), „Росица“ (в участъка между улиците „Атанас Мишев“ и „Незабравка“) и „Асенова крепост“ (в участъка от ОУ „Христо Ботев“ до ДГ „Бако Динчо“). В квартал „Долни Воден“ предстоят изграждане на тротоари на улица „Захария“ (пред ОУ „Панайот Волов“ и ДГ „Радост“). В село Тополово ще бъде извършено баластриране и направа на бордюри на улиците „Богомилска“ и „Речна“. В Боянци е планирано отводняване на улица „Рила“, а в Мулдава ще бъде преасфалтирана улица „Тракия“ и също ще бъдат изградени бордюри там.", "date": "2018.11.19", "title": "Вижте за кои улици в Асеновград предстои асфалтиране"}
{"url": "https://www.actualno.com/business/biznesyt-alarmira-zaradi-brexit-poskypvat-vnosnite-stoki-ot-velikobritanija-news_706914.html", "text": "  Повече от две трети от бизнеса смятат, че след Brexit цените на вносните стоки от Великобритания, основно автомобили и лекарства, ще поскъпнат.     Това показва експресно проучване на Българската търговско-промишлена палата сред членовете й за периода 13-16 ноември.\r\n72% от фирмите смятат, че цените на вносните стоки от Великобритания ще поскъпнат.\r\nПрез 2017 г. Великобритания е на 11-о място в българския износ с 651 млн. евро, вносът ни от там възлиза на 476 млн. евро (18-о място сред страните, от които България най-много внася). Най-много от Острова през 2017 г. сме купили лекарства и автомобили, следвани от електрическа енергия и алкохол. посочва проучването.     Според 58% износът ни към островната държава ще се намали. Едва 25% виждат възможности да се завърнат работещите българи от Великобритания в България и частично да бъде решен проблемът с липсата на човешки ресурси за бизнеса.\r\nИзлизането на Великобритания от ЕС ще се отрази негативно на малкия и средния бизнес Всяка трета фирма у нас смята, че ще бъде ощетена от решението на Острова, разкриват от БТПП. \r\nОчакванията са оборотите на фирмите, които търгуват с Великобритания, да тръгнат надолу. Brexit ще причини сериозни загуби на всяка пета българска компания. 31% от участващите фирми в допитването имат бизнес или търговски отношения с Великобритания. Износът ни за Острова са лекарствени продукти и автомобилни части, сектор във възход у нас през последните години.    Част от новите стоки, които успешно се продават на Острова, са мебели с ръст от 25% при износа за 2016 г. спрямо 2015 г. Няколко компании в сферата на информационните и комуникационните технологии също се налагат на пазара.\r\nПовече от половината от фирмите (53%) смятат, че ще има и отлив на инвестиции от Великобритания към България. Великобритания е на 5-о място по размер на чуждите инвестиции у нас - общо до края на 2017 г. те са в размер на 2,3 млрд. евро.   През 2017 г. обаче те са с отрицателна стойност и имаме отлив от 61 млн. евро инвестиции от Обединеното кралство.\r\nСред 100-те най-големи фирми с участие на чуждестранни инвеститори в България са дружество за метални изделия, конструкции и профили, голям дистрибутор на автомобилни горива и смазочни материали, производител на вина от грозде и търговец на цигари, показват данни на Българска агенция по инвестиции.\r\nПовече от 50% от предприемачите не очакват сериозно влияние от Brexit върху българската икономика. Почти една трета (28%) са тези, които смятат, че излизането на Великобритания от ЕС ще се отрази негативно на България, било то пряко или индиректно.   Около 15% не могат да преценят ефектите. Само 2% считат, че отделянето на Великобритания ще има положителен ефект върху нашата икономика.\r\nНа въпроса конкретно дали за тяхната дейност Brexit ще има влияние, компаниите дори са по-оптимистично настроени в отговорите си. Близо 2/3 (67%) не очакват за тяхната дейност някакво влияние от напускането на Евросъюза, 21% смятат, че ще пострада бизнесът им, 8 на сто не могат да преценят, а само 4% виждат позитиви за тях.   Спрямо първото проучване по темата, което БТПП прави още през 2016 г., непосредствено след референдума във Великобритания, резултатите от сегашното допитване показват, че намалява делът на фирмите, очакващи сътресения от Brexit.\r\nТогава 27% са били на мнение, че отделя нето на Великобритания ще им се отрази негативно (при 21% в проучването през 2018 г.).\r\nНегативно отражение ще има и върху туристическия сектор, ако ЕС и Великобритания не се договорят за по-либерализиран режим. За 2017 г. британските туристи в България са 338 114, което е ръст от 23,8% спрямо същия период на 2016 г.\r\nБританските туристи проявяват интерес към българските балнеоложки центрове, морски и планински почивки, ски туризъм, обиколни и комбинирани опознавателни турове. Великобритания се нарежда на 9-о място по брой туристи\r\nВ обратна посока са се насочили за същия период 170 367 българи, с нарастване от 20% спрямо януари-декември на 2016 г., показват данните на статистическия ни институт.", "date": "2018.11.19", "title": "Бизнесът алармира: Заради Brexit поскъпват вносните стоки от Великобритания "}
{"url": "https://www.actualno.com/sofia/do-kraja-na-sedmicata-shte-zarabotjat-kriznisnite-centrove-v-sofija-news_706975.html", "text": "  До края на седмицата двата кризисни центъра, които се намират в столичния квартал „Захарна фабрика“ ще отворят врати. Те ще дадат подслон на 170 души в мразовитите нощи като има възможност капацитетът им да бъде разширен, съобщиха от пресцентъра на Столичната община.     \"Все още не са отворени, защото има свободни места в центровете за временно настаняване. През почивните дни трима души са потърсили подслон и са били настанени в такива центрове. В тях има още над 10 свободни места\", допълва БГНЕС.   Сигнали за мръзнещи хора могат да се подават на телефон 112. В кризисните центрове, хората без дом ще могат да пренощуват и да се изкъпят, като в светлата част на деня ще трябва да напуснат кризисния център и да се върнат отново вечерта. Желаещите да спят на топло нямат ограничения в броя на нощувките там.", "date": "2018.11.19", "title": "До края на седмицата ще заработят кризнисните центрове в София"}
{"url": "https://www.actualno.com/vraza/izgrajdaneto-na-kariera-vdigna-na-protest-dve-vrachanski-sela-news_707001.html", "text": "  Студеното време не попречи на жители от двете села Мало и Голямо Пещене да дойдат на протест пред екологичната инспекция във Враца. Протестът е породен от изграждането на кариера за край двете населени места. Проектът предвижда мината да бъде създадена в близост до домовете им, което ще окаже пагубно въздействие върху здравето и природата на района. Кариерата ще се разположи на терен от близо . Трасето за строителството ще преминава до Гробищния парк и ще разрушава пътната настилка. В района се развива и , което също ще „загине“, ако планът на инвеститора бъде реализиран. С проблема на двете села вече е запознат и кмета на община Враца Калин Каменов, от когото хората търсят съдействие .     Местните жители няма да допуснат кариерата да замърсява района, дори са открили пропуски в документациите, които инвеститорът е представил. Оценката за въздействие на околната среда е и не съответства на изискванията. В ареала на Мало и Голямо Пещене се срещат редки животински видове, които трябва да бъдат опазени. Според протестиращите Процедурата е минала на обществено обсъждане, за което почти никой от тях не разбрал кога и къде се провежда.\r\nПротестиращите издигнаха лозунги „ “ и „Искаме по-чист въздух“. Против добива на глауконит са се обявили над 90 % от  местното население. Те са категорични,че кариерата ще доведе само до проблеми и ще обезлюди района. Още повече, че ще бъдат създадени само 4 работни места. Река Скът, любимо място за риболов, ще бъде замърсена. Тревога предизвиква и факта,че никъде в Европейския съюз не се добива глауконит и никой не е наясно какво точно е вредното въздействие върху хората и природата.\r\nВ РИОСВ-Враца са внесени възражения от гражданите, които на този етап остават без отговор от страна на институцията. Събрана е и протестна подписка, подписана от близо 300 души. Тя бе внесена от кмета на Голямо Пещене по време на заседание на експертен съвет по темата, който трябва да реши реални ли са опасенията на хората.  ", "date": "2018.11.19", "title": "Изграждането на кариера вдигна на протест две врачански села"}
{"url": "https://www.actualno.com/education/predvideni-sa-15-mln-lv-stipendii-za-dualnoto-obuchenie-news_706925.html", "text": "  На този етап за следващата година сме предвидили 1,5 млн. лв. за стипендии на ученици, които се обучават в дуална форма, мислим да ги увеличим. Това каза министърът на образованието и науката Красимир Вълчев по време на конференция „Ценности и образование\", предаде репортер на Агенция „Фокус“.     \"Дуалната форма на обучение трябва да се разширява, ние ще подпомагаме това със средства от държавния бюджет. За следващата година сме гласували такива средства за стипендии на ученици, които са включени в дуална форма на обучение. Предстои да стартираме проект по Оперативна програма \"Наука и образование за интелигентен растеж\", който ще подготвя допълнителни условия за разширяване на дуалната форма на обучение\", посочи той.   ", "date": "2018.11.19", "title": "Предвидени са 1,5 млн. лв. стипендии за дуалното обучение "}
{"url": "https://www.actualno.com/curious/luboven-horoskop-za-19-25-noemvri-news_706882.html", "text": "        Ще ви бъде трудно да сдържате емоциите и думите си. В резултат на  това е възможно да нараните чувствата на половинката си, особено ако  въпросът е на деликатна тема. Опитайте се да овладеете вашия темперамент  или през тази седмица се въздържайте от провеждането на тежки  разговори. Комуникацията с половинката ви ще върви добре. Възможно е да  проведете разговори, свързани с финанси и да решите дали е удачно да  предприемете някакви инвестиции. Запазете идеите си само за двама ви. В  края на седмицата се отдайте на усамотение, защото според звездната  карта ви очакват вълшебни моменти.   Ако искате да обсъждате нещо важно с партньора, направете го до  вторник. След това комуникацията няма да върви лесно. Всичко е  поправимо, ако запазите добрия тон. Времето е подходящо да планирате  нещо, свързано с общото ви бъдеще.     Постарайте се да избягвате конфликтите и контролирайте желанието си  да надделеете над партньора. Въпреки че ще бъдете изкушени да използвате  думите си като смъртоносно оръжие, помислете кое е по-важно за вас –  последната дума да е ваша или връзката ви да се запази. ", "date": "2018.11.19", "title": "ЛЮБОВЕН хороскоп за 19-25 ноември"}
{"url": "https://www.actualno.com/vidin/vsichki-ulici-vyv-vidin-sa-izchisteni-do-asfalt-news_706915.html", "text": "  Работници и техника на звено „Чистота“ към Общината бяха в готовност за посрещане на първия за годината снеговалеж вчера. От 21 часа в неделния ден започна почистването на надлезите и кръговите движения в град Видин. , като първо бяха почистени основните пътни артерии, а до сутринта – местата около детски градини, училища, обществени сгради и малките улички в кварталите. Изпълняват се всички дейности в съответствие с Оперативния план на Община Видин за снегопочистването за сезон 2018/2019 година.      Не са възникнали проблеми в селищата на територията на Общината. Навсякъде е почистено и проходимо, няма населени места без ток и вода. Снегопочистващите фирми са в готовност при обилен снеговалеж и влошаване на метеорологичните условия да реагират своевременно.", "date": "2018.11.19", "title": "Всички улици във Видин са изчистени до асфалт"}
{"url": "https://www.actualno.com/sofia/chasti-ot-centyra-na-sofija-ostanaha-bez-tok-news_706921.html", "text": "  Голяма авария остави част от центъра столицата без електрозахранване за повече от час, предаде репортер на БГНЕС.     Ток няма на ул. Позитано, бул. Христо Ботев, част от ул. Алабин, ул. Три уши, район Триадица. Засегнати от аварията са и много адреси в община Възраждане в централната част на столица, както и ул. Отец Паисий, Цар Самуил, Братя Миладинови, бул. Ал. Стамболийски, ул. Стефан Стамболов, ул. Лавеле, Ломска, Княз Борис I, бул. Тодор Александров. Ток няма и в Зона Б-5-3, Зона Б-5, ул. Средна гора, ул. Опълченска, Възраждане, Марко Балабанов, кв. Разсадника, както и в квартал Люлин – трета, четвърта, пета и шеста част.   От ЧЕЗ съобщават, че е планирано аварията да бъде отстранена до 12 ч. днес. Аварийните екипи на ЧЕЗ работят за максимално бързо възстановяване на подаването на електричество.", "date": "2018.11.19", "title": "Части от центъра на София останаха без ток"}
{"url": "https://www.actualno.com/montana/zapochvat-kolednite-tyrjestva-v-montana-news_706911.html", "text": "  На ще грейне Коледната елха в Монтана. В церемонията по запалване светлините ще участва децата от школа по изкуствата \"Добри Христов\" към читалище \"Разум 1883\". Тържеството ще започне на пл. пл. \"Жеравица\" в 17;30 часа.     Ден по късно започва и Коледният базар на открито в Монтана. Десетте дървени къщички, изработени специално за него миналата година, вече са ангажирани. Тази година интересът на търговци и производители е по-голям и поради това площта на базара ще бъде увеличена, съобщиха от общинска администрация. Търговски маси и шатри, освен на , ще могат да се разполагат и на алеята от центъра до Общинския младежки дом.\r\n„Надяваме се така да осигурим повече разнообразие и празнично настроение на хората от района и техните гости за посрещането на Рождество Христово и Новата 2019 година, заяви зам.-кметът на Монтана Станислав Станоев. Освен това ще дадем възможност на местни производители да представят стоките си, както и на търговци, които предлагат подходящи за духа на  Коледа подаръци, традиционни лакомства, играчки, празнична украса, занаятчийски изделия и други сезонни стоки.\r\nКоледният базар ще радва жители и гости на града от – Ивановден.  ", "date": "2018.11.19", "title": "Започват Коледните тържества в Монтана"}
{"url": "https://www.actualno.com/vraza/20-sm-snjag-vyv-vraca-osnovnite-pytni-arterii-sa-chisti-news_706884.html", "text": "  Снежната покривка във Враца днес е около 20 см, температурата в този час 0 градуса. Сняг вали от вчера следобяд, а от 17 часа коли на БКС положиха техническа сол на основните пътни артерии.     Облачно време в града под Околчица, очаква се температурите да са между -1 и плюс 1 градуса. Във вторник и сряда валежите от сняг ще продължат. БКС има готовност с 5 тона магнезиев хлорид, който при взаимодействие със солта действа до минус 25 градуса  и ще бъде полаган на стръмните и опасни участъци по пътя.   До момента основните пътни артерии са чисти и проходими при зимни условия.  ", "date": "2018.11.19", "title": "20 см сняг във Враца, основните пътни артерии са чисти"}
{"url": "https://www.actualno.com/starazagora/v-stara-zagora-zapochvat-klimentovi-dni-news_706879.html", "text": "  С ритуално запалване на огъня и издигане на флага на „Дните на възхвала на Св. Климент, архиепископ Охридски“ започват Климентовите дни в рамките на на Народно читалище „Св. Климент Охридски 1858“.      ще има различни мероприятия на клубовете и формациите на читалището. С конкурса „Пей  и танцувай с мама и татко” на НУ „Димитър Благоев” и концерт на Вокална студия „Розов свят” при  читалището на 21 ноември ще се отбележи денят на християнското семейство. В четвъртък ще бъдат отличени участниците в двадесет и третото издание на конкурса за  детска и юношеска поезия „Христо Кацаров”.\r\nНа 25 ноември в храм „Св. Богородица” ще бъде отслужен водосвет и благодарствен молебен, посветен на Св. Климент, архиепископ  Охридски, и ще има тържествен концерт на художествените колективи при читалището. Петнадесетото издание на конкурса за художествено слово и рецитаторско майсторство „Език мой ангелогласен” ще се проведе на 28 ноември, а два дни по-късно ще се играе постановката „Малкият  принц” по Антоан дьо Сент Екзюпери на театрална школа „Самодейци” при читалището. Със сваляне на флага на „Дните за възхвала на Свети Климент, архиепископ Охридски” ще бъдат закрити тържествата на Климентовите дни на 30 ноември.\r\nНародно читалище „Св. Климент Охридски“ е основано в най-голямата махала на града Акарджа. То е четвъртото читалище по българските земи в Османска Турция след тези в Свищов, Лом и Шумен. Разполага с , има над 30 формации и школи за млади и стари. Читалището е организатор на няколко национални конкурса в областта на фолклора и детското изкуство.  ", "date": "2018.11.19", "title": "В Стара Загора започват Климентови дни "}
{"url": "https://www.actualno.com/society/njama-postradali-bylgarski-voennoslujeshti-pri-obstrel-na-letishte-kandahar-news_706909.html", "text": "  Няма пострадали български военнослужещи при обстрела на базата на международните коалиционни сили на летище \"Кандахар\".     На 18 ноември 2018 г., в 22.15 часа местно време (19.45 часа българско време) базата е била подложена на ракетен обстрел, съобщиха от пресцентъра на Министерството на отбраната.   ", "date": "2018.11.19", "title": "Няма пострадали български военнослужещи при обстрел на летище \"Кандахар\""}
{"url": "https://www.actualno.com/europe/kurc-priema-vyv-viena-liderite-na-stranite-ot-zapadnite-balkani-news_706886.html", "text": "  Канцлерът на Австрия Себастиан Курц приема за среща във Виена правителствените лидери на пет страни от Западните Балкани, съобщава националният ежедневник Die Kleine Zeitung, цитиран от агенция \"Фокус\".     В австрийската столица пристигат министър-председателите на Сърбия (Ана Бърнабич), Албания (Еди Рама), Босна и Херцеговина (Денис Звиздич), Косово (Рамуш Харадинай) и Черна гора (Душко Маркович). Освен тях на срещата във Виена ще присъстват също европейският комисар за Цифрова икономика и цифрово общество Мария Габриел, и Йоханес Хан, отговарящ за политиката за съседство и преговорите за разширяване. Премиерът на Македония Зоран Заев отмени участието си поради причини, свързани с работния му график.   На срещата във Виена ще бъдат обсъдени европейската перспектива на страните от Западните Балкани, регионалното сътрудничество и двустранни конфликти, поясниха от пресслужбата на Курц. Австрия, която в момента е председател на Съвета на Европейския съюз, се представя като един от най-големите привърженици на членството в Общността на шестте страни от региона.\r\nПрограмата на форума на високо равнище започна в 10:00 часа българско време.  ", "date": "2018.11.19", "title": "Курц приема във Виена лидерите на страните от Западните Балкани"}
{"url": "https://www.actualno.com/healthy/obnovjavat-s-280-linejki-amortiziranija-avtopark-na-speshnata-pomosht-news_706918.html", "text": "   . Това заяви министърът на здравеопазването на Кирил Ананиев след подписването на двата договора за доставка на нови линейки, предаде БГНЕС.     От думите на Ананиев стана ясно, че в момента в системата на спешната помощ , като при направения преглед на тяхното техническо състояние се е установило, че . .   \"Това е първата реална крачка към изпълнението на проекта за обновяване и модернизиране на спешната помощ у нас. Стартирането и изпълнението на този проект е водещ приоритет за мен и моя екип, тъй като с неговото изпълнение ще дадем по-голям достъп на българските пациенти до спешната помощ и ще извършим сериозна модернизация на парка\", поясни още Ананиев.\r\nЗдравният министър и изпълнителният директор на „София Франс Ауто“ АД Стоян Желев положиха подписите си върху двата договора за доставка на линейки с необходимото оборудване, част от мащабен проект за модернизация на спешната медицинска помощ в България.  „ “, припомни министър Ананиев.\r\n„В момента, в системата на спешната помощ има 651 линейки. При направения преглед на тяхното техническо състояние се установи, че по-голямата част от тях са доста амортизирани. Това, което ще направим с изпълнението на тези два договора, “, обясни още Ананиев и припомни, че по обособените позиции по проекта, отнасящи се до високопроходими линейки, няма постъпили предложения в началния етап на поръчката. В момента тя обаче в възобновена.    . Единият е за 185 линейки, свързани с превоза, наблюдението и първоначалното лечение на пациентите. Вторият е свързан с интензивните грижи. Гаранционният срок, който ще бъде предоставен на Министерството на здравеопазването от изпълнителят на проекта, е 5 години. Първите линейки трябва да бъдат доставени до 60 дни от подписването, а за останалите е предвиден срок от 120 дни от заявката на възложители, по график, определен за следващите 3 години.     .\r\nОт своя страна изпълнителният директор на „София Франс Ауто“ АД Стоян Желев увери, че фирмата има професионалната и организационната възможност да реализира правилно тази голяма обществена поръчка. „Договорът никак не е лесен, условията за ангажиращи за изпълнителя. Ние ще направим всички по силите си да доставим качествени продукти, които да се ползват безаварийно“, подчерта още той.", "date": "2018.11.19", "title": "Обновяват с 280 линейки амортизирания автопарк на спешната помощ"}
{"url": "https://www.actualno.com/healthy/bls-trjabva-da-se-govori-za-sumite-koito-nzok-dylji-na-bylgarski-bolnici-za-minali-godini-news_706896.html", "text": "  \"Трябва да се говори за сумите, които НЗОК дължи на български болници за минали години.\" Това каза пред БНР д-р Иван Маджаров – председател на БЛС.     \"Иначе нямаме нищо против да се предвиждат средства за плащане на дейностите в чужбина. Не е необходимо да си затваряме очите, за да трупаме лихви\", допълни още той.   \"За нас основополагащ момент в бъдещия бюджет за 2019 г. трябва да бъде невъзможността за прехвърляне на гласуваните средства по пера, от едно перо в друго, защото само така се гарантира, че решението на парламента относно политиката във всяка една от сферите ще бъде спазена. Също и невъзможността за предварително изпълнение на глоби – не може да удържат пари от лечебните заведения, когато те са обжалвали дадено наказание - това е форма за натиск и има голяма вероятност някой да бъде фалиран. Това за нас са най-важните моменти. Оттам нататък имаме редица предложения, които направихме при публикуване на бюджета на НЗОК. От парламентарната трибуна разбрахме, че голяма част от тях ще бъдат приети. Все пак очаквам да видим крайния резултат на бюджета\", посочи д-р Маджаров.\r\n\"Ако работим заедно и се съсредоточим върху общите неща, които са в интерес на всички лекари и пациенти, не би трябвало да очакваме протести,\", смята Маджаров.  Той е категоричен, че възможност с наличните пари, които се предвиждат като увеличение на бюджета, да се осигури повишение на някои евтини пътеки, които се изпълняват предимно в лечебни заведения от първо ниво - като общинските. Според него трябва да се помисли и за тази пътека за долекуване и продължително лечение, защото там парите са малко и никой не проявява интерес да я изпълнява.\r\n\"За профилактика също трябва да се предвидят допълнително средства\", смята д-р Маджаров. Според него профилактичните прегледи трябва да бъдат задължителни, но в момента средства за това няма.   Припомняме, че днес лекарският съюз и НЗОК започват преговори за сключване на нов рамков договор за догодина. От БЛС са категорични, че какъвто и здравноосигурителен модел да се приеме, за в бъдеще лекарите трябва да участват в договарянето на националната рамка.    ", "date": "2018.11.19", "title": "БЛС: Трябва да се говори за сумите, които НЗОК дължи на български болници за минали години"}
{"url": "https://www.actualno.com/prasspress/patriotichni-igri-news_706885.html", "text": "   „Патриотизмът е последното убежище на негодника!“       Нещо стана. Някъде се обърка хубавата работата. И сега цялото ръководство на ДАБЧ, начело с председателя Петър Харалампиев, е в ареста с обвинение, че търгува с българско гражданство. Според прокуратурата господата се конституирали  в класическо ОПГ, което раздавало срещу 5000 евро фалшиви документи за гражданство на македонци, украинци, молдовци, албанци, косовари.  ДАБЧ, както е известно, от години се арендува от ВМРО! Те номинираха Петър Харалампиев за директор лани. Но като усетиха, че жегата е зад ъгъла, патриотите направиха като мошениците във филма „Топло“, ако помните. Войводата каза: „Жертвай го!“ И ВМРО откри, че Харалампиев не бил член на нито една от партиите в коалицията ОП.\r\nТърговията с българско гражданство е обществена тайна от години. При това тази тайна стана известна и в Европа. \"Нувел обсерватьор\" публикува статия под заглавие: „Как България фабрикува фалшиви и опасни европейци“. В нея се казваше, че в далаверата участвали най-малко двама националисти - един министър и един вицепремиер.\r\nКаракачанов вие като флекс: „Нито стотинка не е влязла във ВМРО от паспорти! И ако някой докаже противното, ще се гръмна на площада в София!“    Възможно е! Не да се гръмне, а за стотинката… Даже е  логично. Няма да е сефте парите да заобикалят партийната каса и да влизат в лична каса. И тогава Каракачанов може да се закълне с чиста съвест, а дори и със своята, че в касата на партията не е влязла стотинка!\r\nПрез 2015 г. БГНЕС писа: „Не е тайна, че съществува паспортната мафия с десетки хиляди лева дневен оборот. Известно е, че един от офисите за подобна дейност е в централата на ВМРО.“\r\nТогава допуснахме, че Каракачанов ще съди БГНЕС за клевета. Но много интересно, той не ги съди. Значи? Именно.\r\nВ началото на 2015 г. ВМРО монополизира пазара на тескеретата, като успя да наложи за шеф на АБЧ своя човек Борис Вангелов Борисов, юрисконсулт на Фондация ВМРО. Той не отговарял на нито едно изискване за поста. Например трябва да знае поне един език. А Борисов явно е монолингвист, защото представил удостоверение за завършен по спешност краткосрочен курс по руски език. Обаче Каракачанов натискал, даже заплашвал, че правителството ке падне, ако това назначение не стане.\r\nПред очите на цялата държава години наред върви тежка далавера и никой не я вижда? Защо ли?   От прокуратурата се оправдаха тези дни, че два пъти са предлагали на ДАБЧ да спазва закона при издаването на удостоверения за български произход.\r\nПовтарям: предлагали!\r\nАма много либерално, бе, господа, прокурори! И то във времена когато либерализмът излиза от мода.\r\nНикога не сме допускал, че в „инструментариума“ на държавното обвинение фигурира и предложение за спазване на закона!   И понеже е предложение само, юнаците от ДАБЧ си го преместили в другия крачол. И продължили да продават удостоверенията за български произход.\r\nТака и не се разбра какво се обърка, та прокуратурата изостави либералния подход и посегна на арендата на ВМРО. Явно с яденето се увеличи много апетитът…\r\nМежду другото научаваме, че министър Каракачанов отменил скандална заповед, с която избра една беларуска компания за ремонта на Су-25 на цени в пъти по-високи, и разпоредил нови преговори. Не казвам, че има връзка. Само ви съобщавам.  Тони Филипов , д-р, ", "date": "2018.11.19", "title": "Патриотични игри"}
{"url": "https://www.actualno.com/society/minu-stajkov-pred-insult-lekari-i-razsledvashti-se-symnjavat-v-simulacija-news_706892.html", "text": "   От там веднага потърсили специализирана помощ от свои колеги, съобщава \"24 часа\", позовавайки се на свои източници от следствения арест.      Той бил приет в МВР болница, където му направили подробни изследвания и се оказало, че и без риск от исхемичен инсулт. Лекарите предложили да мине и през ядрено-магнитен резонанс за по-категорична диагноза, но бизнесменът не се съгласил и се върнал в килията.    Според медици при инжектирането на определени препарати се появяват симптоми на инсулт, но без фатален край.\r\nПотърсени за коментар, от прокуратурата обясниха, че ще проверят случилото се.  Наскоро Апелативният специализиран наказателен съд дялове и банкови сметки на бизнесмена Миню Стайков, както и възбрана над множество негови недвижими имоти в цялата страна – земеделски земи, жилища, сгради. Припомняме, че Миню Стайков е обвинен като лидер на 8-членна престъпна група за държане и продажба на цигари без акцизен бандерол, данъчни престъпления и пране на пари. Стайков, синът му Стайко Стайков и още шестима бяха привлечени под наказателна отговорност на 6 септември 2018 г. Часове по-късно Специализираната прокуратура представи на съда доказателства за това, че групата е организирала производството на цигари в нелегални фабрики и ги е разпространявала на черния пазар. С действията си участниците са избегнали и плащането на ДДС и са възстановили неследващ се данъчен кредит в размер на 1 016 139 лева при търговска дейност.     По отношение на Миню Стайков съдът прие като обосновано предположението, че участвал в схема за пране на пари. Миню Стайков и още двама от участниците в групата са с наложени мерки за неотклонение \"Задържане под стража\" и остават в следствения арест. Стайко Стайков се издирва от Интерпол.     ", "date": "2018.11.19", "title": "Миню Стайков пред инсулт. Лекари и разследващи се съмняват в симулация"}
{"url": "https://www.actualno.com/burgas/bylgarska-opera-sybira-na-edna-scena-izvestni-tenori-i-folkloren-ansambyl-news_706891.html", "text": "  Операта на Парашкев Хаджиев „Луд Гидия“ е създадена по творбата на Пенчо Славейков преди близо 60 години. На сцената на Държавна опера Бургас тя ще бъде показана на Премиерата й се състоя по време на музикалните празници „Емил Чакъров“.      Опера „Луд гидия“ ще събере на една сцена Професионален фолклорен ансамбъл „Странджа“ и тенорите Николай Моцов и Александър Баранов. Един от основните елементи в спектакъла е изключително атрактивната хореография, дело на Анна Пампулова.  Особено емоционален момент е „солото“ на гъдулка на лудия гидия Илия, изпълнено всъщност на цигулка от концертмайстора Йордан Ковачев. Либретото представя изключително увлекателна история от българския бит на отминали вече времена. С български ритми и танци е разказана една любовна история между двама млади хора. Не е пропусната и историческата нишка за драматичната съдба на разделени братя българин и яничар, намерили се след години.       ", "date": "2018.11.19", "title": "Българска опера събира на една сцена известни тенори и фолклорен ансамбъл"}
{"url": "https://www.actualno.com/bgfootball/eto-kyde-mojete-da-gledate-reshitelnija-mach-bylgarija-slovenija-news_706890.html", "text": "  В последен решителен сблъсък от груповата фаза на турнира Лига на нациите, посреща селекцията на Словения.     Към настоящият момент българският тим е на втора позиция, като отстъпва на Норвегия единствено по голова разлика.   По същото време скандинавците ще гостуват на Кипър, като в случай на тяхна победа, българският отбор ще трябва да запише успех с гол повече.  Ако България завоюва първото място в групата, ще се класираме за финалната фаза, заедно с победителите от другите три групи. Впоследствие победителят получава виза за Европейското първенство през 2020 година. ", "date": "2018.11.19", "title": "Ето къде можете да гледате решителния мач България-Словения"}
{"url": "https://www.actualno.com/politics/majkite-na-deca-s-uvrejdanija-simeonov-dava-jasen-signal-che-edin-spravedliv-protest-moje-da-uspee-news_706897.html", "text": "  \"Аз мога да кажа, че оставката по принцип е един морален акт. И трябваше да бъде подадена много по-рано, а не след 26 дни. Ние доказахме, че събудихме гражданското общество. Доволни сме, защото поставихме началото. Предполагаме ще започне едно съобразяване, промяна на начина на говорене на политиците към обществото. И това е страхотна победа, наистина\", каза в интервю за bTV Боряна Драганова от инициативата \"Системата ни убива\".     \"Това е една политическа игра, в която ни вкараха, за съжаление. 26 дни не са малко време да ни накарат да стоим на протести пред Министерския съвет. Ние нямаше как да се откажем\", заяви Весела Одажиева.   Според майките оставката на Симеонов дава ясен сигнал на цялото общество, че един справедлив протест може да успее. А изреченото от него те определиха като модел на поведение и език на омразата, който се мултиплицира.\r\nМайките не отрекоха, че понякога между тях има разногласия – протестите им започнаха още в началото на лятото и все още продължават, но разединение със сигурност няма.  \"Ние сме различни хора, обединени от една кауза\", обобщи Боряна Драганова.", "date": "2018.11.19", "title": "Майките на деца с увреждания:  Симеонов дава ясен сигнал, че един справедлив протест може да успее"}
{"url": "https://www.actualno.com/crime/pojar-gori-v-rajona-na-okolovrystnija-pyt-na-sofija-snimki-news_706893.html", "text": "  Пожар гори в района на Околовръстния път на София, предаде репортер на .      По първоначална и непотвърдена информация огънят е тръгнал от складови помещения на търговски обект, които се намират край шосето, в посока Пловдив. . На място са изпратени екипи на пожарната служба и органите на реда.  Към момента движението по пътя се осъществява нормално. Причините за пожара са в процес на изясняване.", "date": "2018.11.19", "title": "Пожар гори в района на Околовръстния път на София (СНИМКИ)"}
{"url": "https://www.actualno.com/cite/mislil-sym-si-che-tezi-neshta-moje-da-si-gi-organizirat-i-upravljavashtite-za-da-hvyrljat-peshkira-news_706851.html", "text": "  Това заяви председателят на КТ \"Подкрепа\" Димитър Манолов пред БНТ.     Според Манолов, протестите не са \"автентични\" и той не се нае да прави прогноза до какво ще доведат те, тъй като не може да определи със сигурност какво представляват. Може да има и външни фактори при организирането им, кой знае, предположи той.   ", "date": "2018.11.19", "title": "Мислил съм си, че тези неща може да си ги организират и управляващите, за да хвърлят пешкира"}
{"url": "https://www.actualno.com/books/tajnite-uchenija-na-spiritistite-edin-razlichen-pogled-vyrhu-jivota-news_706829.html", "text": "  \"Тайните учения на спиритистите\" от Харви Мартин представлява първият изчерпателен труд, който дава обяснение за произхода и историята на духовното лечение във Филипините. Той разкрива скритата история на духовното изцеление и работата на световноизвестния филипински лечител Алекс Орбито, считан за феномен в алтернативната медицина. Самият Орбито е учител на автора Харви Мартин. Изданието е част от библиотека Locus Spiritualis, посветена на книгите, които карат духа ни да се чувства здрав в здраво тяло. Преводът е на Катя Христова, а самата книга е вече в книжарниците.     Забележителен и провокативен поглед върху събитията от филипинската история и култура, които водят до възникването на най-противоречивите лечителски практики в света. Произведението, съдържащо най-задълбоченото изследване, правено някога по темата, преобръща представите за филипинските лечители.\r\nТемите, които ще намерите в книгата:\r\n- древните шамански лечителски практики и вярвания на филипинците;  - древните корени и зараждането на съвременното духовно лечение;\r\n- обучение по християнски медиумизъм;\r\n- психична хирургия, използваща илюзии;    - направлявана от духовете психична хирургия;   - тайната история на Светия дух като извор на паранормално изцеление;\r\n- връзката между тяло, съзнание, плацебо ефект и психична хирургия.\r\n\"Тайните учения на спиритистите\" е за всеки, който се интересува от алтернативни практики, които могат да подпомогнат физическото и психическото му здраве. Книгата дава един различен поглед върху силите, които направляват живота ни. Читатели, които подхождат непредубедено към различни теории и изследват неконвенционални методи за лечение и самопомощ, ще оценят високата информативност на изданието.\r\nХарви Мартин е бивш заместник-председател на Филипинския лечителски кръг и член на Организацията на спиритистите. Като такъв той притежава всички необходими знания, за да напише книга за духовното лечение. През 1977 г. Мартин създава център за холистично лечение в Хавай. През 1983 г. заминава за Филипините и прекарва шест години в средите на християнските спиритисти, където изучава практиките им за паранормално лечение. Даровит оратор и лечител, в момента Мартин живее в Савана, Джорджия.   ", "date": "2018.11.19", "title": "\"Тайните учения на спиритистите\" - един различен поглед върху живота "}
{"url": "https://www.actualno.com/blagoevgrad/pytishtata-v-blagoevgrad-sa-prohodimi-news_706887.html", "text": "  Днес в Благоевград е обявен за опасност от валежи от сняг и дъжд. Пътищата в града са проходими, като през цялата нощ са били почиствани от за снегопочистване.     Всички светофарни уредби в града са в изправност. Единственият проблем, който възникна бе в кв. Освобождение, където машините на фирмата \"Биострой\", отговаряща за чистотата в града, имаха проблем с почистването заради многото паркирани автомобили, но и той бе решен. \r\nФирмата разполага с , който трябва да покрият зимния сезон.", "date": "2018.11.19", "title": "Пътищата в Благоевград са проходими"}
{"url": "https://www.actualno.com/asia/husite-objaviha-spirane-na-ogynja-sreshtu-koalicijata-vodena-ot-sauditska-arabija-news_706843.html", "text": "  Бунтовниците хусити от йеменското движение \"Ансар Аллах\" заявиха, че спират ракетните удари по Саудитска Арабия, ОАЕ и техните съюзници в Йемен.     \"Готови сме за прекратяване на огъня, при положение, че оглавяваната от Саудитска Арабия коалиция иска мир\", се казва в документа, предаде БГНЕС.   В средата на тази седмица стана ясно, че арабската коалиция е разпоредила спиране на настъплението срещу контролираното от бунтовниците йеменско пристанище Ходейда.\r\nБоевете между правителствените сили и хусите в Йемен продължават от август 2014 г. Според местните власти, от пролетта на 2015 г. в страната са били убити повече от 10 000 мирни жители, в това число 2 400 деца и 2 000 жени. Различни наранявания са получили други 18 500 йеменци.  ", "date": "2018.11.19", "title": "Хусите обявиха спиране на огъня срещу коалицията, водена от Саудитска Арабия"}
{"url": "https://www.actualno.com/politics/trajcho-trajkov-njama-matematicheska-prichina-pravitelstvoto-da-padne-news_706852.html", "text": "  \"Не се наемам да направя такава прогноза, защото теоретично на инат може да стои, има кой да го подкрепя. Няма математическа причина поради която правителството да падне\". Това каза бившият министър на икономиката Трайчо Трайков в интервю за bTV     По думите му има много \"възпалени\" места в обществото. Той допълни, че не е много сигурен за какво са протестите, които се провеждат през последните дни.   \"При горивата част от цената на всеки литър бензин или дизел зависи от международните пазари, а друга част –  от данъците и акцизите на съответната държава\", отбеляза още Трайков. По думите му в България винаги в последните 10 години акцизите и данъците са най-малка част като пропорция в цената на горивата – съответно 48% за бензина и 45% за дизела.\r\n\"Във всички европейски страни, без изключение, тези проценти са по-високи. Така че държавата няма накъде да намалява акцизите, няма и право, защото те са минимално  изискваните от ЕС. Този най-нисък акциз дава по-голям марж на производителите и търговците да реализират свръхпечалба и това според мен е проблемът\", отбеляза още бившият министър.  Във връзка с му бившият министър изтъкна, че не е получил възможност да спази законния срок, за да докаже законния произход на средствата, тъй като не е бил уведомен в срок.\r\n\"Купил съм някакви акции, продал съм ги и не смятат като приход от продажбите на акциите, но ги смятат като разход, с които съм купил следващите – методология няма – за всяка стотинка, че и с резерв или те са си набавили документи по служебен път\", обясни Трайков.   Той припомни, че \"предшественикът на тази комисия беше комисията за конфликт на интереси, известна като \" \". Надявам се, че не продължава да работи по същия начин.\"    \"Поводът да започне КПКОНПИ да прави тази проверка е изфабрикуваното дело за продажбата на миноритарните дялове от ЕВН, което е смехотворно. Там обвинението срещу мен е, че като министър, въпреки че не осъществявам аз продажбата, не съм я спрял, въпреки че тя е в изпълнение на Министерския съвет като мерки за подкрепа на фиска\", допълни още Трайков.", "date": "2018.11.19", "title": "Трайчо Трайков: Няма математическа причина правителството да падне"}
{"url": "https://www.actualno.com/politics/djambazki-namekna-za-opit-na-siderov-da-vkara-dps-vyv-vlastta-news_706854.html", "text": "  Не виждам никаква логика в това да се иска изваждане на представителите на НФСБ в правителството. Това освобождава представители на ДПС да влязат в изпълнителната власт - натискът на ДПС срещу Валери Симеонов и Красимир Каракачанов през последните месеци е целенасочен, заяви зам.-председателят на ВМРО Ангел Джамбазки. Надявам се да няма \"синхрон\" тук, добави той, визирайки искането на лидера на \"Атака\" Волен Сидеров на мястото на Валери Симеонов като вицепремиер да дойде \"технократ\".     Същевременно Джамбазки обяви пред Нова телевизия, че Каракачанов \"24/7\" върши \"истинска работа\" с модернизирането на българската армия. . Редно е г-н Сидеров да формулира посланията си пред парламентарната група, когато дойде, подчерта зам.-председателят на ВМРО, намеквайки тънко за честата липса на Сидеров на събранията на групата.   Не съм мислил за такава хипотеза, не мога да кажа, коментира Джамбазки какво става с правителството и дали пада, ако и Каракачанов даде оставка. И призна, че Волен Сидеров е прав, че бъдещето на управлението зависи от евроизборите в края на пролетта догодина. Няма проблем да седнем да поговорим за участието си на тези избори и дали г-н Сидеров иска да оглави обща листа, подчерта зам.-председателят на ВМРО.   Мисля, че българският народ не се интересува от моя имунитет. Т.нар. \"патриоти\" не дават възможност на истинските патриоти да се изявят, защото са заели нишата. Дори Валери Симеонов разбра, че е вреден и си подаде оставката. Единствените, които не го разбират, са Каракачанов и Джамбазки, заяви лидерът на \"Воля\" Веселин Марешки.\r\nПопитан директно дали е казал, че някой от \"Обединени патриоти\" бил спал с прокурор, за да му бъде свален имунитетът, лидерът на \"Воля\" не отговори първоначално, но после поясни, че \"някъде бил прочел подобно нещо\".   Марешки посочи като \"най-нормален\" в \"патриотичната коалиция\" Сидеров, защото искал оставката и на Каракачанов. . Той обаче е политически труп, подчерта лидерът на \"Воля\". Искаме изхвърлянето на Симеонов и Каракачанов от политиката – какво означава провален министър да го наградим да стане депутат, парламентът не е трудово-възпитателно училище.    Веселин Марешки обяви, че ще участва в управление само ако има борба и \"справяне\" с картела при горивата. Видя се, че единственият човек, който може да се справи с картел в горивата, съм аз, заяви лидерът на \"Воля\". , отвърна Джамбазки. И завърши, че ситуацията е \"нелоша\", като подчерта, че явно битката е ДПС да влезе в парламента, но БСП нямало да вземе повече гласове.", "date": "2018.11.19", "title": "Джамбазки намекна за опит на Сидеров да вкара ДПС във властта"}
{"url": "https://www.actualno.com/dobrich/bibliotekata-v-dobrich-predostavja-nova-elektronna-usluga-news_706927.html", "text": "  С внедряването на библиотечната система регионалната библиотека „Дора Габе“ в Добрич предоставя автоматизирано информационно обслужване, съобщиха от културната институция. Реализираният проект дава възможност за , осигуряване на списък със заетата литература и презаписване на заетите книги от фонда на библиотеката.     От началото на годината е осигурен онлайн достъп чрез интернет страницата на библиотеката . В електронния каталог са включени над 111 000 описания на художествена литература, графични, картографски и нотни издания както на български език, така и чуждоезикови от библиотечния фонд. В процеса на актуализиране на каталога се предвижда в него да бъдат включени репродукции, филми, звукозаписи, фотографски издания и електронни ресурси.\r\nЧрез модула „ “ читателите могат да получат онлайн достъп до личния си картон с данни за заетата литература, както и възможност тя да бъде презаписана по електронен път, запазване на литература, проследяване на заявката и пр. За целта им е нужна регистрация като читатели на библиотеката за календарната година и да имат потребителско име и парола.", "date": "2018.11.19", "title": "Библиотеката в Добрич предоставя нова електронна услуга"}
{"url": "https://www.actualno.com/asenovgrad/chast-ot-transporta-v-asenovgradsko-shte-struva-nad-400-000-leva-news_706848.html", "text": "  Обявиха старт на процедурата за транспортни фирми, които да изпълняват превоза на пътуващи в Асеновград и между населените места в общината.     Поръчката е разпределена в две позиции. В първата, кандидатите ще се борят да обслужват градски линии №1 и №6, а втората касае възлагане на обществен превоз от града до няколко други населени места, а именно: Асеноград – Тополово; Асеновград – Леново; Асеновград – Новаково; Асеновград – Жълт камък; Асеновград – Конуш; Асеновград – Нови извор; Асеновград – Яврово; Асеновград – Хасково; Асеновград – Дълбок извор; Асеновград – Садово; Асеновград – Чешнегирово; Асеновград – Болярци; и Асеновград – Боянци.   7-годишен ще бъде периодът на договора с фирмата, която ще спечели транспорта по градките линии, а за междуселищните маршрути ще се сключи договор за срок от 5 години. Стойността на поръчката е в размер на 408 000 лева, без ДДС. По първата позиция изрично условие е автобусите да притежават ниво „Евро 6“, а минимумът за междуселищните е „Евро 4“ и по-високо.\r\n„При формиране на оценката за линиите, които ще обслужват града, е заложено да се даде преимущество на качество, за сметка на разходваните средства. За останалите населени места предимство сме дали на цената на билета, защото смятаме, че е важно за пътуващите, които ежедневно се товарят с този разход“, каза пред медии кметът на Асеновград доктор Емил Караиванов. Той бе категоричен, че общинска администрация ще продължи да извършва проверки по изпълнение на договорите с фирмите, които извършват транспортната услуга към настоящия момент, и контролните органи ще бъдат непримирими, ако установят нарушения.  ", "date": "2018.11.19", "title": "Част от транспорта в Асеновградско ще струва над 400 000 лева"}
{"url": "https://www.actualno.com/europe/frenskoto-pravitelstvo-e-tvyrdo-njama-da-namali-danycite-vyrhu-gorivata-news_706844.html", "text": "  Френското правителство няма да отмени решението си да повиши данъците за шофьорите и да увеличи акцизите върху горивата от 2019 година. Това заяви премиерът на страната Едуар Филип в ефира на телевизионния канал France 2, предаде БГНЕС.     Бюджетът на Франция за 2019 година предвижда повишение на данъка за дизела с 6,5 евроцента и за бензина с близо 3 евроцента. Повишението цели да намали замърсяването на околната среда и да окуражи французите да закупуват екологично по-ефективни автомобили.   В същото време в страната се провеждат масови протести срещу това решение на правителството. Едуар Филип обаче бе категоричен, че данъците ще останат, тъй като кабинетът следва твърд курс относно екологията.\r\n\"Гледайки телевизионните репортажи в събота, бях много изненадан от стила на тези акции - блокиране на пътища, тъй като много от участвалите в тях французи за първи път в живота излизат да демонстрират. Друг необичаен факт е този, че очевидно няма лидери и водачи на протестите. На тези протести виждаме също не само прояви на гняв, но те отразяват и страданията на хора, които нямат перспективи, така че аз приемам мнението им\", допълни Филип. Той каза също, че анархия не бива да се допуска, а в събота се е случило именно това.  По време на протестите в събота жена загина, след като беше блъсната от шофьор на автомобил, изпаднал в паника, тъй като возил болното си дете. Шофьорът е жена. При други инциденти с автомобилни водачи беше използвано хладно оръжие. Участие в протестите взеха 288 000 французи в цялата страна, а пострадалите са 409, като 14 от тях са в тежко състояние. Арестувани бяха 282-ма души.\r\nВ неделя протестите са било по-малобройни, но са проведени около 150 акции по блокиране на пътища, бензиностанции и супермаркети. На много места полицията е използвала сълзотворен газ, за да разгони демонстрантите. Протестиращите са били около 40 000. За следващия уикенд също се планират масови протести.", "date": "2018.11.19", "title": "Френското правителство е твърдо - няма да намали данъците върху горивата"}
{"url": "https://www.actualno.com/asia/vladimir-putin-otiva-v-istanbul-za-otkrivane-na-chast-ot-turski-potok-news_706759.html", "text": "  Руският президент Владимир Путин е на официално посещение в Турция. Това беше съобщено от помощника на руския държавен глава Юрий Ушаков.     Путин е в Истанбул за участие в церемонията по завършване на строителството на морския участък на газопровода \"Турски поток\". В тържествената церемония ще участва и турският президент Реджеп Тайип Ердоган.   Газопроводът \"Турски поток\" се състои от две тръби, всяка от които с капацитет 15.75 млрд. куб. метра газ годишно. По едната от тръбите се предвижда да тече синьо гориво, което ще задоволява потреблението на турския пазар, а другата е предназначена за износ към европейските страни. И двете тръби би трябвало да влязат в експлоатация до края на 2019 година.\r\n\"Доволни сме от изграждането на „Турски поток” в този вариант. Разглеждат се възможности за продължаване на газопровода през европейската територия, включително по маршрута България, Сърбия и Унгария с достъп до газоразпределителния център Баумгартен в Австрия”. Това каза преди два дни руският външен министър Сергей Лавров.  Това ще бъде второ посещение на руския президент в Истанбул за последните месеци. Предишната среща между Путин и Ердоган беше на 27 октомври, в рамките на четиристранната среща на върха за Сирия, заедно с френския президент Еманюел Макрон и германския канцлер Ангела Меркел.", "date": "2018.11.19", "title": "Владимир Путин отива в Истанбул за откриване на част от \"Турски поток\""}
{"url": "https://www.actualno.com/business/benzinyt-ne-spira-da-poevtinjava-news_706840.html", "text": "  За пореден ден цената на бензин А95 върви надолу и тенденцията е да продължава така, показват данните на специализираната платформа fuelo.net.     В началото на днешния ден средната цена на най-разпространения вид бензин е вече 2,12 лева на литър. Това означава среден спад от 24 стотинки от началото на месеца! „Ножицата” обаче остава доста широко отворена – най-ниската регистрирана цена е 1,97 лева на литър, а най-високата – 2,41 лева на литър.   Що се отнася до средните цени на различните вериги, там има малко по-голямо свиване – от 1,99 лева на литър (Зара Бензин А95Н) до 2,31 лева на литър (Go Petroleum A95). Най-популярните вериги продават под средната цена – и „Лукойл”, и „Петрол”, и Shell, и „Газпром”, и EKO са на средна цена от 2,11 лева на литър. Остава обаче положението с различните цени на бензиностанциите от една верига.\r\nПоевтиняване най-сетне има и при дизела, но то не е толкова значимо. Средната цена е вече 2,34 лева на литър, което е 7 стотинки по-евтино от началото на месеца. Регистрираната най-ниска цена е 2,10 лева на литър, а най-високата е 2,49 лева на литър. Средните цени на бензиностанциите са по-близки – Марешки продава най-евтино, на 2,19 лева на литър средно, а най-скъпо е при OMV – 2,39 лева на литър.  ", "date": "2018.11.19", "title": "Бензинът не спира да поевтинява"}
{"url": "https://www.actualno.com/starazagora/kazanlyk-shte-gradi-atrakcion-s-evropejski-sredstva-news_706853.html", "text": "  Обществено обсъждане на проекта \"Светът на траките\" се проведе в петък в Казанлък. Атракционният комплекс е разработен от община Казанлък и Исторически музей \"Искра\", а автор на проекта е арх. Ивелин Недялков.     \"Светът на траките\" ще се простира на площ от около 20 дка между Шипка и могилите Грифони и Хелвеция и заедно с близките гробници Шушманец, Оструша и Голяма Косматка ще запознава туристите с историята, живота и културата на траките. В пространството ще бъде изграден и макет на тракийския град Севтополис, който се намира на дъното на язовир „Копринка”. С проекта община Казанлък кандидатства за финансиране в рамките на 7 милиона лева по Оперативна програма „Региони в растеж“ 2014 - 2020 г.   Предвижда се изграждане на бунгала в тракийски стил, ресторант, в който ще се предлага кухня, близка до тази на траките. По проект до атракциона ще се изгради продължение на велоалеята, водеща до Крън, а в самия атракцион трябва да се отдават под наем велосипеди, с които туристите да обикалят сами забележителностите в района.", "date": "2018.11.19", "title": "Казанлък ще гради атракцион с европейски средства"}
{"url": "https://www.actualno.com/europe/trima-maltijci-sa-zapodozreni-za-ubijstvoto-na-dafne-galicija-news_706845.html", "text": "  Най-малко трима малтийци са участвали в убийството на журналистката Дафне Каруана Галиция. Това съобщава в. Sunday Times Malta, цитиран от БГНЕС.     Имената на задържаните не се съобщават, но съдебните власти подчертават, че \"са напреднали при разследването на атентата\".   53-годишната журналистка Дафне Каруана Галиция загина през октомври миналата година при експлозия на бомба, поставена в колата ѝ. Тя беше отправила многобройни и подробни обвинения в корупция срещу приближени на премиера Джоузеф Мускат и представители на опозицията в страната.\r\nПрез месец март тази година в гръцката столица Атина бе задържана рускинята Мария Йефимова, която се смята за ключов свидетел в разследването за поръчковото убийство на Дафне Каруана Галиция. Йефимова сама се предаде на полицията. Рускинята е съобщила на Галиция как е действала корупционна схема по високите етажи на властта.  ", "date": "2018.11.19", "title": "Трима малтийци са заподозрени за убийството на Дафне Галиция"}
{"url": "https://www.actualno.com/smolyan/smoljanchanin-si-kupil-helikopter-pokriv-na-hale-go-smazal-predi-pyrvija-mu-polet-news_706883.html", "text": "  Смолянчанин си купил хеликоптер преди 10 години. отнело на Димитър Петканов да осигури доставката до Смолян. Докарал го посред зима, наел хале в , прибрал го вътре. Но седмица по-късно паднал тежък сняг, покривът се срутил върху машината, която е втора употреба, но без нито един летателен час, и го унищожил напълно.     Окръжният съд в Смолян преди дни излезе с решение, че собственикът на халето дължи обезщетение на Петканов от .\r\nНа 2 октомври 2010 г. собственикът на печатница „Принта Ком“ спечелил търг в online-аукцион в платформата e-bay хеликоптер с марката „Rotorway exec 145“ за 7700 щатски долара и депозит 1000 щ. д. Закупил и комплект хеликоптерни части, които заедно с доставката в рамките на САЩ възлизат на общо 8 200 долара. \r\nИзпращачът е от Медфорд, Орегон (САЩ). Общата стойност на комплекта хеликоптер и части до България е ., сочи експертизата.  На 6 февруари 2012 г. Петканов сключва договор с фирмата „Полирес“ ООД за наем на хале. На 13 февруари в Смолян пада тежък, мокър сняг. Основите на недобре укрепената сграда поддават, целият покрив се срутва върху тъкмо докараната машина и я разрушава напълно.\r\nЗапочва наказателно производство срещу неизвестен извършител, което на 10 юли 2013 г. бива прекратено от районния прокурор поради липса на престъплението с аргумент, че срутването на покривната конструкция е причинено от тежестта на снежната покривка, която била 85 см.\r\nВпоследствие Петканов завежда дело срещу „Полирес“ за дължимо обезщетение.    Поредицата експертизи в хода на делото доказват, че причините за събарянето са комплексни, най-общо е заради подкопаване /слягане/ на основите на сградата през годините на нейната експлоатация.\r\n„Вследствие на обилните валежи земната основа над колоната на втори ред към реката се разрушавала, което от своя страна водело до хлътване на бетоновия фундамент под тази колона, която се накланяла силно към реката. Използвани са болтове с по-малък диаметър от необходимия за връзката колона-ферма и липса на пространствено укрепване на сградата“, сочат резултатите от експертизата.\r\nСпоред съда възражението на фирмата-наемодател, че е налице непреодолима сила е неоснователно.\r\n„Вредата е резултат от съчетаното действие на свойствата на наетата вещ и природните фактори, които не могат да се приемат за непредвидим и непредотвратим фактор. Това е така, защото количеството паднал сняг, макар да е значително, при наличието на противоветрови напречни връзки и снегозадържащи прегради би елиминирало риска от пропадане на покривната конструкция. Отделно от това, укрепването на бетонната основа поради близостта й с речно корито би елиминирала опасността от овлажняване и слягане на земната основа под бетонния фундамент, което да компрометира здравината на металната конструкция. Тази отговорност е на собственика-наемодател и тя не може да се прехвърля на наемателя, който и при най-голямо внимание при приемане на наетата вещ не би могъл да предвиди риска от погиването й. Още по-малко може на наемателя да се вменява задължението да почиства сняг върху покривна конструкция на 7,50м. над земята при неукрепена конструкция. Равностойността на вредата за ищеца от 48 203 лв. е безспорно установена от авто-оценъчните експертизи, които не са оспорени“, се сочи в решението. \r\nТова са аргументите, с които „Полирес“ ООД е осъдена да плати на Петканов обезщетение за имуществени вреди в размер на 48 203 лв. и 6520 лв. разноски по делото. Като решението подлежи на обжалване пред Апелативния съд в Пловдив.   ", "date": "2018.11.19", "title": "Смолянчанин си купил хеликоптер, покрив на хале го смазал преди първия му полет"}
{"url": "https://www.actualno.com/education/roditeli-sydjat-uchiteli-zaradi-ocenki-na-decata-si-podavat-jalbi-i-zaradi-nakazanija-news_706825.html", "text": "  Оспорването на оценки и решения на учителите, включително в съда, вече е станало практика, алармират от синдикат \"Образование\" към КТ \"Подкрепа\".      Хиляди сигнали от родители, несъгласни с определени решения на учителите на техните деца, се разглеждат в момента от експертите в регионалните управления по образованието в страната. Десетки са и съдебните дела, заведени от родителите срещу учители заради поставени ниски оценки на децата им. Това съобщи за шефът на синдикат \"Образование\" към КТ \"Подкрепа\" Юлиан Петров.   Директорите на въпросните училища не желаят да коментират казусите, защото смятат, че те натоварват с негативен оттенък институцията им. Според Петров обаче това е много порочна практика, която говори лошо не за учителите, а за цялостното възпитание на техните ученици.\r\n\"Във възрастта, в която децата трябва да усвояват правилата в обществото, те биват учени от своите родители как да ги преодоляват, използвайки съда\", коментира той. Според него оспорването на учителските решения и преценки освен това затруднява изключително много комуникацията между двете страни, както и работата на различните институции.  Петров разказва за случай на сбиване между две деца в пловдивско училище. За да спре боя, намиращият се в коридора портиер хваща за ухото едното дете, разпознато като агресор. Родителите му обаче завеждат дело в съда и в Комисията за защита от дискриминация заради отношението към сина им, като към момента жалбата на семейството е отхвърлена.\r\nПодобен е и друг казус на двама близнаци в столично училище, единият от които отново е хванат за ухото от учителя си, за да осуети предстояща разправа. В случая децата са преместени в друго училище, но майката е завела дело, течащо в момента, срещу директора заради това, че не е уволнил въпросния учител.   \"И в двата случая физическата намеса е с цел спиране на боя и предотвратяване на по-тежки последствия за учениците, а не с цел възпитание. Учителите трябва да се намесят по някакъв начин, след като думите им не са чути от учениците\", коментира Петров.    В столицата друг родител пък завел дело заради несъгласие с оценка, ощетяваща детето му, заради това, че е понижило бала му за кандидатстване след 7-и клас.\r\n\"В София само в едно училище има 4 заведени дела  - за преместване на ученик, за слаба оценка на друг ученик и за наложено наказание на трети. В Пловдив и други големи градове има поне по 5-6 подобни дела\", коментира още Петров. \"Надявам се цялата тази капания да спре, защото тя не е в интерес на самия ученик. Сигурно някои от преценките на учителя не са най-добри, но в крайна сметка той е авторитет за детето и не би трябвало да се оспорва всяко негово решение, още повече в съда\", смята още той.\r\nПросветният министър Красимир Вълчев коментира, че няма информация за масови случаи на съдебни дела срещу учители. В системата има 90 хиляди учители и 900 хиляди деца. Със сигурност някъде може да има подобни заведени дела\", заяви той. По думите му обаче няма индикации проблемът да е системен. Според него най-важното при подобни казуси е доверието между учителите и родителите. \"Нека родителите разговарят повече с учителите и им имат повече доверие. Преподавателите пък трябва да са по-комуникативни\", посъветва той.   ", "date": "2018.11.19", "title": "Родители съдят учители заради оценки на децата си, подават жалби и заради наказания"}
{"url": "https://www.actualno.com/society/prognoza-za-vremeto-19-noemvri-ponedelnik-news_706833.html", "text": "  В западната половина на страната ще са предимно от сняг, на места там ще се образува снежна покривка, в източната ще са от дъжд. Това съобщи за Агенция \"Фокус\" Евгения Егова, дежурен синоптик в Националния институт по метеорология и хидрология (НИМХ) към Българската академия на науките (БАН). В сутрешните часове в централните райони на Северна България е възможно да се образуват поледици. Още преди обяд от югозапад валежите ще отслабват и до вечерта и ще спрат, най-късно, привечер - в Североизточна България. Вятърът ще е умерен, в Източна България до силен; през нощта ще е с източна компонента, утре ще се ориентира от северозапад. Минималните температури ще са между между минус 1° и 4°, в Източна България до 12°. Максималните температури в крайните югозападни райони, Горнотракийската низина и по Черноморието ще са между 9° и 14° , в останалата част на страната - предимно между 1° и 6°.     По Черноморието ще бъде облачно с валежи от дъжд, на много места - значителни. До вечерта валежите ще отслабнат и спрат. Вятърът ще е умерен до силен; до сутринта ще е с източна компонента, по-късно през деня ще се ориентира от северозапад. Максималните температури ще са между 13°-15°, близки до температурата на морската вода. През нощта вълнението на морето ще е 4 бала, през деня ще отслабва.   Над планините до сутринта ще бъде облачно, на много места с валежи от сняг, под 1700-1800 метра – от дъжд. Още преди обяд от запад валежите ще спират, облачността ще се разкъсва и намалява, най-късно в планините в Източна България. Вятърът ще е силен до бурен, но през деня ще се ориентира от югозапад и ще отслабва. Температурите още ще се повишат и максималната на височина 1200 метра ще е около 5°, на 2000 метра – около минус 1°.\r\nПрез нощта с преминаването на средиземноморския циклон налягането още ще се понижи и ще е по-ниско от средното, но през деня ще започне повишение и вечерта вече ще е по-високо от нормалното.  Във вторник сутринта ще е студено, но през деня вятърът ще се ориентира от югоизток, ще се усили и температурите ще се повишат – максималните ще бъдат между 5° и 10°, в Горнотракийската низина и източните райони до 14-16°. Само в северозападните райони, където ще се задържи снежна покривка, а югоизточният вятър ще е слаб, ще остане с температури близки до 0°. Още сутринта в югозападните райони ще завали дъжд, до вечерта валежите ще обхванат по-голямата част от страната, а през нощта срещу сряда ще се усилят. В сряда в повечето райони ще вали дъжд, валежите ще са значителни по количества, а на места в Южна България ще са придружени с гръмотевици. Сняг ще превалява на отделни места в Северозападна България, а по-късно през деня и в Предбалкана. Вятърът ще се ориентира от изток-североизток, ще се усили и отново ще нахлуе студен въздух. През нощта срещу четвъртък в Северна и по високите котловинни полета на Западна ще вали сняг, в Южна – дъжд. В четвъртък валежите ще отслабнат, до вечерта ще спрат, вятърът ще отслабне.", "date": "2018.11.19", "title": "Прогноза за времето - 19 ноември (понеделник)"}
{"url": "https://www.actualno.com/asia/kitaj-i-sasht-se-sblyskaha-chelno-v-apek-news_706841.html", "text": "  Провал - това е обобщението в една дума на срещата на върха на Азиатско-Тихоокеанското икономическо сътрудничество (АПЕК), което дава едно от най-популярните руски издания в лицето на \"Взгляд\". И като основна причина за това се посочва явният знак - срещата не завърши с обща декларация на участниците за пръв път от 1993 година насам.     Заключението е едно - \"отварянето на Китай към света\" и глобализацията в американски стил се превърнаха в бойно поле за Вашингтон и Пекин.   \"Целият свят е загрижен!\" - така министър-председателят на Папуа-Нова Гвинея Питър О'Нийл коментира срещата. Папуа-Нова Гвинея беше домакин на събитието за първи път.\r\nПовече от две дузини държавни и правителствени ръководители ще се завърнат у дома разочаровани по вина на две големи сили - Съединените щати и Китай. Обаче, би било трудно да се очаква друго, защото форумът се превърна в една от сферите на сблъсъците в \"търговската война\" между Вашингтон и Пекин. По време на срещата на високо равнище представителите на Съединените щати и Китай се оплакаха един от друг за \"нелоялна търговска политика\" помежду си, пише Агенция \"Фокус\".  Представители от Пекин припомниха как администрацията на Тръмп наложи допълнителни тарифи от 250 милиарда долара за китайски стоки. Американската делегация припомни китайския отговор. И както отбелязват американски издания, ръководителите на двете делегации - китайският президент Си Дзинпин и американският вицепрезидент Майк Пенс - размениха атаки, доказвайки, че именно тяхната страна има най-голям интерес в региона, където е концентрирана 60% от световната икономика. Пенс, макар и не толкова, колкото Тръмп наскоро, атакува геополитическите стремежи на Китай и засипа с критики китайския проект \"Един пояс, един път\" (който, между другото, неотдавна похвали Владимир Путин).\r\nСловесният дуел между Пенс и Си беше внимателно наблюдаван от високопоставени представители на двадесет и една държави: руският премиер Дмитрий Медведев, както и президентите и премиерите на Виетнам, Южна Корея, Япония, Мексико, Чили, Филипините, делегати от Хонконг и Тайван, като по-продуктивни се оказаха срещите в кулоарите.   Резултатът от китайско-американските разправии е неприятен, но предсказуем. Първо, източници заявяваха, че на срещата на върха има трудности при договарянето и приемането на заключително съвместно изявление. По-късно стана ясно, че такова въобще няма да има. Лидерите на Австралия и Канада се опитаха да \"подсладят горчивата хапка\". \"Направихме много по-голям напредък, отколкото очаквахме,\" увери журналистите австралийският министър-председател Скот Морисън. \"Не мисля, че голямата изненада е, че имаме различна визия за ситуацията\", добави канадският му колега Джъстин Трюдо.    Но неангажираните наблюдатели стигнаха до извода: Вашингтон и Пекин демонстрираха такава \"различна визия\", че по-нататъшното съществуване на формата АПЕК (който се появи през 1989 г. в края на Студената война и в резултат на китайската икономическа реформа) губи значението си. \"Всичко се свежда до взаимна непримиримост между Съединените щати и Китай\", заяви австралийският експерт Рори Меткалф в разговор с медиите.", "date": "2018.11.19", "title": "Китай и САЩ се сблъскаха челно в АПЕК"}
{"url": "https://www.actualno.com/politics/manolova-sybira-ombudsmanite-ot-balkanite-v-sofija-news_706750.html", "text": "  По инициатива на омбудсмана Мая Манолова на 19 ноември 2018 г., понеделник, от 9.00 часа в зала 6 на Националния дворец на културата ще се проведе среща на омбудсманите от балканските страни.     Темата на регионалния форум е „Защита на правата на гражданите: предизвикателства пред балканското сътрудничество“.   Събитието е в контекста на българското председателство на Съвета на Европейския съюз и е в партньорство с македонския обществен защитник.\r\nФорумът ще се проведе в два панела - в първия от 9.00 часа ще бъдат обсъдени възможностите за взаимодействие между омбудсманите на Балканите за защита на основните права и свободи чрез регионално сътрудничество, обмяна на опит и добри практики, а във втория от 14.00 часа ще се дискутират икономическите и социалните права на гражданите, уредени в Хартата за основните права на Европейския съюз.  Предвидено е изказване на представител на Агенцията на Европейския съюз за основните права (FRA) по проблемите, свързани със социалните и икономическите права на гражданите, както и на представител на Службата на Върховния комисар по правата на човека в ООН, който ще изясни значението на Парижките принципи на ООН за функциониране на националните институции за защита и насърчаване на правата на човека.\r\nВъв форума ще участват и местните обществени посредници от всичките 13 общини в страната. Покани са изпратени още до народни представители, до министрите: на българското европредседателство, на правосъдието, на външните работи, до посланиците на балканските държави, до Конституционния съд, до представители на академичната общност, до Комисията за защита от дискриминация, до Комисията за защита на потребителите, потребителски и граждански организации, Български хелзинкски комитет, Център за нестопанско право, Институт Отворено общество, Център за изследване на демокрацията, Център за либерални стратегии, Български адвокати за правата на човека, Асоциация Анимус и др.   ", "date": "2018.11.19", "title": "Манолова събира омбудсманите от Балканите в София"}
{"url": "https://www.actualno.com/chronicles/uchredjava-se-ministerstvo-na-obshtestvenite-sgradi-pytishtata-i-syobshtenijata-news_706813.html", "text": "  IV Велико Народно събрание учредява с изменения в конституцията от 15 май 1893 г. (с Указ № 5 от 19 ноември 1893 г.) Министерство на обществените сгради, пътищата и съобщенията, което да обединява пътищата, архитектурата и железниците в страната. През същата година министърът на обществените сгради, пътищата и съобщенията внася в Народното събрание законопроект за пътищата в Княжество България. Законът, приет на 20 декември 1893 г., поставя пътното дело в България на добри основи. Главните постановки на този закон са:     Пътищата се разделят на три категории: държавни, окръжни и междуселски;   Държавните се подразделят на първокласни и второкласни пътища;\r\nВърховният надзор над пътищата се упражнява от министерството.   Десетото Обикновено народно събрание на 20 януари 1900 г. приема и гласува „Закон за държавните и общинските пътища“, по силата на който пътищата се разделят на държавни и общински.   В първата сесия на ХIII Обикновено Народно събрание министърът на обществените сгради, пътищата и съобщенията внася законопроект за изменение и допълнение на „Закона за държавните и общинските пътища“, който се гласува на 22 декември 1903 г. В изменения „Закон за пътищата“ от 1903 г. са прокарани ясни постановки за направата, поправката и поддръжката на пътищата. ХIII Обикновено народно събрание на третата си сесия на 19 декември 1905 г. гласува „Закон за направа на част от пътната мрежа“, който е утвърден на 16 януари 1906 година. През същата година Народното събрание приема „Закон за службата на Главна дирекция на пътищата, благоустройството и сградите“. На 25 януари 1911 г.    Народното събрание приема „Закон за изменение и допълнение“ на „Закона за държавните и общинските пътища“. След изменение на Търновската конституция от 11 юли 1911 г. МОСПС се закрива и се създава Министерство на обществените сгради, пътищата и благоустройството (МОСПБ).", "date": "2018.11.19", "title": "Учредява се Министерство на обществените сгради, пътищата и съобщенията"}
{"url": "https://www.actualno.com/crime/hem-naj-bedni-hem-naj-chesto-umirashti-na-pytja-v-severozapadna-bylgarija-news_706831.html", "text": "  Освен най-беден регион в ЕС, Северозападна България е и регионът с най-смъртоносни пътища в Европа. Сред най-опасните за шофиране региони попада още един наш - Северен Централен, който е на пето място. Това показва статистика на Евростат.     През 2016 г. по шосетата на Северозападна България са загинали 153-има души на 1 милион население. Това е над 15 пъти повече от най-безопасното място в Европа - австрийския регион Виена, където жертвите при пътни инциденти са 10 души на един милион население.   След Северозапада в смъртоносната класация се нарежда южният португалски регион Алентежо със 142-ма загинали на 1 милион население. Трети е белгийският регион Люксембург - 138 загинали, а четвърти е южният район на Гърция, с голям брой острови - 134 жертви на пътя на 1 милион. Северният Централен район на България се \"отчита\" със 132-ма загинали на милион жители. Честта на България, макар и пак в зоната над средното за ЕС, защитава  единствено Югозападният регион. С 60 загинали на един милион население,  точно колкото са например и във френския регион Лоара, той е най-близко  до средното за общността. Данните на Евростат са за 2016 г. и сочат, че средната смъртност при катастрофи в ЕС е била 50 души на 1 милион.\r\nБългария отдавна води негативната статистика за жертви при пътнотранспортни произшествия спрямо броя на населението, като си \"оспорва\" първенството единствено с Румъния и в отделни години си разменя първото и второто място със северната ни съседка. Това се случва въпреки вдигането на размера на глобите.  Северозападният район включват областите Враца, Монтана, Видин, Плевен, Ловеч, а Северният Централен - Велико Търново, Габрово, Силистра, Разград и Русе. Това са регионите, в които няма изградена нито една магистрала, а голяма част от републиканските и особено общинските пътища са в отчайващо състояние. Заради разбитите и на места напълно съсипани шосета в много населени места по тези краища напоследък бяха организирани протести. Обещанията на управляващите за сериозен ремонт на пътищата от Монтана към Видин и от Ботевград до Мездра, както и за изграждане на магистрала от Русе до Велико Търново, засега са в бъдеще време. Точно на трасето от Русе за Търново е един от най-проблемните участъци в страната - Русе - Бяла. За приоритет за правителството бе обявена магистрала \"Хемус\", но нейният напредък в тези региони засега е повече от символичен. За \"Хемус\" не може да се ползват европейски средства .\r\nМакар да сме трайно сред \"бедняците\" на Европа, това далеч не личи по броя на регистрираните автомобили. По този показател според годишника на Евростат за 2018 г. водещ у нас е Югозападният регион, където е столицата София - 487 коли на 1000 жители. Веднага след него се нареждат Северният Централен - 482, и Северозападният - 466 автомобила. Североизточният регион се \"отчита\" с 442 коли на 1000 жители, Южният Централен - с 386, а Югоизточният изостава с едва 383.   ", "date": "2018.11.19", "title": "Хем най-бедни, хем най-често умиращи на пътя - в Северозападна България"}
{"url": "https://www.actualno.com/interest/18-mlrd-dushi-pijat-voda-kojato-moje-da-byde-zarazena-s-izprajnenija-news_706760.html", "text": "  На 19 ноември се отбелязва Световният ден на тоалетната. Той е иницииран от ООН с цел повишаване осведомеността на хората по света по проблемите свързани с канализация и хигиенни условия.     В съответствие с програмата за устойчиво развитие, ООН обявява 19 ноември за Световен ден на тоалетната. Целта е повишаване осведомеността на хората по света по проблемите свързани с канализация и хигиенни условия и за необходимостта те да бъдат решени.   Днес 892 милиона души продължават да облекчават естествените си нужди на открито. Това води сериозни последствия за околната среда и тяхното здраве. Замърсените води, които по-късно консумират, причиняват заболявания като диария. Те са причина за смъртта на 361 000 деца на възраст под 5 години, на годишна база.\r\nКонцепцията за отпадъците не е присъща за природата. В природата, след края на жизнения си цикъл, ресурсите естествено се рециклират и запазват баланса. Според предложение на ООН от 2018 г., в някои случаи е достатъчно да се възпроизведат тези естествени цикли, за да се намери решение на някои от най-важните проблеми, свързани със санитарната защита в някои части на света.  Природата зове и ние трябва да чуем. Затова Фондация We Are Water се присъединява към кампанията \"Когато природата зове, имаме нужда от тоалетна\". Фондацията организира конференция за обсъждане и представяне на решения за канализация, които работят в хармония с околната среда и дават възможност на общности да управляват отпадъците си с наличните ресурси. Представени бяха и проекти, насочени към подобряване на санитарната ситуация навсякъде по света.\r\nМилиарди хора нямат тоалетни и не могат да отговорят подобаващо на естествения призив на своите физиологични инстинкти. Тази липса на тоалетни означава, че в голям мащаб човешките изпражнения не се отвеждат или третират:\r\n- 60% от световното население, около 4,5 милиарда души, няма тоалетна в домовете си;       - водата и почвата, които поддържат човешкия живот се замърсяват;\r\n- 1,8 милиарда души пият вода, която може да бъде заразена с изпражнения.\r\nСанитарните решения, основани на самата природа, се използват най-много в екосистемите за третиране на човешките отпадъци преди да се върнат в околната среда. Повечето от тези решения са насочени към опазването и управлението на растителността, почвите и влажните зони, включително реките и езерата. Някои от тези решения са:\r\nТоалетни с торище, което събира и обработва човешките фекални отпадъци от тоалетните и по този начин осигурява торове за земеделието.\r\nСъздадени от човека влажни зони и тръстикови масиви, които филтрират отпадъчните води, преди да се върнат в реките.      До 2030 г. трябва да постигнем Целите за устойчиво развитие (SDGs), сред които Цел 6 (SDG 6) \"Осигуряване на достъпност и устойчиво стопанисване на водоснабдяването и канализацията за всички\". Целта е да се осигури канализация за цялото население на планетата, намаляване наполовина на нетретираните води и увеличаване на повторното им използване. Това са цели за които работи и Фондация We Are Water. За съжаление, изглежда пътят до реализацията е все още дълъг.", "date": "2018.11.19", "title": "1,8 млрд. души пият вода, която може да бъде заразена с изпражнения"}
{"url": "https://www.actualno.com/society/krava-spasi-stopankata-si-ot-vylk-news_706857.html", "text": "  Крава спаси стопанката си от нападение от вълк. Хищникът нападнал 74-годишната баба Найле, която успяла да се спаси с помощта на подплашена крава. Инцидентът станал, докато възрастната жена водела на паша овцете си край първомайското село Буково. За да се спаси от вълка, Найле успяла да се качи на дърво. След нападението е прекарала в болница 4 дни.     \"Тя беше стресирана, силно стресирана беше жената. Разказа ми, че е стояла до някакъв трън и била клекнала. И изневиделица вълкът дошъл и започнал да я хапе, да се борят. И просто по някое време тя се е качила на някакво дърво. Дошла някаква крава. Пазило се е животното и е изгонило вълкът по този начин\", разказа пред bTV кметът на селото Али Баджаклъ.   В последните седмици в село Буково и в околните Искра и Брягово вълчите нападения са зачестили. Вълците нападат крави и овце.\r\nСпоред кмета на селото обаче случаят с нападнатата жена е прецедент.  Местните ловци са получили разрешение да отстрелят кръвожадния вълк, но засега усилията им не се увенчават с успех.", "date": "2018.11.19", "title": "Крава спаси стопанката си от вълк"}
{"url": "https://www.actualno.com/business/zakonovo-predlojenie-bnb-i-ecb-da-mogat-da-ozaptjavat-kreditiraneto-news_706842.html", "text": "  Намеса в кредитната политика на търговските банки ще може да осъществяват БНБ и ЕЦБ съгласно предложение за изменение на Закона за БНБ и Закона за кредитните институции. Проектозаконът е дело на председателя на парламентарната бюджетна комисия и депутат от ГЕРБ Менда Стоянова, пише в. \" \".     БНБ ще оценява рисковете от бърз растеж на кредитите както за всяка банка поотделно, така и за цялата банкова система, предвиждат новите поправки. Ако прецени, че има системен риск, който заплашва стабилността на банковата система или на група банки, БНБ може да въведе мерки. Тя може да поиска от банките промяна в съотношението между размера на заема и стойността на обезпечението, може да промени съотношението между размера на кредита и годишния доход на този, който го иска, може да поиска от трезорите друга пропорция между размера на месечните вноски и месечния доход на кредитополучателя.   БНБ ще може да задължи банките и за промени в максималния срок на договорите за заем, както и да въведе допълнителни изисквания към начина, по който той ще се погасява.\r\nПроектът предвижда също БНБ да следи за натрупването на кредити в определени икономически сектори и отрасли с цел те да не стават източник на бъдещо напрежение за цялата финансова система.  Съгласно промените в надзорния съвет или в съвета на директорите на всяка банка най-малко един от членовете му да е независим. Според предложената дефиниция на \"независим\" това е човек, който не е служител на банката, няма дялове в нея, не е член на управителен или контролен съвет, няма финансови или делови отношения с нея, не получава значителни плащания или други облаги освен тези за участието си в управлението ѝ. Независимият член на ръководствата на банка не може да е и съпруг, роднина по права линия или по съребрена до втора степен, както и да се намира във фактическо съжителство с такова лице.\r\nБанките ще имат срок, в който да представят на БНБ списък с всички лица, заемащи ключови позиции в тях. БНБ може да разпореди на която и да е банка да освободи всяко лице, за което тя прецени, че няма добра репутация или не притежава нужните умения и опит. Проектът разписва подробно и правилата, по които БНБ и ЕЦБ ще осъществяват надзор над банките и ще си предоставят информация една на друга.   ", "date": "2018.11.19", "title": "Законово предложение - БНБ и ЕЦБ да могат да озаптяват кредитирането"}
{"url": "https://www.actualno.com/asenovgrad/pazarene-za-romska-bulka-i-ela-se-vie-previva-na-scenata-v-asenovgrad-video-news_706849.html", "text": "  Възстановка на автентично \"забиране\" на кумове и сватове при българска сватба бе представена пред асеновградчани. Булка, младоженец, родители и роднини бяха облечени в типичните сватбарски носии. Свекъра и свекървата даряваха сватовете с традиционните български фолклорни кърпи, символизиращи искреността и чистотата на сърцето на жениха. Накрая младоженците разчупиха пита, за да се види кой ще „върти“ къщата. А най-развълнувана бе публиката, когато от сцената на зрителната зала на Народно читалище „Родолюбие“ в Асеновград зазвуча обичайната, непроменила стойността си през вековете мелодия на „Ела се вие, превива“, изпята от талантлива малка асеновградчанка. Любителите актьори изиграха няколко вида български хора от различни региони на страната.     Разкрити бяха и тайните на ритуала „къна“, който се провежда ден преди сватбата при турския етнос. На фона на типични ритми, десетина моми бяха наобиколили булката и танцуваха около нея, наричаха й пожелания. По-късно, „в деня на самата сватба“, се появи младоженецът. В знак на уважение пред роднините, той изигра автентичен традиционен танц със специално подбрани стъпки. После подари цвете на момата и веднага след това, започна веселбата.   Ромската сватба също бе представена точно, каквато е – пищна и шумна. Първо се състоя пазаренето между сватовете. Едва, когато те се разбраха за цената, започна подготовката за сватбения ден. Когато той настъпи, младоженецът пристигна с цялата си рода и с всичките си приятели. Задължително условие при взимането на булката при ромите е женихът да носи със себе си пари, бонбони и алкохол. Той застана пред „пазителите“ и започна да плаща, за да я вземе. След приключването на този ритуал, бе дадено същинското начало на сватбата. Диско водещ съобщаваше какви са подаръците за младото семейство от всеки един от роднините и гостите. А те се надпреварваха кой по-скъп дар да носи. За сватбеното тържество булката бе подготвила четири различни рокли, които сменяше между провеждането на различните обичаи.   Зрители на интересния спектакъл в читалището в Асеновград бяха асеновградчани от различни възрасти. Заедно с актьорите на сцената, близо час и половина се забавляваха и деца, тийнейджъри и възрастни. Целта на инициативата на Народно читалище \"Родолюбие\" бе да се покаже пред гражданите доброто съжителство и толерантността между българския, турския и ромския етноси в Асеновград.", "date": "2018.11.19", "title": "Пазарене за ромска булка и \"Ела се вие, превива\" - на сцената в Асеновград (ВИДЕО)"}
{"url": "https://www.actualno.com/blagoevgrad/slab-trus-e-registriran-kraj-blagoevgrad-news_706861.html", "text": "  Земетресение с магнитуд 2,9 по скалата на Рихтер е регистрирано на територията на България, в Благоевградско, предаде БГНЕС.     Земният трус е усетен в 4.09 ч. тази сутрин с епицентър на 10 км югоизточно от Благоевград и на 81 км южно от София, с дълбочина 2 км.   Няма данни за материални щети.", "date": "2018.11.19", "title": "Слаб трус е регистриран край Благоевград"}
{"url": "https://www.actualno.com/business/vas-gleda-deloto-po-jalbata-na-prevozvachite-sreshtu-produktovite-taksi-news_706776.html", "text": "  Започва делото във ВАС по жалбата на Съюза на международните превозвачи (СМП) срещу Министерското постановление за промяна в Наредбата за продуктовите такси.     Приетите на 16 юли 2018 г. нови текстове в Наредбата доведоха до масово недоволство сред превозвачите, тъй като определиха значителни по размер такси за рециклиране на ТИР и автобуси, каквото на практика в България не се извършва. Превозните средства бяха вкарани в подзаконов нормативен акт за преработката на масови отпадъци и приравнени с рециклирането на найлоновите торбички.   По изчисления на превозвачите, базирани на броя на внесените през 2018 г. превозни средства и средната цена на таксата от около 1470 лв. на возило, браншът ще губи над 13 мл. лв. за дейност годишно.\r\nНа свое общо събрание в събота международните превозвачи единодушно приеха декларация, с която възлагат на ръководството на СМП да се противопостави с всички средства срещу промените в Наредбата. Ходът и развитието на делото пред ВАС ще предопредели по-нататъшни действия срещу несправедливите и незаконно събирани такси.  ", "date": "2018.11.19", "title": "ВАС гледа делото по жалбата на превозвачите срещу продуктовите такси "}
{"url": "https://www.actualno.com/actualno/vyprosite-koito-slavi-trjabva-da-zadade-na-radev-cacarov-i-karajancheva-news_706747.html", "text": "  Тази седмица политическата буря в България едва ли ще се успокоява, по-скоро ще се разразява с по-голяма сила. Със сигурност масло в огъня ще налее Слави Трифонов – цяла седмица в неговото шоу трябва да гостуват най-важните (по Конституция) хора в държавата. Днес, 19 ноември, ще е председателят на парламента Цвета Караянчева (бел. ред. - г-жа Караянчева е на посещение в Япония и ще гостува следващия понеделник, 26 ноември ), утре, 20 ноември, би трябвало да дойде президентът Румен Радев, в сряда, 21 ноември, ще е ред на премиера Бойко Борисов, в чертвъртък, 22 ноември, идва главният прокурор Сотир Цацаров, а седмицата ще завърши с омбудсмана Мая Манолова.     В отделен материал описах няколко от многото въпроси, които трябва да бъдат зададени на . А в следващите редове ще обърна внимание и на другите гости – с изключение на Мая Манолова, тъй като ролята на омбудсмана, по мое мнение, е твърде скромна в нашата дивашка демокрация, колкото и силно да вика самият омбудсман. И така, по хронологичен на гостуванията ред: 1. Г-жо Караянчева, ще подкрепите ли новия законопроект на управляващата коалиция, който премахва срока от 2019 година за въвеждане на и прави безсрочно въпросното въвеждане в стил \"тате ще ми купи колело, ама друг път\"?  2. Какво е Вашето мнение – защо в същия законопроект се премахва номера на партиите в бюлетината и се оставят само имената? Не е ли това скрит образователен ценз?\r\n3. Какво е наказанието за неявяване на депутат на работа в парламента?\r\n4. Колко пъти не се е явил Делян Пеевски на работа в този парламент и на какво основание? В училище дори при определен брой извинени отсъствия има последствия, за Пеевски защо няма?     1. Вашата роля като президент често е описвана като морален стожер на обществото. Смятате ли, че можете да сте такъв морален стожер, след като през 2015 година Инспекторатът на Министерството на отбраната прави проверка и установява, че сте назначили сегашната си съпруга в нарушение на Трудовия кодекс?\r\n2. Вярно ли е или не е, че вие лично като ръководител на ВВС сте подкрепили на специална среща в армията , която позволяваше на военните масово да вземат хем пенсия, хем заплата?\r\n3. Вашият глас беше един от изключително силните против Истанбулската конвенция с аргумент неразбиране на термина „джендър”. Защо гласът Ви не е така силен и настоятелен по отношение насилието над жени и домашното насилие в България, след като примерите за трагични случаи в това отношение валят всеки ден в медиите?\r\n4. Можете ли да изброите няколко добри неща, които това правителство направи?   5. Как виждате последния на ЕК за България – като притеснителен, защото Брюксел почва да си затваря очите за проблемите у нас или като окуражителен?\r\n6. Какъв е Вашият цивилизационен избор като политик – Русия или Европейският съюз и защо? 1. Последният мониторингов доклад на Европейската комисия се оказа най-добрият за България, откакто сме в ЕС. Доволен ли сте от него?\r\n2. В този доклад се казва, че ЕК прекратява засега наблюдението по отношение на организираната престъпност. Защо, след като на собственика на \"Айрян Балкан\" и приближен до Цветан Цветанов Петър Христов още не е разкрито, не е разкрито и това на инспектора от НАП Иво Стаменов, за което лично обещахте преди година, че ще има ?\r\n3. Делото КТБ – извън него беше обявено, че има . Какво става - колко време ще чакаме да разберем дали тези производства ще станат дела в съда или ще си останат пожелание за пред медиите?\r\n4. Защо няма проверка на , който беше купен от Ахмед Доган? Намирате ли за нормално един ТЕЦ да бъде купен за няколко хиляди лева? Не трябва ли да разследвате и как така ТЕЦ-ът беше купен толкова евтино след като беше избран да поддържа студен резерв и държавата ще плаща за това милиони?\r\n5. Какво говори за Специализирания наказателен съд – издадено е съдебно решение за привеждане под домашен арест с незабавно изпълнение, което не е изпълнено незабавно, а вместо това се чака няколко часа да мине обжалване и Десислава Иванчева си остава в крайна сметка в ареста?\r\n6. Защо не се появявате в парламента на всеки три месеца и не давате там какво вършите, както беше решено още преди година и половина? И как така според Вас ЕК го пропусна това в доклада си като дори спира да наблюдава как изпълняваме нормативната рамка за правосъдието ни?\r\n7. Кога ще има поне едно-едничко успешно завършено знаково дело в съда с осъдителна присъда – за последно в дългия списък от неуспехи на прокуратурата се прибави и делото \" \", по което Алексей Петров беше оправдан, а преди това ? Вие можете ли да се похвалите с едно такова успешно за прокуратурата дело и кое е то?\r\n8. Ако коефициентът на полезно действие на която и да е частна фирма е такъв, какъвто е този на прокуратурата по дела с тема „организирана престъпност”, какво щеше да се случи с ръководителя ѝ? Защо не се случва с Вас и не трябва ли да бъде уредено законово да Ви се случва, а не да стоите 7 години бетониран на поста си, независимо какви резултати постигате?\r\nВъпроси и то настоятелни трябва да има към всички хора на висши държавни постове – ежедневно и ежечасно, даже ежеминутно. Който иска, да го стори - на следния , както подканя и Слави Трифонов. Защото България е блато – президентът може да говори колкото си иска как не го е казал точно така, но милиони българи добре го знаят. Знаят и, че не помръдваме от това блато – и вече им писна тотално! Ивайло Ачев", "date": "2018.11.19", "title": "Въпросите, които Слави трябва да зададе на Радев, Цацаров и Караянчева"}
{"url": "https://www.actualno.com/america/jertvite-na-pojara-v-kalifornija-stanaha-80-news_706846.html", "text": "  Броят на жертвите на горския пожар в американския окръг Бют, Северна Калифорния, се увеличи от 76 на 77 души. Това е заявил на пресконференция шерифът на Бют Кори Хонеа. Така общият брой на загиналите при пожарите, които продължават да горят в Калифорния, вече е 80 души, пише БГНЕС.     В същото време намаля броят на безследно изчезналите лица и от близо 1300 те са вече под 1000.   Според последните данни площта на \"лагерния пожар\" в Северна Калифорния, който вече е признат за най-опустошителния в историята на щата, е повече от 500 кв. км., локализиран е на 65%. Унищожени са близо 12000 сгради, включително над 10000 жилищни домове.\r\nПрезидентът на САЩ Доналд Тръмп вече нареди да бъдат отделени за щата средства от федералния бюджет, необходими за борба със стихията.  ", "date": "2018.11.19", "title": "Жертвите на пожара в Калифорния станаха 80"}
{"url": "https://www.actualno.com/healthy/ananiev-shte-podpishe-dogovor-za-dostavkata-na-linejki-news_706757.html", "text": "  Здравният министър Кирил Ананиев и изпълнителният директор на „СОФИЯ ФРАНС АУТО“ АД Стоян Желев ще подпишат два договора за доставка на линейки с необходимото оборудване, във връзка с реализацията на голям инвестиционен проект за модернизация на спешната медицинска помощ. На церемонията ще присъства и министърът на регионалното развитие и благоустройството Петя Аврамова.     След провеждане на процедура по реда на ЗОП фирмата „СОФИЯ ФРАНС АУТО“ АД е определена за изпълнител на обществената поръчка за доставка на линейки по двете обособени позиции. МЗ и „СОФИЯ ФРАНС АУТО“ АД ще сключат договор за доставка, гаранционно и сервизно обслужване на 95 броя линейки тип С, с включено медицинско оборудване и медицинска апаратура, и договор за доставка, гаранционно и сервизно обслужване на 185 броя линейки тип В, с включено медицинско оборудване и медицинска апаратура.   Общата стойност на двата договора възлиза на 38 300 640, 00 лв. с ДДС.\r\nЗакупуването на медицинските превозни средства е в изпълнение на Договор за предоставяне на безвъзмездна финансова помощ и се осъществява с финансовата подкрепа на Оперативна програма „Региони в растеж“ (ОПРР) 2014-2020, съфинансирана от Европейския съюз чрез Европейския фонд за регионално развитие (ЕФРР).  Общата стойност на проекта е 163 897 815,62 лв., от които безвъзмездната финансова помощ е в размер на 163 502 132,68 лв.\r\nСрокът за изпълнението на дейностите по реализацията на проекта е 36 месеца, или до 23 октомври 2021 г.   ", "date": "2018.11.19", "title": "Ананиев ще подпише договор за доставката на линейки "}
{"url": "https://www.actualno.com/society/ivan-bakalov-njama-li-kak-grajdanska-otgovornost-da-e-zastrahovka-za-shofiora-a-ne-na-avtomobila-news_706872.html", "text": "  \"Много ли е трудно да се направи застраховка Гражданска отговорност само на шофьора, не на автомобила?     И да има възможност да се плаща седмична, тридневна, месечна - както за всички останали. Да избираш - с таван до 100 хил., до 500 хил., до 1 млн. щети\", журналистът Иван Бакалов.   Като вземеш кола под наем по света, например, плащаш и застраховка за определения срок.\r\nКакво има да мислят застраховка на кубатура и мощност и т. н., като че ли от това зависи размерът на щетата.  Някой да обясни защо не могат още да откъснат ГО от автомобила и да я направят на шофьора.", "date": "2018.11.19", "title": "Иван Бакалов: Няма ли как Гражданска отговорност да е застраховка за шофьора, а не на автомобила?"}
{"url": "https://www.actualno.com/sofia/fandykova-objavi-che-njama-zakysnenija-na-gradskija-transport-news_706864.html", "text": "  Кметът на София Йорданка Фандъкова съобщи, че градският транспорт се движи по планирания си маршрут и преминаване става без забавяне.     Репортер на забеляза, че автобусите на градския транспорт на спирката на Окръжна болница са се движели с 15 минути закъснение.   \"169 снегопочистващи машини в градската част бяха на терен през цялата нощ, както и снегорините, които обработват общинските пътища. В момента над 50 машини са в готовност ако се наложи да влязат по улиците,\" каза още Фандъкова, предаде Агенция \"Фокус\".\r\n\"Към момента проблеми със заледяването няма, въпреки това молим всички да бъда внимателни и шофьорите да се движат със съобразена скорост подходяща за зимни условия, и разбира се с подходящо оборудване\", коментира още тя. Фандъкова посочи, че за сега в столицата няма проблеми свързани със заледени участъци или непочистени пътища.  ", "date": "2018.11.19", "title": "Фандъкова обяви, че няма закъснения на градския транспорт"}
{"url": "https://www.actualno.com/politics/manolova-vse-oshte-ne-kazva-publichno-che-shte-se-kandidatira-za-kmet-na-sofija-news_706850.html", "text": "  Живея и работя в София. Мисля, че е най-нормалното нещо адресната ми регистрация да е там, където работя и живея. Така омбудсманът Мая Манолова обясни защо си е сменила адресната регистрация – в \"Лозенец\", което предизвика спекулации, че тя се готви да се кандидатира за кмет на София. Занимавам се активно с правата на българските граждани – не разбирам защо зад енергията да си върша работата трябва обезателно и задължително да се търсят други неща. Ако има нещо, ще обявя всичко публично, обеща омбудсманът.     Политически коментари няма как да правя, не се занимавам с кадрови решения – работа на правителството, коалиционен съвет – малък и голям формат, да решават такива проблеми. Това заяви Манолова, според която социалното напрежение и \"страдание\" е все по-нетърпимо.   Според нея, хората ги боли за различни нарушени свои права – например чистотата на въздуха в Русе. Как толкова години не се установиха индустриалните нарушители, възмути се тя. Попитана обаче за по-високите данъци на старите коли, отговорът на Манолова пред Нова телевизия беше – те нямат възможност да си купят по-хубави автомобили.\r\nОтносно цените на горивата, омбудсманът заяви, че в 23 държави в Европа бензинът е по-евтин, ако се махне акцизът, а в 11 държави е такова положението с дизела. Очевидно е, че държавата не определя цените, но може да създаде конкурентна среда. Защо като имаме най-ниски налози и акциз нямаме постоянно най-ниската цена на горивата в Европа, попита Манолова. И обяви, че \"фактите показват\" създаване на нови препятствия за малките и средните дистрибутори на горива – чрез т.нар. (Закон за административното регулиране на икономическите дейности, свързани с нефт и продукти от нефтен произход).  Не се мина и без темата за транспорта на омбудсмана. По думите ѝ, много хора ѝ предлагали дори личния си транспорт. А колегата ѝ омбудсман от Македония ѝ предложил транспорт – да я откара от Кюстендил до Куманово, където имало среща на омбудсманите.", "date": "2018.11.19", "title": "Манолова все още не казва публично, че ще се кандидатира за кмет на София"}
{"url": "https://www.actualno.com/celebrate/sv-prorok-avdij-news_706812.html", "text": "  Светият пророк Авдий бил родом от селището Витарама, близо до Сихем. Той служил при двора на израилските царе и бил домоуправител на цар Ахав.     От младини бил твърде богобоязлив и когато целият Израил отстъпил от Бога и започнал да се покланя на скверния Ваал, той тайно служел на Единия Истински Бог на Отците си, Който спасил Израиля от Египет и го превел през Червеното море като по суша. Когато беззаконната Иезавел изтребвала пророците Господни, Авдий взел сто пророка и ги скрил в две пещери по петдесет човека. Там ги хранил с хляб и вода по време на глада в дните на пророк Илия.   Веднъж Ахав повикал свети Авдий и му рекъл:\r\n - Тръгни по земята, по всички водни извори и по всички потоци по земята, дано нейде намерим трева, за да си прехраним конете и мъските и да се не лишим от добитъка.  И те разделили помежду си земята, за да я обходят: Ахав тръгнал отделно по един път, а Авдий тръгнал отделно по друг път. Когато Авдий вървял по пътя, ето насреща му идел свети Илия. Той го познал, паднал ничком и казал:\r\n - Ти ли си, господарю мой, Илия?\r\n Оня му отговорил:       - Аз съм. Иди кажи на господаря си: \"Илия е тук\"\r\n.Той казал:\r\n- Какво съм виновен, че предаваш своя раб в ръцете на Ахава, за да ме убие? Жив Господ, Бог твой! Няма нито един народ и царство, където да не е пращал господаря ми да те търси; и когато му казваха, че те няма, той вземаше клетва от онова царство и народ, че не са могли да те намерят. А ти сега казваш: иди кажи на господаря си: Илия е тук. Когато аз си ида от тебе, Дух Господен ще те отнесе, не зная къде; и ако отида да обадя на Ахава и той не те намери, ще ме убие; а рабът ти е богобоязлив от младини. Нима не е казано на моя господар какво аз направих, когато Иезавел избиваше Господните пророци, как скривах в пещери сто Господни пророци, по петдесет души, и ги хранех с хляб и вода? А ти сега казваш: иди кажи на твоя господар: Илия е тук; той ще ме убие.\r\n Тогава свети Илия казал:\r\n - Жив Господ Саваот, пред Когото стоя! Днес ще му се явя!      Свети Авдий отишъл да посрещне Ахава и да му обади за Илия. И когато Ахав срещнал Илия, Божият пророк го изобличил в неговото заблуждение, а сетне извършил велико чудо: свалил огън от небето върху жертвата и водата, както е написано в Трета книга Царства  (3Цар.18:4-8).\r\n Като гледал това, свети Авдий се радвал заради всемогъщата сила на своя Бог, сърцето му пламтяло от любов към Него, горял от ревност за Него и още по-усърдно Му служел, изпълнявайки заповедите Му.\r\nПо-късно, когато Ахав умрял и син му Охозия наследил вместо него Израилското царство, Авдий бил на военна служба. Според свидетелството на свети Доротей и блажени Иероним той бил един от тримата петдесетници, които Охозия изпратил при пророк Илия. Двамина от тях изгорил огън, паднал от небето по думата на пророка, а третият, който бил именно Авдий, бил помилван. Той пристъпил със смирение към свети пророк Илия и го умолявал, казвайки:\r\n - Човече Божий! Да не бъде презряна душата ми и душата на твоите раби - тия петдесетмина - пред твоите очи.\r\n Затова Илия го пощадил, станал и отишъл с него при царя. Оттогава Авдий оставил царската служба, тръгнал след свети пророк Илия и се сподобил да получи дух на пророчество, понеже запазил и хранил Господните пророци и сам последвал пророка (4Цар.1:13-15). След смъртта си бил погребан при своите предци.    © Жития на светиите, преведени на български език от църковно-славянския текст на Чети-минеите (\"Четьи-Минеи\") на св. Димитрий Ростовски. ", "date": "2018.11.19", "title": "Св. пророк Авдий "}
{"url": "https://www.actualno.com/showbusiness/naum-shopov-shte-se-jeni-snimka-news_706902.html", "text": "  Наум Шопов е предложил брак на дългогодишната си приятелка Теа  Минкова в събота. Щастливият млад лекар сподели кадър в Instagram, на  който пада на колене с пръстен. И както става ясно от поста, тя е казала  \"Да\".      Двамата са заедно от близо шест години и са фенове на високите  скорости, фитнеса и пътуванията. Наскоро двамата основаха и собствена  рекламна агенция с друга звездна двойка - Алекс и Дани Петканови.\r\nД-р Борис Тасев, както е познат на феновете на \"Откраднат живот\", и  Теа се познават от училище. Любовта между тях пламва, след като случайно  се срещат при Софийския университет. Оттогава двамата са неразделни,  което може да се види и от социалните мрежи, където постоянно споделят  общи снимки.  ", "date": "2018.11.19", "title": "Наум Шопов ще се жени (снимка)"}
{"url": "https://www.actualno.com/crime/vijte-osnovnata-shema-pri-telefonnite-izmami-news_706881.html", "text": "  Схемата, по която се реализират над 90% от телефонните измами е за \"съдействие на полицията\", съпроводено с елемент на заплаха. Многократно предупреждаваме хората, информационната кампания на полицията стартира преди 5 г. и въпреки всичко все още има хора, които се подлъгват. Това каза в за БНТ Златка Падинкова, началник сектор \"Измами\" в Главна дирекция \"Национална полиция\".     Според Падинкова става въпрос предимно за възрастни хора, които стават жертва на телефонна измама, но има и млади, които се предоверяват.   Най-активни телефонните измамници са в София, където са регистрирани най-много измами през последната година.\r\nВ Благоевград пък се забелязва друга схема - искат се пари от името на роднина, който моли жертвите на телефонна измама за пари за закупуване на техника.  Златка Падинкова посъветва гражданите при телефонна измама винаги да търсят полицията.\r\nОколо 16% от регистрираните телефонни измами са разкрити от полицията, много често тези престъпления се извършват от Румъния, с румънски СИМ карти. Мулетата при схемите също са непознати за поръчителите. Минималният брой участници в телефонни измами са двама души.   Много хора трудно приемат след това, че са излъгани. Психологическата травма е голяма, каза Падинкова.    ", "date": "2018.11.19", "title": "Вижте основната схема при телефонните измами"}
{"url": "https://www.actualno.com/asia/silno-zemetresenie-raztyrsi-solomonovite-ostrovi-news_706870.html", "text": "  Трус с магнитуд 6,6 разтърси Соломоновите острови, предадоха световните агенции, като се позоваха на американския Геофизичен институт, съобщава БГНЕС.     Няма данни за цунами, жертви и щети. Епицентърът е бил на около 161 километра източно от Кира Кира и на дълбочина от 33 километра.   ", "date": "2018.11.19", "title": "Силно земетресение разтърси Соломоновите острови"}
{"url": "https://www.actualno.com/analysis/zukyrbyrg-razjasnil-na-sytrudnicite-si-za-rabotata-v-uslovija-na-vojna-news_706867.html", "text": "  Основателят на социалната мрежа Facebook Марк Зукърбърг е разяснил на сътрудниците на своята компания, заемащи ръководни постове, как трябва да се работи \"в условия на война\", съобщи Wall Street Journal.     Сбирката се е провела през юни тази година и на събранието са присъствали 50-те топ мениджъри на компанията.   Зукърбърг е отбелязал, че в мирно време ръководителите могат да не бързат с приемането на отговорни решения и да изслушват мненията на всичките членове на съвета на директорите.\r\nВ настоящия момент, обаче, Фейсбук се намира под силен натиск на инвеститори, законодатели и недоволни ползватели, затова има необходимост от решителни действия.  В хода на срещата той е призовал топ мениджърите да взимат по-бързо решения относно ръста на броя на потребителите, както и с проблема за сигурност на социалната мрежа.\r\nРъководителят на корпорацията също така е изразил разочарованието си от това как Facebook е реагирал на множеството критики и обвинения към компанията през 2018 г.   Новият подход е създал сложна ситуация в ръководството и е довел до оставки на няколко ключови чиновници, както и до разногласия между Зукърбърг и главния изпълнителен директор на Facebook Шерил Сандбърг. Wall Street Journal не уточнява кои служители на Фейсбук са напуснали постовете си.    Мощен скандал около социалната мрежа избухна през месец март тази година, след като The New York Times:съобщи, че Кеймбридж Аналитика е успяла да събере лични данни от десетки милиони потребители на Фейсбук, за да разработи алгоритъм за анализиране на политическите предпочитания на гласоподавателите.\r\nПрез април Зукърбърг бе принуден да се яви на две изслушвания в американския Конгрес. Предприемачът увери американските законодатели, че отсега нататък социалните мрежи ще обработват по-внимателно личните данни на потребителите.", "date": "2018.11.19", "title": "Зукърбърг разяснил на сътрудниците си за работата \"в условия на война\""}
{"url": "https://www.actualno.com/business/zapochvat-pregovorite-po-nacionalnija-ramkov-dogovor-za-2019-g-news_706751.html", "text": "  Преговорите по параметрите на Националния рамков договор за 2019 г. започват от днес. Това съобщиха от Българския лекарски съюз. Те се надяват в рамките на дискусиите от Касата да се съобразят с някои основни параметри, за които настояват лекарите. По предварителна информация вече е постигната договорка за основното искане на специалистите – а именно – да няма преразпределение на разходите по пера.     В края на октомври от Националното сдружение на общопрактикуващите лекари излязоха с отворено писмо, в което призовават да не се елиминира съсловната организация от реални преговори, както се случи през 2016-та година, защото в Преходните и заключителни разпоредби на Закона за бюджета на Касата отново се залага формална роля на Лекарския съюз. От Сдружението добавят още, че тази „порочната практика“да се правят промени в Закони през Преходни и заключителни разпоредби трябва да спре.   Лекарите алармират, че през последните 3 години средствата за първична извънболнична медицинска помощ намаляват. Затова те поискаха да се увеличат средствата за първична извънболнична помощ. Лекарите настояват още да се променят изискванията за извършване на профилактичните прегледи, както и да се повиши ефективността при контрола при неявяване на пациентите на тези прегледи.\r\nОт Сдружението настояват още резервът на НЗОК да се използва само при преразход, където е необходимо. В заседанията на експертно ниво между договорните партньори - БЛС и Националната здравноосигурителна каса, ще участват бордовете по специалности. На първите заседания ще бъде обсъждана болничната помощ.  Приоритетно ще бъдат дискутирани цените и обемите на медицинските дейности за 2019 г., методиките за остойностяване и закупуване, контролът, санкциите и арбитражът.", "date": "2018.11.19", "title": "Започват преговорите по Националния рамков договор за 2019 г."}
{"url": "https://www.actualno.com/burgas/bebeta-bliznaci-shte-krasjat-novija-kalendar-na-burgaska-bolnica-news_706873.html", "text": "  Започва изработването на новия календар за 2019 година на Отделението по неонатология на УМБАЛ Бургас. На него са снимани най-много близнаци. Те са родени в бургаската болница и са отгледани в Отделението по неонатология. Днес вече са големи и това е доказателство, че с усилията на науката, вярата на родителите и работата на специалистите, .     „От началото на годината в УМБАЛ Бургас са родени . 11 от тях са с . Процентът на недоносените деца нараства и вече е около “, казва д-р Стилияна Томова, която е началник на Отделението по неонатология. Тя отправи още един апел за подкрепа, която е свързана със създаването на семейна стая, в която родителите на недоносените бебета ще могат  да прекарват време с децата си. Понякога минават месеци, в които те са разделени. Родителите идват да ги виждат само по време на свижданията и страдат. Бебетата също се нуждаят от допира и гласовете на майките и бащите си. Затова стремежът на всички клиники с неонатологични отделения е да осигурят условия за създаване на тази връзка.\r\nОтделението разполага с модерна апаратура и нови кувьози, които са купени предимно с помощта на дарители. Такава е целта и на календара, който се отпечатва за трета поредна година. Със средствата от неговата продажба ще се закупи апаратура и консумативи за отделението, което спасява живота на недоносените деца.\r\nКалендарът може да бъде поръчан на електронна поща .  ", "date": "2018.11.19", "title": "Бебета - близнаци ще красят новия календар на бургаска болница"}
{"url": "https://www.actualno.com/america/trymp-si-postavi-otlichen-kato-prezident-na-sasht-video-news_706904.html", "text": "  Американският президент Доналд Тръмп за пореден път демонстрира самочувствието и увереността си, че нито за миг не е съжалявал за нито едно свое действие като дърважен глава на САЩ.     Напротив, Тръмп, който е от почти две години на кормилото на държавата, дори си поставени оценка отличен \"шест плюс\" за своята дейност като президент за времето, откакто е на власт, предаде TAСС.\r\nПопитан в интервю за \"Fox News\" каква оценка ще даде на своята дейност, Тръмп отговори: \"Вижте, мразя да правя това, но ще го направя. Смятам, че свърших добра работа. Поставям си \"шест плюс\". Това достатъчно ли е? Мога ли да отида още по-високо?\"\r\nСпоред Тръмп доказателство, че се справя добре като президент на САЩ са високият ръст на американската икономика и напредъкът в уреждането на ситуацията на Корейския полуостров.   ", "date": "2018.11.19", "title": "Tръмп си постави отличен като президент на САЩ (ВИДЕО)"}
{"url": "https://www.actualno.com/varna/polovin-varna-e-bez-voda-zaradi-avarija-news_706903.html", "text": "            Поради повреда на магистрален водопровод хиляди абонати във Варна ще са без вода днес.\r\nЗасегнати ще бъдат живущите в карето между ул.\"Струга\", бул.Владислав Варненчик\", ул.\"Отец Паисий\" и бул.\"Цар Освободител\", около Колхозния пазар, фабрика \"Христо Ботев\", ул.\"Тодор Влайков, Погребите и  ул.\"Батак\", в кварталите „Конфуто”, „Аспарухово\" и „Галата\", в местностите Вилите, Карантината и Боровец,Южна промишлена зона и село Звездица.\r\nПовредата се очаква да бъде отстранена до .  ", "date": "2018.11.19", "title": "Половин Варна e без вода заради авария"}
{"url": "https://www.actualno.com/society/novini-ili-novini-kartinata-na-pechata-za-19-noemvri-news_706834.html", "text": "  Отново с дух на протест, но и с истинско зимно време – това е началото на седмицата в България. Какъв ще е краят – тепърва ще видим, но нека видим сега каква картина за света около нас ни рисува българският печат.      Извън протестите, централната тема на медията е състоянието на пътищата у нас. И както Северозападна България се оказа най-бедният регион, така и се оказа най-смъртоносният – според данни на Евростат. Едно зло никога не идва само ...   По традиция, най-важни са кримките - кръв и зрелища. В случая – здравословното състояние на Миню Стайков, собственикът на \"Винпром Карнобат\". Появил се риск от инсулт, като Стайков искал консултация в частна болница, но не му било позволено и се оказало, че засега опасност няма. А КПКОНПИ поискала да конфискува имущество на Брендо, на жена му Моника Добринова, на брат му Симо Крайчев и на балдъзата му Десислава Дишлиева. Така е, като не можаха Брендо да го удържат в затвора, макар цял свят да знае какъв е – важното е, че Иванчева не я пускат! За медията тема номер едно е опасността в интернет от сексуално насилие и тормоз. И заключението, че всяко трето дете е застрашено във Facebook, а всяко пето се е срещало с човек, с когото първо се е запознало в сайт.    Разбира се, друг акцент е Каракачанов и поредното повторение пред поредната медия, че \"Обединени патриоти\" трябвало да си говорят очи в очи. Както искат да си говорят, само да отърват от присъствието си целокупното българско общество и да не ходят по всяка медия да си говорят първо през нея. Както и \"Труд\", за „Монитор” протестите не са основна тема. За сметка на това – до 500 лева можело да те глобят, ако не си изчистиш снега пред блока. Това става, ако първо не обърнеш внимание на предупреждение, след това – ако те глобят, с 50 лева и пак не чуеш. Може, на хартия, а като вали сняг, става мокро и всички знаем какво се случва с мократа хартия.\r\nДа не забравим и председателят на ВКС Лозан Панов – как съдия Румен Ненков го бранел и говорел за \"казуса Пеевски\", а не за истинските \"олигарси\" Иво Прокопиев и Огнян Донев. Ами няма как – Пеевски е по-тежък и от Прокопиев, и от Донев. Решават се първо големите проблеми!", "date": "2018.11.19", "title": "Новини или Novini - картината на печата за 19 ноември"}
{"url": "https://www.actualno.com/society/vladimir-bereanu-televiziite-ne-kazvat-che-protestite-sa-sreshtu-borisov-a-ne-samo-sreshtu-cenite-na-gorivata-news_706875.html", "text": "  \"Централните телевизии имат сериозен проблем с отразяването на протестите в страната. Според тях протестите са срещу високите цени на горивата и това се повтаря като мантра. Протестите от няколко дни са твърдо за оставка на правителството и лично на премиера Борисов. Но това са изрази табу за нашите телевизии. Нова Тв бе най-смела вчера, като съобщи, че протестите в София били \"за смяна на системата\", заяви с в социалните мрежи журналистът Владимир Береану.     \"Същите тези телевизии нямаха никакъв проблем да обяват, че протестите във Франция са срещу президента Макрон, въпреки че там недоволството е точно срещу високите цени на горивата и скъпият живот. Едно възможно решение за довечера, ако има протести, е да се обединят протестите у нас и във Франция и да се водят като протести за оставката на Макрон\", допълни той.", "date": "2018.11.19", "title": "Владимир Береану: Телевизиите не казват, че протестите са срещу Борисов, а не само срещу цените на горивата"}
{"url": "https://www.actualno.com/vraza/12-naseleni-mesta-v-obshtina-mezdra-sa-bez-tok-news_706924.html", "text": "  Първият сняг нанесе на електрическата мрежа в мездренско. 12 села са без ток, 6 села и част от гр. Мездра са частично без електричество. Това е информация от тази сутрин, съобщават от общинска администрация в железничарския град. Причина за аварията са скъсани електропроводи. Екипи на ЧЕЗ работят за отстраняване на повредите.     Всички улици в града са почистени, служителите от фирма„Чистота“ работят още от неделя вечер, добавят от общината. Благодарение на добрата организация на работа всички улици в града са почистени. От местната власт призовават гражданите да се съобразяват с метеорологичната прогноза и да паркират своите автомобили така, че да не затрудняват снегопочистването.\r\nНай-голяма е снежната покривка в с. Очин дол - 30 см, в с. Цаконица – 20 см. Всички пътища в общината са проходими при зимни условия.  ", "date": "2018.11.19", "title": "12 населени места в община Мездра са без ток"}
{"url": "https://www.actualno.com/society/api-vsichki-republikanski-pytishta-sa-prohodimi-news_706900.html", "text": "   . . Около 08:30 ч. отпаднаха ограниченията за движение на тежкотоварни автомобили над 12 тона с ремаркета и полуремаркета през прохода „Превала“. Това съобщиха от пресцентъра на Агенция \"Пътна инфраструктура\" (АПИ).     Без ограничение за всички превозни средства е преминаването през проходите „Ришки”, „Котленски”, „Айтоски”, „Обзорски”, „Печинско”, „Предел”, „Рожен” и Прохода на Републиката. Ограничено е движението на МПС над 12 т през проходите „Троянски“, „Петрохан” и „Шипка“, над 10 т през „Вратник” и „Твърдишки”, а над 3,5 т през „Дюлински” и „Пампорово”. Целогодишно са затворени за движение „Златишки“ и „Върбишки“.   Агенция „Пътна инфраструктура“ препоръчва на шофьорите на тежкотоварни моторни превозни средства и на леки автомобили да тръгват на път само с подходящи гуми, да карат със съобразена скорост и повишено внимание, спазвайки указанията на „Пътна полиция“. Блокирането на движението от автомобили, които не са подготвени за движение при зимни условия, затруднява работата на снегопочистващата техника и възпрепятства пътуването на всички останали шофьори.\r\nОбластните пътни управления и снегопочистващите фирми работят на 24-часов режим и са в готовност за поддържане на републиканската пътна мрежа.  Всички граждани и транспортни фирми могат да получават информация за актуалната пътна обстановка от интернет страницата на АПИ – www.api.bg, и по всяко време от денонощието на тел. 0700 130 20 в АПИ. В агенцията целогодишно работи Ситуационен център, който събира и обобщава данните за състоянието на републиканските пътища.", "date": "2018.11.19", "title": "АПИ: Всички републикански пътища са проходими"}
{"url": "https://www.actualno.com/asia/ruhani-sankciite-na-sasht-sreshtu-iran-sa-proval-news_706935.html", "text": "  Президентът на Иран Хасан Рухани заяви, че санкциите на САЩ срещу Ислямската република са се провалили, информира Reuters.     \"САЩ се провалиха при опита си да занулят износа на ирански петрол\", категоричен беше иранският лидер.   Той добави, че Техеран ще продължи да доставя петрол на другите държави.\r\nИран е решен да подсили връзките си със съседните държави, поясни Рухани.  САЩ временно разрешиха на някои държави постепенно да спират вноса на ирански петрол. Вашингтон заплашва са санкции тези страни, които купуват петрол от Ислямската република.\r\nАмериканските санкции са част от психологическата война на Вашингтон срещу Техеран, която ще се провали, убеден държавният глава на Иран.   \"САЩ ни обвиняват за собствените си несгоди в региона...от Йемен до Ирак...Няма да се подадем на този натиск, който е част от психологическата война срещу Иран.    Те се провалиха в опита си да спрат износа ни на петрол. Ще продължим да изнасяме\", закани се Рухани по време на реч в град Хой, Североизточен Иран, предавана по държавната телевизия.", "date": "2018.11.19", "title": "Рухани: Санкциите на САЩ срещу Иран са провал"}
{"url": "https://www.actualno.com/health/eto-zashto-ne-trjabva-da-mokrim-chetkata-predi-da-si-izmiem-zybite-news_706050.html", "text": "        Оказва се обаче, че едно съвсем просто и обикновено ежедневно действие, като миенето на зъби, затруднява милиони хора по цял свят.   Несъмнено повечето от нас са убедени, че знаят как да използват четката и пастата за зъби, но е удивително колко много от нас грешат.\r\nКак да се грижим правилно за усмивката си и какво трябва или не трябва да правим, когато мием зъбите си, споделя стоматологът Д-р Крум Войнов в интервю за сайта .  Едно от нещата, които експертът препоръчва, е да не мокрим четката си за зъби, преди да я използваме. „По-добре е четката да не се навлажнява. Независимо дали е глава на електрическа четка, ултразвукова или традиционните ръчни четки. Навлажняването на космите на четката преди употреба намалява тяхната абразивност“, обяснява той и допълва: „Всъщност, като се постави пастата на четката за зъби, когато се разнесе по зъбите, има такова слюноотделяне, че тя се навлажнява от самата употреба.“        По-важно е обаче, колко време отделяме на миенето на зъби и как го правим. Според д-р Войнов са нужни поне 2-3 минути, за да свършим това добре. „Не толкова времето, а полагането на достатъчно усилия за изчеткване на зъбите навсякъде, силно и старателно, защото миенето на зъбите всъщност е четкане на зъбите“ , обяснява той.\r\nЗа здрави, бели и хубави зъби е нужна добра профилактика. Според редица статистически проучвания редовното миене на зъби намалява риска от развитие на кариеси и други увреждания с почти 90%. „Тя е в следните направления — човек да отделя достатъчно време и ежедневно (сутрин и вечер) да мие зъбите си качествено. Често се среща човек да каже: „Аз си мия зъбите“. Мие ги и всеки ден го прави, но не го прави добре. Това е задача и на нас зъболекарите да покажем как правилно да се мият зъбите, с какво да се мият, да се използват средства за почистване на междузъбното пространство. Там, където хората не отделят въобще внимание или го правят рядко и инцидентно. Каква вода за уста да ползват и да я ползват ли въобще, в каква ситуация да я ползват.“      ", "date": "2018.11.19", "title": "Ето защо не трябва да мокрим четката, преди да си измием зъбите"}
{"url": "https://www.actualno.com/interest/otkriha-osnovnite-faktori-vodeshti-do-pristrastjavane-kym-alkohola-news_706933.html", "text": "  Хората, които живеят при студен климат и с по-малко слънце, е по-вероятно да посягат повече към алкохола. Това сочат резултатите от нови изследване по въпроса.     Американски учени са установили връзка между средните температури, часовете на греене на слънцето и консумацията на алкохол за оправяне на настроението.   Данните от 193 страни доказват, че климатът допринася за по-висока честота на прекомерна употреба на алкохол и чернодробно заболяване.\r\nСпециалистите призовават за ограничения в рекламата на алкохол през зимните месеци, предаде БГНЕС.  Рамон Баталър, асоцииран директор на Център за изследване на черния дроб в Питсбърг, заяви: \"Това е първото проучване, което систематично доказва, че в световен мащаб и в Америка, в по-студените и с по-малко слънце зони има повече пиене и алкохолна цироза.\"\r\nПиенето също така е свързано с депресията, която е по-разпространена, когато слънчевата светлина е оскъдна.   Проучването, публикувано онлайн в списание Hepatology, използва данни от Световната здравна организация (СЗО) и Световната метеорологична организация.    Според д-р Питър Маккан, медицински съветник в клиника за рехабилитация при употреба на наркотици и алкохол в Шотландия \"сега имаме нови доказателства, че времето, и по-специално температурата и количеството слънчева светлина, на които сме изложени, оказва силно влияние върху количеството алкохол, който консумираме. Освен това потреблението на алкохол, свързано с времето, е пряко свързано с шансовете ни да развием най-опасната форма на чернодробно заболяване - цироза - което в крайна сметка може да доведе до чернодробната недостатъчност и смърт.\"\r\n\"По-строгите закони за ценообразуването на алкохола със сигурност са оправдани, когато обмисляме опустошителното комбинирано действие на ниската слънчева светлина и по-евтиния алкохол върху потреблението. Рекламните закони трябва да се решават с ограничения през зимните месеци, които да се вземат под внимание.\", допълни още Маккан.\r\nДоказателство за връзката с климата предостави и Световната здравна организация (СЗО) при представянето на нови данни за консумацията на алкохол в Европа на срещата на върха в Единбург на 19 октомври.   ", "date": "2018.11.19", "title": "Откриха основните фактори, водещи до пристрастяване към алкохола"}
{"url": "https://www.actualno.com/curious/4-neshta-koito-vseki-myj-trjabva-da-pravi-za-jena-si-news_706940.html", "text": "  Жените често се чувстват недооценени и пренебрегнати във връзката си, дори страдат без да споделят на половинката си каква всъщност е причината за това. Жените не винаги са напълно откровени и точно това е причината мъжете да не знаят какво да направят, за да зарадват половинката си. Чувствайки се пренебрегната, една жена е готова да сложи край на връзката си, без дори да изясни какво не и достига. Ако ви се е случвало да се чудите какво точно иска всяка една жена в една връзка, то сте на правилното място.     Ето и 4 неща, които често липсват на жените:    Обикновено зад най-големите ви проблеми се крие това, че тя не се чувства достатъчно обичана. Ако отговаря с кратки съобщения, разстроена е и постоянно намира повод за скандал, то определено не чувства любовта ви. Опитайте се максимално често да и показвате колко много я обичате и държите на нея, за да е щастлива връзката ви. Опитайте се да разбирате, че има проблем само чрез действията и, които всъщност много добре могат да ви покажат това.   За една жена е много важно да бъде разбрана от мъжа до себе си. Ако виждате, че страда, не губете време, а веднага отидете да и помогнете. Ако се правите, че не я забелязвате, тя ще страда още повече и в даден момент ще осъзнае, че щом не я разбирате, тя може да се справи и без Вас. Една жена иска да бъде чувана и виждана. Помагайте и когато има нужда от вас, изслушвате я и подкрепяте. Тя ще Ви се довери изключително много и ще се открие напълно пред вас, ако види , че сте до нея във всеки един момент и ѝ помагате, когато има нужда от Вас.        Всяка една жена има нужда от признание от мъжа до себе си. Кажете и, че сте наясно, че тя е един от най-важните хора в живота Ви. Кажете й какво харесвате в нея и и го повтаряйте постоянно, защото това е нещото, което тя цени изключително много. В никакъв случай не приемайте жената до себе си за даденост, защото тя ще усети това и вероятно ще прекрати връзката си с Вас. Обяснете и, че я обичате изключително много и ѝ повтаряйте това всеки ден. В живота на всеки човек се появяват трудности, които понякога една жена не може да преодолее без подкрепата на мъжа до себе си. Тя трябва да е сигурна, че няма да избягате  когато стане по-емоционална и избухлива. Бъдете до нея въпреки проблемите, които я заобикалят. Бъдете последователни в действията си и винаги дръжте на думата си. Една жена може много бързо да загуби доверието си, дори когато става въпрос за незначителни неща, които един мъж дори може би не забелязва. Когато кажете, че ще направите нещо, трябва да бъдете сигурни, че можете и че ще го направите. Бъдете последователни в действията си и никога не се отмятате, така със сигурност ще спечелите доверието и.   ", "date": "2018.11.19", "title": "4 неща, които всеки мъж трябва да прави за жена си"}
{"url": "https://www.actualno.com/blagoevgrad/nov-zavod-v-goce-delchev-razdvijva-ikonomikata-v-ugozapadna-bylgari-news_706912.html", "text": "  С добра новина осъмна Югозападна България в почивните дни, след като стана ясно, че бизнесмени от Шанхай са посетили Гоце Делчев с целта да отварят на нов завод. Идеята била да се изгради производствено предприятие, което да прави пластмасови гранули от преработена твърда и мека отпадъчна пластмаса, която се генерира от разделното събиране на отпадъци.      Бизнесмените се срещнаха с кмета на града Владимир Москов и след това посетиха фирмата \"Пиринпласт\", където преговаряли за евентуално партньорство.\r\nЗаводът щял да работи с най-нови технологии, които щяло да доведе до назначаването на , което е истински плюс за Югозапада. Готовата продукция ще бъде предназначена както за България, така и за износ в Западна Европа и Китай.  Добрата новина обаче трудно ще успокои хората в района, които от доста време са притеснени от липсата на работа и постоянните съкращения.\r\nПрез месец август тази година, смятаният доскоро за лидер в бизнеса на Благоевград \"Благоевград БТ\", или т.нар. \"цигарена фабрика\", . В края на миналата година пък, точно преди Коледа, почти 200 човека са приели да напуснат срещу обезщетение от 4 брутни работни.\r\nВ момента в предприятието работят около 140 души.    Отново миналата година, Юли Манойлов, председател на тютюневата секция към КТ \"Подкрепа\", припомни, че според договора \"Булгартабак\" не може да закрие предприятие до 2021 г., само може да затвори за ремонт или реконтрукция за 12 месеца. В противен случай може да дължи неустойка.\r\nКметът на Благоевград д-р Атанас Камбитов пък беше обвиняван от опозиционери в общинския съвет, че не е изпълнил предизборните си обещания, а именно . Камбитов обаче заяви, че в Благоевград няма стратегически инвеститор. Той бил провел много разговори с бъдещи такива, но всички твърдели, че в града няма работна ръка. Все пак, градоначалникът се похвали, че е осигурил терен на кол център, който наел на работа повече от . В Благоевград, също като в Гоце Делчев, близостта до София и масовата емиграция почти са обезлюдили града. Работа трудно се намира, а заплатата, според данни на НСИ, е най-ниска в цялата страна. Градът беше задминат дори от Видин, считан години наред за най-бедната точка в България.", "date": "2018.11.19", "title": "Нов завод в Гоце Делчев раздвижва икономиката в Югозападна Българи"}
{"url": "https://www.actualno.com/europe/medvedev-tyrgovskata-vojna-veche-e-v-hod-news_706936.html", "text": "  Търговската война вече е в ход и дава плодове на нейните инициатори, но в крайна сметка победители в нея няма да има и трябва да се стремим да запазим режима на свободна търговия в световната икономика. Това заяви пред журналисти министър-председателят на Русия Дмитрий Медведев, предаде БГНЕС.     \"Търговската война се разгръща, тя идва. И всички сме свидетели на факта, че тази война като цяло вече дава плодове за една или друга държава, които се опитват да наложат своя курс, а от друга страна - води до негативи за цялата световна търговия. В крайна сметка, както във всяка такава война, разбира се тук няма да има победители\", каза премиерът.   Според него, например, в САЩ след въвеждането на защитни мита цените на някои стоки са се увеличили, цитира ТАСС. В това премиерът изрази надеждата, че \"след известно време ще можем да убедим\" другите държави в необходимостта да подкрепят запазването на свободна и отворена търговия.", "date": "2018.11.19", "title": "Медведев: Търговската война вече е в ход"}
{"url": "https://www.actualno.com/politics/dimityr-manolov-protestite-sa-prividni-news_706905.html", "text": "  \"Протестите в страната са в по-голяма степен привидни, отколкото заредени с автентична гражданска енергия. Това заяви в интервю за БНТ президентът на синдиката КТ \"Подкрепа\" Димитър Манолов. Той допълни, че протестиращите формулират твърде широки искания към управляващите.     \"Не можем да живеем нормално\" е твърде общо оплакване, а при ниска заплата се протестира пред работодателя.   \"Тези неща се борят по този начин. Този протест няма адресат. Кой ще ви повиши заплатата, ако не конкретният работодател? Много по-лесно и автентично е да му затвориш фабриката\", каза Манолов.\r\nЛидерът на КТ \"Подкрепа\" обясни, че ако синдикатите свалят правителството, ще направят услуга на неговите противници, но не и на тези, които са гласували за партиите в управляващата коалиция. Именно затова ролята на синдикатите не е да свалят властта, а да се борят за по-добри социални политики – примерно нощният труд да е по-скъпо платен.  \"За протестите има всякакви хипотези - дори участие на външни сили или да са организирани от самите управляващи, за да имат повод да подадат оставка. Автентичност не се вижда\", добави Манолов.\r\nПо думите му протестите на майките на деца с увреждания, които искаха оставката на вицепремиера Валери Симеонов, обаче са били автентични. Въпреки това председателят на НФСБ едва ли е подал оставка като вицепремиер заради общественото недоволство, а въпросът по-скоро е бил вътрешнопартиен, смята президентът на КТ \"Подкрепа\".   ", "date": "2018.11.19", "title": "Димитър Манолов: Протестите са привидни"}
{"url": "https://www.actualno.com/business/petyr-kurumbashev-ne-es-reshava-kakvo-da-subsidirame-v-selskoto-stopanstvo-a-nie-news_706928.html", "text": "  Петър Курумбашев, евродепутат от БСП и журналистът Явор Дачков проведоха дискусия с граждани на Русе в Доходното здание в съботната вечер (17 ноември). Срещата бе водена от Крум Зарков, народен представител от ПГ на коалиция „БСП за България\".     \"Хората ще остават в България, ако има работни места и пари. В Румъния от 1 януари минималната работна заплата ще бъде 510 долара, т.е. 870 лева. В България е 560 лева. Крайно време е да инвестираме в наше производство, да насърчим сектори като зеленчукопроизводство, овощарство, животновъдство. Няма страна от Централна и Източна Европа, която да не сглобява автомобили. Не виждам причина да не се случва и у нас\", каза Курумбашев.   На въпрос дали ще има парламентарни избори скоро, Петър Курумбашев отговори: \"Това правителство си е отишло морално. Дори да останеш физически, когато си си отишъл морално, е по-скоро технологичен въпрос кога ще си отидеш и физически.\"\r\nПо време на дискусията беше повдигнат и въпросът защо в България е спряло развитието на сектори като животновъдство и овощарство и може ли да им се помогне със субсидии от ЕС. \" \", коментира Курумбашев.  Във връзка с последните замърсявания на въздуха в Русе, Явор Дачков сподели: \"По някакъв начин губим връзката между живота, който живеем, и отговорните хора, които са задължени. Въпросът за чистия въздух изобщо не подлежи на обсъждане. Общността е тази, която трябва да потърси отговорност от кмета\".", "date": "2018.11.19", "title": "Петър Курумбашев: Не ЕС решава какво да субсидираме в селското стопанство, а ние"}
{"url": "https://www.actualno.com/showbusiness/tom-hardi-e-nagraden-s-ordena-na-britanskata-imperija-news_707052.html", "text": "  Английският актьор с ирландски корени Том Харди получи ордена на Британската империя от ръцете на принц Чарлс.     Церемонията по награждаването на Том Харди се състоя в Бъкингамския дворец, предаде 24СМИ, цитирани от БГНЕС. Актьорът е награден с Висшия орден на Британската империя от трета степен, което предполага и приемането на титлата командир на Британската империя.   От името на кралица Елизабет II актьорът беше поощрен за успеха си в областта на драмата и за приноса му към културата на страната. Връчващият наградата принц Чарлс го поздрави за неговия талант. \r\nИзвестно е, че Том Харди е приятел на принц Хари и е сред получилите покана за сватбата му с актрисата Меган Маркъл.  Новият филм на Марвел „Венъм“ с Харди в главната роля пожъна огромен успех.", "date": "2018.11.19", "title": "Том Харди е награден с Ордена на Британската империя"}
{"url": "https://www.actualno.com/crime/dyrjavata-iska-da-konfiskuva-ot-brendo-nad-23-mln-leva-news_707054.html", "text": "   , от бившата му съпруга Моника Добринова, свързано с тях търговско дружество, от голямата дъщеря на Банев и от брат му Симо Карайчев и на обща стойност 23 275 542 лв.     Процедурата срещу него е по отменения Закон за отнемане в полза на държавата на имущество, придобито от престъпна дейност и става възможна след окончателното влизане в сила на осъдителна присъда по чл. 321 от НК – участие в организирана престъпна група за пране на пари, съобщиха от комисията.    Същевременно по реда на отменения Закон за отнемане в полза на държавата на незаконно придобито имущество КПКОНПИ води гражданско дело срещу сестрата на Добринова, Десислава Дишлиева. Тя е обвиняема за пране на пари и наказателното дело срещу нея е на първа инстанция. Искът на Комисията срещу нея е за отнемане на налична сума в евро в сейф с левова равностойност 6 031 388 лв., внесени суми по кредит и недвижими имоти на майка й и дъщеря й и е на обща стойност 6 762 986.02 лв. Първото заседание по делото е насрочено за май 2019 г.  Дишлиева беше оправдана заедно със сестра си Моника Добринова за участие в организираната престъпна група, за което Евелин Банев получи ефективно 6 години затвор.", "date": "2018.11.19", "title": "Държавата иска да конфискува от Брендо над 23 млн. лева"}
{"url": "https://www.actualno.com/society/novinite-naj-vajnoto-za-denja-19-noemvri-news_707045.html", "text": "  Редакционният екип на Actualno.com ви представя най-важните новини за изминалия ден, 19 ноември      Министър-председателят Бойко Борисов възложи на Министерството на вътрешните работи (МВР) и на Държавна агенция „Национална сигурност“ (ДАНС) да направят проверка на издадените български документи за самоличност на чужди граждани за последните пет години. Това съобщиха от правителствената информационна пресслужба.   В големите градове на България хората излязоха за пореден ден на протест. Навсякъде протестиращите скандират „Оставка“. Те настояват за промени, които да подобрят живота им, както и за смяна на правителството. Така протестите, започнали срещу поскъпването на горивата, започват да преминават в антиправителствени. Завърши строителството на морския участък на „Турски поток“, по който ежегодно ще бъдат доставяни 31,5 млрд. куб. м природен газ в Турция. Газопроводът не само ще повиши стратегическото ѝ значение, но и ще стане символ на помирението между Анкара и Москва.     Два огромни скални къса паднали на жп линията Кулата – Благоевград са станали причина за дерайлиране на пътнически влак. Инцидентът е станал на излизане от последния тунел в дефилето в посока гара „Черниче“. Локомотивът буквално е повдигнат над релсите, покатервайки се над скалните късове. Протестиращите срещу скъпите горива затвориха прохода \"Хаинбоаз\". Със скандирания \"Оставка\" протестиращите успяха да блокират движението през Прохода на Републиката, въпреки засиленото полицейско присъствие.    Безспорно темата на последните дни са протестите в цяла България. Те са уникални по своя характер, защото не са обединени от една твърда кауза. На дневен ред е лошият стандарт на живот, но това не е единствената причина, поради която хора от различни градове почнаха да излизат на улицата и да блокират големи пътни артерии. Бях притеснена да не се случи нещо на Елена Йончева и ѝ осигурих кола и шофьор, за да гарантирам спокойствието ѝ. Това каза лидерът на БСП Корнелия Нинова на пресконференция след заседание на ръководството на парламентарната група на „БСП за България“ и изпълнителното бюро на партията. \"Съдействие на полицията\" е заблудата при 90% от телефонните измами, реализирани у нас. Познатата схема очевидно работи добре, въпреки многото подобни случаи и множеството предупреждения от органите на МВР. Първите 280 нови линейки за нуждите на спешната помощ у нас трябва да бъдат доставени в следващите три години. Това заяви министърът на здравеопазването на Кирил Ананиев след подписването на двата договора за доставка на нови линейки, предаде БГНЕС. Днес заедно с майките на деца с увреждания ще стартираме електронната подписка с искане за оставка на сливенския депутат Петър Петров, каза за Actualno.com един от водачите на протеста в Сливен Валентина Василева. На този етап за следващата година сме предвидили 1,5 млн. лв. за стипендии на ученици, които се обучават в дуална форма, мислим да ги увеличим. Това каза министърът на образованието и науката Красимир Вълчев по време на конференция „Ценности и образование\", предаде репортер на Агенция „Фокус“. Европейските министри подписаха проектосделка за развод с Лондон в момент, в който започва болезнена последна седмица от преговори за бъдещи отношения между Брюксел и Обединеното кралство, пише агенция France Presse в свой анализ, цитиран от БГНЕС.", "date": "2018.11.19", "title": "Новините: Най-важното за деня, 19 ноември "}
{"url": "https://www.actualno.com/varna/mlad-varnenec-izgrajda-vyzrojdenska-aleja-news_706910.html", "text": "  Изграждане на \"Възрожденска алея\" бе стартирана във варненския район \"Владислав Варненчик\".     Идеята е на Никола Манчев, който се определя като патриот и да създаде нещо подобно.\r\n,,Възрожденската алея\" ще включва наредени в полукръг, в които ще се вградят гранитни плочи с облик и надпис на видни български възрожденец. Николай Манчев се надява по този начин да възроди българския дух и уважението към нашите герои.\r\nИнициаторът споделя, че редом до Левски и Ботев, ще бъдат наредени най-видните възрожденци на България. Изграждането се случва и със съдействие на кметството в район „Владислав Варненчик“ и неговият кмет Николай Костадинов.  ", "date": "2018.11.19", "title": "Млад варненец изгражда \"Възрожденска алея\""}
{"url": "https://www.actualno.com/blagoevgrad/kmetyt-na-blagoevgrad-njama-da-kachvame-danycite-na-starite-avtomobili-v-grada-news_707040.html", "text": "  Не планираме собствениците на стари автомобили да плащат по-високи данъци. Дори обмисляме вариант, при който водачите с по-нови, но по-екологични коли, да имат намаление в данъците.     Това заяви кметът на община Благоевград д-р Атанас Камбитов по време на днешната си пресконференция.\r\nПо време на събитието стана ясно също, че в града ще бъдат изградени срещу мръсния въздух. Предстои да бъде избран изпълнител, който ще направи цялостен проект за озеленяването на града, като в общинския бюджет са заложени достатъчно средства за целта Благоевград да бъде по-красив и с по-чист въздух.\r\nКъм фирмите, които осигуряват градския транспорт, ще има и . Те ще трябва да отговарят поне на екологичен сертификат Евро 5 за следващите 10 години.  „Въпреки, че Благоевград не попада в списъка с градовете с най-мръсен въздух, които са получили финансова подкрепа по ОП „Околна среда“, ние сме длъжни да направим максималното в тази насока“, посочи д-р Камбитов.\r\nОт пресконференцията стана ясно още, че е планирано построяването на надземен паркинг в района на пазара – единственото свободно място за тази дейност.   „Един от вариантите е поставянето на мобилни гаражи на два етажа, каквито има в Германия“, коментира темата кметът.    По време на срещата стана ясно, че продължава работата по изграждането на Регионалната система за управление на отпадъците, като общината е подала проектно предложение и се очаква подписването на договор за безвъзмездна финансова помощ.\r\n„Ще имаме едно от най-модерните депа за битови отпадъци“, заяви д-р Камбитов.\r\nНа се очаква да приключи ремонтът на центъра, който ще посрещне коледната елха на 5 декември. За първи път дървото няма да бъде живо, а изкуствено.\r\nСоциалните жилища в града пък ще бъдат завършени в края на декември, а след това започва тяхното обзавеждане. Модерните сгради, разположени в кв. „Освобождение“, ще разполагат със и първите жители ще се настанят в тях през март 2019 г.   „Ще завишим критериите към семействата, които ще обитават общинските жилища. Не може хора, които разрушават имущество, които не изпращат децата си на училище, да получат подобни социални услуги“, подчерта д-р Камбитов.   В кв. „Освобождение“, освен социални жилища, се прави проучване и се предвижда да бъдат изградени нови линии от градския транспорт, тип маршрутки. Общинската администрация обмисля и въвеждането на линия, която ще свързва кварталите „Еленово“ и „Струмско“.\r\nПрез пролетта на 2019 г. се очаква да започне строежът на подлеза в „Грамадаю‘, а ул.“Марица“ ще бъде готова около 6 дни след предвидения срок.\r\nВъв връзка с видеонаблюдението в града, д-р Атанас Камбитов заяви, че общината ще сключи договор с фирмата изпълнител до края на декември, а в края на следващата година се очаква целият град да бъде опасан с камери.\r\n„Проектът ще бъде на стойност 2 млн. лева, които ще бъдат платени изцяло от бюджета на общината. Системата ще бъде от най-ново поколение, каквато няма в цялата страна и ще разполага с максимален брой функции. Първо ще бъдат оборудвани детски градини, ясли, паркове и места, които се посещават от много хора. Видеонаблюдението ще бъде оставено на контрола на полицията, а самите камери ще бъдат съобразени с най-високите европейски изисквания, като високата им резолюция ще позволява дори да се видят номерата на колите“, посочи кметът.", "date": "2018.11.19", "title": "Кметът на Благоевград: Няма да качваме данъците на старите автомобили в града"}
{"url": "https://www.actualno.com/art/emil-koshlukov-muzejat-trjabva-da-te-smachka-a-ne-kakto-syvremenija-art-prazen-hambar-news_706876.html", "text": "  \"Един мой професор казва, че музеят трябва да те смаже. Да те затрупа с впечатления, да изтръпнеш от толкова красота, да те свали на колене. Отвсякъде трябва да те обгражда недостижимото, да чувстваш величието му и се смалиш пред него. Не съм куратор, не разбирам от музеи, но така ми се струва. Накъдето и да погледнеш да те залива това.     Сега има едни моди, дето цял хамбар стои празен, бял като поликлиника и на едната стена сложили лайно с човка, и отдолу пише Алиенация IV, или Миланска вечер, абе сещате се, модерните глупости.   И после влизаш в каирския музей и чао, пак си на колене.\r\nМузеят трябва да те мачка, да не забравяш колко си преходен\", по повод модерното изкуство програмият директор на БНТ Емил Кошлуков.  ", "date": "2018.11.19", "title": "Емил Кошлуков: Музеят трябва да те смачка, а не както съвремения арт - празен хамбар"}
{"url": "https://www.actualno.com/smolyan/skali-se-svljakoha-v-rudnik-i-ubiha-34-godishen-minior-v-madan-news_706938.html", "text": "  34-годишен миньор почина в рудник „Крушов дол“ на „Горубсо – Мадан“, затиснат от скали. Сигналът за инцидента е подаден снощи около 22,20 часа от началника на Централната минно-спасителна служба.     Около 22 часа маданчанинът Мехмед Г. бил втора смяна в мината, окопавал работното си място в спомагателна шахта на хоризонт 550, когато внезапно се свлякла скална маса и го затрупала.   Тялото на починалия миньор е закарано в областната болница на Смолян за аутопсия.\r\nМестопроизшествието е посетено и е извършен оглед. Причините са в процес на изясняване, сочат от полицията. На място проверка осъществяват и от Инспекцията по труда.  ", "date": "2018.11.19", "title": "Скали се свлякоха в рудник и убиха 34-годишен миньор в Мадан"}
{"url": "https://www.actualno.com/starazagora/ostavka-na-kabineta-iskat-s-miting-koncert-v-stara-zagora-news_707032.html", "text": "  Недоволните от системата старозагорци искат оставката на правителството днес от с протестен митинг-концерт. Събитието ще се проведе в парк “Загорка” в близост до една от големите хранителни вериги. “ ... Това са една част от качествата, които виждам у повечето, които идват на протестите”, написа преди дни в социалните мрежи една от организаторите на протеста Богдана Михалева. Днес включващите се в протеста да си приготвят топли дрехи, светлоотразителни жилетки, вода и храна, призовават организаторите.     На протест се събират и в Казанлък. Около 17:30 часа те тръгнаха с протестен автопоход към областния град за да се присъединят към протестиращите в Стара Загора.   За първи път е планиран мирен протест в Гурково. В 18:30 часа гражданите от Балканския град и околните села ще се съберат до Държавното горско стопанство. Няма информация дали протестиращите ще се опитват да затварят Прохода на републиката.", "date": "2018.11.19", "title": "Оставка на кабинета искат с митинг-концерт в Стара Загора"}
{"url": "https://www.actualno.com/koledenduh/montiraha-edna-ot-trite-eko-elhi-koito-shte-grejat-v-burgas-snimki-news_707042.html", "text": "  На бургаския площад „Тройката“ започна монтирането на една от трите еко елхи, които ще греят в града. През целия ден работници сглобяваха металната конструкция. В работата им помагаше и кран, без който е невъзможно елементите на дървото да бъдат закрепени. Подреждането започна от горната част, където след няколко дни ще бъде поставена звездата. Въпреки, че сега екологичното дръвче все още няма празничен вид, много скоро то ще краси площада и ще стане притегателен център за снимки и детски забавления.      От община Бургас обещават тази година визията на елхата да бъде по-различна. Преди тя светеше в така нареченото . Сега се залага на топло бяло и многоцветие. През светлата част на денонощието, тя ще радва с панделките, сферите и звездите, окачени по нея. Под и около елхата отново ще бъдат разположени къщи в умален модел, символизиращи най-доброто от градската архитектура. Моделите са взаимствани от стари, знакови бургаски сгради. Сред тях ще е и Старата поща, в която децата да пуснат своето писмо до добрия старец.\r\nВсяка година след монтирането на елхата идва ред на шейната на Дядо Коледа и еленският впряг.  Друга новост тази година ще бъде еко-елхата пред сградата на община Бургас. Тя ще е с футуристичен дизайн. До гаровия площад и по улица \"Лермонтов\" дърветата ще светят в различни цветове. Лазерни прожектори ще оцветяват нощем на отделни места, уличната настилка по \"Александровска\" и \"Богориди\". Третата нова елха ще бъде издигната до ОУ \"Петко Росен\" в жилищен комплекс \"Меден рудник\". Къщичка на дядо Коледа с елени ще има и там. Коледно осветление се поставя по основните пътни артерии в Бургас.    ", "date": "2018.11.19", "title": "Монтираха една от трите еко елхи, които ще греят в Бургас (СНИМКИ)"}
{"url": "https://www.actualno.com/varna/otkrivat-nova-socialna-usluga-v-podkrepa-na-hora-s-uvrejdanija-vyv-varna-news_707047.html", "text": "  Община Варна разкрива социална услуга в подкрепа на хора с увреждания, включително с Подписан бе договор с Министерство на труда и социалната политика за предоставяне на безвъзмездна финансова помощ по процедура „Подкрепа за лицата с увреждания“, Приоритетна ос 2 „Намаляване на бедността и насърчаване на социалното включване“ по Оперативна програма „Развитие на човешките ресурси“ 2014 – 2020.     Общата стойност на проекта „Център за подкрепа на лица с увреждания, включително с тежки множествени увреждания“, е в размер на , от които 849 964.13 лева е финансирането от ЕС чрез Европейския социален фонд, а 149 993.67 лева е националното съфинансиране. \r\nОт общината споделиха, че проектът има за цел да осигури качествена грижа и да бъде одобрен иновативен модел на социална услуга. Предстои извършването на ремонт, обзавеждане и оборудване на две помещения в кв. „Аспарухово“, закупуване на микробус с платформа и предоставяне на услуги за , включително с тежки множествени увреждания.  ", "date": "2018.11.19", "title": "Откриват нова социална услуга в подкрепа на хора с увреждания във Варна"}
