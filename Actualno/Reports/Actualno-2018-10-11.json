{"url": "https://www.actualno.com/society/novinite-naj-vajnoto-za-denja-11-oktomvri-news_699387.html", "text": "  Редакционният екип на ви представя най-важните новини за изминалия ден, 11 октомври.      Палатките на протестиращите майки на деца с увреждания останаха цяла нощ под прозорците на властта. Те блокираха столичния булевард „Дондуков\", а палатките са точно пред Министерския съвет.   Президентът на Русия Владимир Путин вижда нови възможности за София да изиграе значима роля в транзита на газ през Европа. Това е заявил руският държавен по време на връчването на акредитивните писма на българския посланик в Москва Атанас Кръстин. Синодът на Вселенската патриаршия предостави автокефалия на Украинската православна църква. Това съобщи във Фейсбук говорителят на Украинската православна църква и Киевската патриаршия Евстратий Зоря, цитиран от украинската агенция Униан.      Медицинският университет (МУ) в София е получил дарение от 1 037 413 долара. Това съобщи \"Дарик\", цитирайки информация на  учебното заведение. България е една от само пет държави в Централна и Източна Европа, в които фалитите на фирми са намалели през 2017 г. Общо 311 компании у нас имат обявена несъстоятелност, като те са 0,08% от всички. Спадът в сравнение с 2016 г. е 18,4 процента, показва проучване на компанията за кредитно застраховане „Кофас“.   Имам кандидат и за главен секретар на МВР, и за министър, но за да се случи това, трябва да има съгласите на партия ГЕРБ, на коалиционните партньори. Това заяви лидерът на \"Атака\" и председател на парламентарната група на \"Обединени патриоти“ Волен Сидеров, предаде БГНЕС. България е една от страните в ЕС с висока честота на наднорменото тегло и затлъстяването в ранна детска възраст, заедно с Гърция, Чехия и Великобритания. Това отчетоха на пресконференция от Българското сдружение за проучване на затлъстяването и съпътстващите го заболявания (БАСОРД), коeто за шести път проведе кампания срещу детското затлъстяване, предаде БГНЕС. Едно смразяващото събитие от последните дни потресе цяла България и ни накара да се замислим за сигурността си. Жестокото убийство на журналистката Виктория Маринова от Русе постави много въпроси. Един от тях е свързан с потенциално опасните места, които не бива да се посещават по тъмно. Има ги във всяко населено място. Подобно на русенската журналистка Виктория Маринова, която бе убита зверски, докато спортува край Дунав, всеки ден десетки плевенчани правят своя джогинг в парк \"Кайлъка\". Бягащи за здраве се срещат по алеите по всяко време на деня, но почти никога след залез слънце. Комисията по заетостта и Съветът на ЕС постигнаха споразумение за нови правила в ЕС за по-добра защита на работници при излагането им на канцерогенни и мутагенни вещества.   „Не можем да забраним вноса на стари коли. Но настояваме да се направи така, че да не могат да бъдат изнасяни такива от Западна Европа към България”. Това заяви в ефира на Нова телевизия министърът на околната среда и водите Нено Димов. Българската полиция е действала много бързо, но е чакала часове наред германските си колеги да заловят убиеца на журналистката в Русе, твърди вицепремиерът Валери Симеонов.  Жителите на ромската махала в Русе, не вярват, че Северин сам е извършил бруталното престъпление. От полицията също има информация, че се издирват още съучастници и помагачи на Северин.", "date": "2018.10.11", "title": "Новините: Най-важното за деня, 11 октомври"}
{"url": "https://www.actualno.com/europe/britanski-deputati-kanjat-na-razgovor-robot-news_699401.html", "text": "  Един робот трябва да бъде разпитван от група депутати в парламента, което ще е първата случка от подобен род в историята на Великобритания.     Роботът Пeпър е създаден да помага на по-възрастните хора.   Но следващия вторник тя ще помага на членовете на образователната комисия да разберат въздействието на изкуствения интелект.\r\nКомисията ще потърси мнението и на експерти по време на сесията.  Пепър, който е част от международен изследователски проект, финансиран от ЕС и японското правителство, вероятно ще бъде звезда.   Комисията ще чуе за работата на Пепър със студенти в Университета в Мидълсекс, включително проект за преподаване на деца от началното училище.\r\nСлед демонстрация от страна на Пепър, депутатите ще разгледат как роботите могат да бъдат използвани за подпомагане на обучението и как роботиката ще трансформира работното място и класната стая на бъдещето, предаде БГНЕС.    ", "date": "2018.10.11", "title": "Британски депутати канят на разговор робот"}
{"url": "https://www.actualno.com/africa/v-egipet-osydiha-17-djihadisti-na-smyrt-news_699408.html", "text": "  Египетски военен съд осъди на смърт 17 джихадисти за поредица самоубийствени атентати срещу църкви, довели до десетки жертви. Ислямистката групировка „Ислямска държава“ пое отговорност за атентатите, предаде БГНЕС.     При терористичните действия през 2016 и 2017 г. загинаха 74 души. Нападенията бяха насочени срещу коптдски църкви в Кайро, Александрия, и град танта.\r\nСъдът също така осъди на доживотни присъди 19 души, а 10 други обвиняеми получиха между 10 и 15 г. затвор.\r\nХристиянските храмове из Египет непрекъснато са атакувани, за което отговорност поема ИД, поради което властите въведоха извънредно положение преди 18 месеца.     В сърцето на Кайро при атаката срещу храма „Свети Петър и Павел“ на 11 декември 2016 г. бяха убити 29 души.\r\nПрез април 2017 г. 45 души бяха убити, когато християните отбелязваха свой празник преди Великден в градовете Танта и Александрия.\r\nКоптските християни съставляват около 10% от египетското население, което е предимно от мюсюлмани сунити.       След като военните свалиха от власт ислямисткия президент Мохамед Морси през 2013 г. стотици полицаи, войници и цивилни бяха убити при джихадистки атаки.\r\nПрез ноември миналата година екстремисти убиха повече от 300 мюсюлмански поклонници при бомбено нападение срещу джамия на полуостров Синай.\r\nЕгипетската армия води голяма операция, насочена към унищожаването на ИД в Синай.", "date": "2018.10.11", "title": "В Египет осъдиха 17 джихадисти на смърт"}
{"url": "https://www.actualno.com/business/tec-marica-iztok-2-moje-da-zatvori-ako-ne-plati-466-mln-lv-za-emisii-news_699403.html", "text": "   Това заяви енергийният министър след изслушване в ресорната парламентарна комисия.     Петкова поясни, че цената на парниковите емисии, които държавата плаща, в началото на годината бяха 8 евро за тон, а преди 3 седмици - 25 евро. „Това, което ТЕЦ „Марица Изток 2 трябва да плати, за да купи тези емисии и да работи през следващата година е малко над . Ако не бъдат закупени, съгласно европейските правила, ТЕЦ-ът няма право да работи или ако продължи дейност със съответните глоби – съответно по 100 евро за всяка една от емисиите”, обясни министърът.   Проблемът е наистина голям и са необходими дългосрочни мерки за неговото решаване. Пред опасността да затворят централи са други европейски страни. Петкова наскоро е обсъдила бъдещи решения с полските си колеги. „Ще се борим заедно, сигурна съм ще намерим решение“, уверена е тя.\r\n„За четвърта поредна година Министерството на енергетиката извърши контролни проверки в трите електроразпределителни предприятия ЧЕЗ, ЕВН, Енерго Про и в Електроенергийния системен оператор. Хората могат да бъдат спокойни“, уверява министърът.  Проверката на министерството показва, че държавната централа в Маришкия басейн е в отлично техническо състояние. „Марица Изток 2\" има нужните сероотчистващи системи. Големият проблем е резкият скок на цените на емисиите от последните седмици.   ", "date": "2018.10.11", "title": "ТЕЦ \"Марица Изток 2\" може да затвори, ако не плати 466 млн. лв. за емисии"}
{"url": "https://www.actualno.com/analysis/rusija-se-priceli-v-libija-news_699308.html", "text": "  Американското издание Washington Times (WT) съобщи, че Русия възнамерява да разшири военното си присъствие зад граница от Сирия до Либия. Медията се позовава на данни от американските специални служби. Според изданието това е грешка в следствие на политиката на бившия американски президент Барак Обама, който подкрепяше бунтовниците, свалили от власт Муамар Кадафи.     Главният съюзник на Русия и нейното военно присъствие в Либия е Халифа Хафтар - оглавяващ Либийската национална армия (ЛНА), която контролира източната част на страната. Според Washington Times в Москва вече са взели решението. Преди няколко месеца ръководителят на контактната група за Либия към МВнР на Русия Лев Денгов е заявил в интервю за египетския вестник Youm 7, че генерал Хафтар се обърнал към министерството на отбраната на Руската федерация да построи руска военна база в източната част на Либия. Тогава (февруари 2018 година) Денгов заяви, че все още не е взето окончателно решение по този въпрос, припомня руското издание expert.ru.   Началникът на Комитета по отбрана на Съвета на федерацията Виктор Бондарев коментира слуховете за заинтересоваността на Русия във военни бази в Либия в интервю за РИА Новости. Бондарев заяви, че Москва няма намерения да строи бази в Либия, като допълни, че позицията на Русия по въпроса е \"рационална и балансирана\". Не е ясно как да се разбират тези думи. Може да се направи извод, че във всеки момент в случай на важни събития в Либия интересите и намеренията на Русия може да се променят.\r\nСега изборът е на генерал Халифа Хафтаром, който не крие целта си - да обедини под свой контрол цяла Либия. Той представлява Палатата на представителите на Либия (парламент), която има антизападни позиции.  Преди две седмици премиерът на Либия Абдула ал Тини нарече САЩ, Великобритания и Италия врагове на либийския народ, защото поддържат политическия ислям в страната. Симпатиите на Хафтар към Русия са и поради факта, че той е учил в СССР, многократно е посещавал страната и говори руски.   Според мнозина западни политолози, ако САЩ не искат Москва да контролира Либия и да я превърне във втора Сирия, много бързо Вашингтон трябва да смени стратегията и да започне да подкрепя Хафтар.\r\nВъв всички случаи изборът за това по кой път ще поеме Либия ще бъде на Халифа Хафтар. Засега той явно клони към \"източен\" вариант, за което свидетелства информацията за скорошната поява на руска военна база в страната.     Превод: Евгения Чаушева    ", "date": "2018.10.11", "title": "Русия се прицели в Либия"}
{"url": "https://www.actualno.com/smolyan/krasotata-na-peshtera-golubovica-veche-e-po-poznata-snimki-news_699366.html", "text": "  120 нови метра допълниха разкритите и картирани досега 2420 метра в пещера \"Голубовица\" близо до родопското село Кошница, съобщи председателят на Клуба по спелеология и екстремен туризъм (КСЕТ) „Мурсалица“ Алекси Коджебашев.     От клуба и Българската федерация по спелеология организираха през септември национална пещерна леководолазна експедиция. Спелеолози и пещерни леководолази правят години наред експедиции за разкриване на нови галерии в една от най-големите водни пещери у нас. Само първите ѝ 400 метра са предназначени за туристи без оборудване, оттам-нататък е задължително за леководолази със специфично оборудване. Напред галериите стават огромни. \"Голубовица\" е система от четири свързани пещери. Започва се с първите 400 метра, които са относително равни, без големи прагове. Лесно достъпна е за неподготвени хора. Но там периодично се вдига нивото на водата, затова обикновено е достъпна 2 месеца в годината. По-рядко - 4 месеца преди зимата. Стига се до един сифон, където цялата галерия е с вода.   \"За първи път сифонът беше преодолян през 2007 г. от двама плевенски леководолази. Те се гмуркат, плуват на около 30 метра напред до сифон, който е с около 4 метра дълбочина. Отсреща на сифона изплуват в голямо езеро. До него пак има голяма галерия. Там виждат, че няма нужда от водолазно оборудване. Оставят го и продължават да газят през подземната вода, но вече дъното на пещерата е много по-разчупено. Има прагове по един-два метра, водопади, големи абразионни котли. Някои от тях толкова дълбоки, че трябва да ги преплуват. След около километър стигат до огромно срутище - огромни скални блокове са нападали от тавана. Идват следващата година, когато успяват да изкатерят срутището. Виждат, че е дълго почти 100 метра и на места широко 10 метра. Казаха, че таванът бил толкова висок, че не могат да  го видят. След срутището влизат за около 200 метра в подземната река и стигат до нов, втори сифон, който не успяват да преминат. Той е преодолян през 2009 г.  По-къс е от първия, но по-дълбок. От другия край на сифона е открит голям кладенец. След като го изкатерват, продължава около 100 метра напред в хоризонтална галерия и се стига до третия сифон, който още не е преодолян\", разказа Коджебашев.    Николай Томов от пловдивския пещерен клуб е навлязъл най-навътре в третия сифон през 2011 г., на около 150 метра. Не е стигнал обаче до края на сифона, защото е трябвало да се върне. При изследване на такива сифони пещерните леководолаци имат следното правило: да си оставят 2/3 от въздуха за излизане.\r\n\"На настоящия етап не се събраха достатъчно хора, за да направят базов лагер. За целта са нужни повече хора, които да пренасят необходимото оборудване до втория или третия сифон. Стана нещо като тренировка за следващата експедиция, когато ще бъде построен базов лагер по-навътре. Пробваха дали сухи ще могат да пренесат бивачните материали през първия сифон. Направиха линия за връзка, а тя е задължителна, когато се прави пещерен лагер с продължителност. Тогава те постоянно трябва да имат контакт с повърхността. Картираха един страничен придатък към основната галерия\", обясни още председателят на клуб \"Мурсалица\".   Напредването в проучванията е бавно, тъй като достъпът до вътрешността на \"Голубовица\" е изключително труден, казват спелеолозите. Пещерата става в последните години все по-популярна за екстремен туризъм. Тя се намира в местността \"Гарга дере\", която е с над 20 пещери. Местните разказват, че името на пещерата е заради това, че край входа й преди гнездели много скални гълъби. \"Голубовица\" е предизвикателство за големи смелчаци, тъй като се влиза със задължително спелеоложко оборудване, за разлика от близката \"Ухловица\", която е общодостъпна и много се посещава. Тя пък е кръстена на птицата улулица, а \"Гарга дере\" – дерето, по което се стига до \"Голубовица\", е наречено така, защото там е царството на тези птици.    КСЕТ \"Мурсалица\" ", "date": "2018.10.11", "title": "Красотата на пещера \"Голубовица\" вече е по-позната (СНИМКИ)"}
{"url": "https://www.actualno.com/showbusiness/otpadna-edno-ot-obvinenijata-sreshtu-harvi-uejnstejn-news_699419.html", "text": "  Нюйоркски съдия в четвъртък отхвърли едно от шестте твърдения за сексуално насилие срещу филмовия магнат Харви Уейнстейн.     66-годишният баща на пет деца е на свобода срещу гаранция от 1 милион долара и е принуден да носи GPS монитор. Той отдавна пледира, че е невинен по шестте случая, за които се твърди, че са извършени срещу три жени през 2004, 2006 и 2013 г.\r\nТой влезе в наказателния съд в центъра на Манхатън, облечен в тъмен костюм, вратовръзка и бяла риза за краткото изслушване, което отбеляза поне първоначална победа за неговия адвокат Бен Брафман, предаде БГНЕС.\r\nСмесеният брой е свързан с Лучия Евънс, която обвинява Уейнстейн, че я принуждава да извърши орален секс през 2004 г.  Тя оставя на Уейнстейн обвинения, до голяма степен свързани с две жени, но Брафман твърди, че \"лъжесвидетелствуването\" на Евънс също така омаловажава първото обвинение срещу Уайнщайн, ако не и целият случай.   В отхвърленото обвинение става дума за Лусия Еванс, която обвинява Уейнстейн, че я е принудил да му направи орален секс през 2004 г.\r\nТова оставя в сила срещу Уейнстейн пет обвинения, до голяма степен свързани с две жени, но според Брафман \"лъжесвидетелствуването\" на Евънс също така омаловажава първото обвинение срещу Уейнстейн, ако не и целият случай.    \"Когато едно от главните обвинения в този обвинителен акт се основава на лъжесвидетелстване, това е много голямо, важно развитие\", каза Брафман пред репортери.   \"Мисля, че делото срещу Уейнстейн според мен не е устойчиво\", добави Брафман, заявявайки, че ще представи допълнителни предложения през ноември.\r\n\"Не съм сигурен, че ще има друг избор, освен да отхвърли целия обвинителен акт срещу Харви Уейнстейн\", каза Брафман.\r\nПрез август Брафман апелира за прекратяване на цялото разследване срещу клиента му, разкривайки съдържанието на десетки интимни имейли между Уейнстейн и предполагаемата жертва на изнасилване, в които тя многократно пише „Обичам те“.", "date": "2018.10.11", "title": "Отпадна едно от обвиненията срещу Харви Уейнстейн"}
{"url": "https://www.actualno.com/healthy/7-ot-10-bylgari-otivat-na-ochen-lekar-samo-pri-problem-news_699386.html", "text": "        18% от населението в активна възраст у нас посещава офталмолог веднъж годишно, а 5% твърдят, че изобщо не стигат до специализирания кабинет.   \"Подобна е статистиката за грижите за зрението и в световен мащаб и видимо, България не прави изключение от практиката”, обясни д-р , офталмолог, член на Европейската и Американската академия по офталмология.\r\nОколо  1/3 от анкетираните предпазват очите си с качествени слънчеви очила със защитни филтри. Един на четирима ползва очила за работа с компютър или диоптрични очила с филтри за защита от екранни лъчения. 9% накапват изкуствени сълзи.  Всеки пети българин прекарва между 4 и 6 часа пред телефон или компютър, а всеки четвърти българин прекарва поне по 2 часа дневно. Най-дълго се застояваме пред дигиталните устройства в почивните дни. 37% посвещават 4 часа от времето си през уикенда в тази дейност, а 27% - около 8 часа.   В същото време, д-р Боршуков е категоричен, че \"човек не е устроен да прекарва толкова време пред екрана\".\r\nТой препоръчва на всеки 15 минути човек да отмества погледа от монитора, а на всеки час да стане и да се разтъпче.    Няма категорични доказателства, че синия екран е вреден, но последните американски проучвания сочат, че повече от 2 часа на ден пред монитора не са препоръчителни за децата. \"В съвременния свят не можем да избегнем електронните устройства, но децата трябва да се научат как да работят с тях по правилния начин”, допълни д-р Боршуков.   Почти една трета от анкетираните (29%) споделят, че имат проблеми със зрението, като най-честите оплаквания са свързани с късогледство (56%), астигматизъм (41%) и далекогледство (21%), познати като грешки в оптиката на окото.\r\n27% са търсили информация за възможността за премахване на диоптрите чрез лазерна корекция, а 78% са чували за този метод.\r\nСпоред доц. , зам.-председател на Съюза на очните лекари в България най-съвременният, усъвършенстван и безопасен начин за лазерна корекция на зрението е технологията SmartSurf.", "date": "2018.10.11", "title": "7 от 10 българи отиват на очен лекар само при проблем"}
{"url": "https://www.actualno.com/europe/evrodeputatite-dobaviha-dizelovite-izparenija-kym-spisyka-s-vredni-veshtestva-news_699425.html", "text": "  Комисията по заетостта и Съветът на ЕС постигнаха споразумение за нови правила в ЕС за по-добра защита на работници при излагането им на канцерогенни и мутагенни вещества.     12 милиона работници в ЕС, които са потенциално изложени на отработените газове от дизелови двигатели (ОГДД), вече ще бъдат по-добре защитени с добавянето на дизеловите изпарения и съответната им гранична стойност на експозиция към окончателния вариант на текста.   Втората преработка на директивата от 2004 г. възнамерява още повече да намали рисковете от заболяване от рак при работниците, главна причина за трудови смъртни случаи в ЕС.\r\nПреговарящите приеха предложението на Европейската комисия да бъдат въведени гранични стойности на експозиция (максималното количество вещество, позволено във въздуха на работното място) и/или обозначения за риска за кожата (възможността за значително абсорбиране на веществото през кожата) за още пет канцерогенни вещества:  - трихлоретилен, 4,4-метилендианилин, епихлорохидрин, етилен дибромид и етилен дихлорид.   ", "date": "2018.10.11", "title": "Евродепутатите добавиха дизеловите изпарения към списъка с вредни вещества"}
{"url": "https://www.actualno.com/ruse/policijata-e-na-krak-v-rusenskija-kvartal-trakcija-news_699429.html", "text": "  Полицейски патрули и служители на жандармерията са изпратени в русенския квартал „Тракция“ за осигуряване на спокойствието на жителите.     Към момента няма данни за напрежение, след като в късния следобед група мотористи е преминала през квартала без да създават безредици. Няма информация за възникнало сбиване, съобщиха от полицията в града.   Жителите на ромската махала в Русе не вярват, че Северин сам е извършил бруталното престъпление. Мъжът бе обвинен в убийството на журналистката Виктория Маринова. От полицията също има информация, че се издирват още съучастници и помагачи на Северин. Хората са в напрежение, защото се страхуват, че ще влизат в квартала им. Те дори са се въоръжили с брадви и лопати.", "date": "2018.10.11", "title": "Полицията е на крак в русенския квартал \"Тракция\""}
{"url": "https://www.actualno.com/curious/dneven-horoskop-za-12-oktomvri-news_699405.html", "text": "        През този петък си оставете и малко време за работа. Рискувате да станете досадни с демонстрацията на високото ниво на настроението ви. Спазвайте границите. Този петък не се  обвинявайте в егоизъм,  ако искате цялото време за себе си. Трябва да имате и такива моменти. И без това не сте  настроени за работа – поглезете се!   През този ден не се колебайте да споделите емоциите, които ви изпълват. Човекът, в който сте влюбен ще откликне на душевните ви търсения. Тези,  които имат деца ще имат повод  да се гордеят с тях.     Тайната на добрия ден днес ще бъде в забелязването на  малките радости на деня. Най-вече се фокусирайт в щастието, което ви дава  дома и семейството. Има какво да ви накара да се почувствате щастливи. Този петък ви очаква приятно пътуване или топли мигове със семейството, а защо  не  и приятно семейно пътуване. Денят в пряк и преносен смисъл ще е  слънчев и щастлив. Този петък ще сте мъдри и добронамерени. Затова  Съдбата ще ви направи подарък. Очаква ви духовна подкрепа от не толкова  близък човек. Може и да получите неочаквани пари.   Този петък ще трябва помислите повечко време и да преосмислите ценностите  си. Наистина имате нужда от това, а и необходимите ресурси – духовни и  интелектуални, така че - няма страшно! Този петък най-добре да сте искрени и  безкористни. В противен случай сметките ви може да излязат криви. Вечерта бъдете внимателни и не посещавайте непознати места.    Този петък получите лична информация, свързана с наследство.  Наученото по-скоро ще ви успокои, но не ако може – не се колебайте да  използвате данните в своя полза. Този петък професионалните ви изяви ще продължават с сила и днес. В  положителна насока, разбира се. Някои от представителите на зодията ще  имат шанса са превърнат хобито си в професия.    Този петък ваш приятел може да ви поиска  финансова помощ. Човекът няма да забрави услугата и ще спечелите повече,  отколкото сте дали, след време. Денят ще бъде изключително динамичен. Посрещнете предизвикателствата с усмивка. Внимавайте със слушалките в ушите. Най-добре ги махнете, ако пресичате.", "date": "2018.10.11", "title": "Дневен хороскоп за 12 октомври"}
{"url": "https://www.actualno.com/america/oryjejnite-sistemi-na-sasht-mogat-lesno-da-bydat-haknati-news_699415.html", "text": "  Някои от най-модерните американски оръжия могат лесно да бъдат хакнати, използвайки \"основни инструменти\", сочи доклад на правителствена институция.     Правителствената служба за отчетност (GAO) намери \"критични за мисията\" киберуязвими места в почти всички оръжейни системи, тествани между 2012 г. и 2017 г.   Това включва най-новия изтребител F-35, както и ракетните системи. Служители на Пентагона нямаха незабавен отговор на доклада от 50 страници от комисията за въоръжените сили на Сената, предаде БГНЕС.\r\nЧленовете на комисията изразиха загриженост относно това как са защитени оръжейните системи срещу кибератаките.  Основните констатации на доклада са:   Пентагонът не е променил паролите по подразбиране на многобройни оръжейни системи - и една промяна на паролата бе позната за девет секунди\r\nОказало се, че екип, назначен от GAO, успял да получи лесно контрола върху една оръжейна система и да гледа в реално време как операторите реагират на хакерите. На друг екип от двама души му бил необходим един час, за да получи първоначален достъп до оръжейна система и един ден, за да получи пълен контрол.    От GAO допълват, че Пентагонът \"не знае пълната гама от уязвимости на оръжейната си система\".   Кен Мънро, експерт във фирмата за сигурност \"Пен Тест Партнърс\", заяви, че е \"изобщо не изненадан\" от констатациите.\r\n\"Отнема много време да се разработи оръжейна система, която често се основава на повторения на много по-стари системи. В резултат компонентите и софтуерът могат да се основават на много стар и уязвим код. Разработчиците често пренебрегват \"втвърдяването\" на сигурността на системите, след като са ги задействали, с философията \" работи, така че не се занимавай с това\".\r\n\"Това обаче не е извинение. Този доклад показва някои много основни недостатъци в сигурността, които лесно биха могли да бъдат решени чрез промяна на паролите и поддържане на софтуера в крак с времето.\"", "date": "2018.10.11", "title": "Оръжейните системи на САЩ могат лесно да бъдат хакнати"}
{"url": "https://www.actualno.com/europe/ruskata-cyrkva-reshenieto-na-carigradskata-patriarshija-e-izcjalo-politichesko-news_699436.html", "text": "  Оспорването на правата на Московската патриаршия по отношение на украинската църква от страна на Константинопол е опит за пренаписване на историята в съответствие с настоящата геополитическа обстановка, заяви в четвъртък Александър Волков — прессекретар на руския патриарх Кирил.     По-рано беше съобщено, че Константинополската патриаршия е отменила собственото си решение от далечната 1686 година за преминаването на Киевската митрополия под върховенството на Московската патриаршия, предаде БГНЕС.   \"Опитите да се преиначи историята в полза на политическата конюнктура разкрива напълно нецърковната същина на действията на Фенер\", подчерта Волков.", "date": "2018.10.11", "title": "Руската църква: Решението на Цариградската патриаршия е изцяло политическо"}
{"url": "https://www.actualno.com/business/ministerstvoto-na-turizma-zalichava-71-drujestva-ot-nacionalnija-turisticheski-registyr-news_699399.html", "text": "  Министерството на туризма заличава 71 дружества, вписани като туроператори от Националния туристически регистър (НТР).     Дружествата, чиято регистрация е заличена, са със седалище и адрес на управление в градовете София, Варна, Бургас, Пловдив, Русе, Добрич, Плевен, Несебър, Поморие, Самоков, Кърджали, Велико Търново и Велинград.   Заличаването е със заповед на министъра на туризма Николина Ангелкова и се предприема съгласно решение на Експертната комисия по регистрация на туроператори и туристически агенти (ЕКРТТА).\r\nПричината е, че компаниите не са представили задължителна застраховка „Отговорност на туроператора“, което е изрично условие за извършване на туроператорска дейност. Определен е период от две години, през който заличените дружества нямат право да заявяват регистрация за извършване на туроператорска дейност, считано от датата на издаване на заповедта. Заличените дружества не са премахнати от НТР, но е отразена заповедта за заличаването им, като имената им са оцветени в червено.  Това се прави, за да може при справка в регистъра потребителите да получават информация дали туроператорът е коректен и извършва дейност, спазвайки закона. Според действащите разпоредби на Закона за туризма задължително условие е регистрираният туроператор ежегодно да сключва договор за задължителна застраховка „Отговорност на туроператора“ със застраховател по смисъла на Кодекса на застраховането и да я представя на министъра на туризма в 14-дневен срок от сключването или подновяването му.   Не съществува правна възможност регистриран туроператор временно да спира дейността си и/или да няма валидна застраховка, съобщиха от министерството.", "date": "2018.10.11", "title": "Министерството на туризма заличава 71 дружества от Националния туристически регистър"}
{"url": "https://www.actualno.com/business/predsedateljat-na-kt-podkrepa-vlijanieto-na-chovek-vyrhu-prirodata-silno-se-preuvelichava-news_699410.html", "text": "  \"Европа иска с относителната ни бедност да плащаме за скъпи парникови  емисии, а в това няма смисъл. Това демонстрира колко относителна е  представата за справедливост\". Това заяви председателят на КТ \"Подкрепа\" Димитър Манолов по време на днешната кръгла маса и  публичен дебат на тема \"Справедлив енергиен преход\".     Неговото обръщение беше доста емоционално и насочено срещу климатичните политики на ЕС, които, според него, оказват изкуствен натиск върху икономиките на държавите.   По негови думи вместо да се дават пари за подмяна на едни технологии с други, много по-разумно е да се вземат мерки срещу изсичането на горите. Той беше категоричен, че , което се прави напълно умишлено с цел печалба на определени лобистки кръгове. Манолов обеща, че синдикатите ще се борят с всички сили срещу затварянето на работни места, в следствие на европолитиките.\r\nЗаместник-министърът на околната среда и водите Атанаска Николова коментира, че България провежда успешно политика, свързана с изменението на климата, в изпълнение на международните  договорености. Съгласно последните официални данни през 2016 година .  \"Политиките могат и трябва да подпомогнат справедливия енергиен преход като насърчат дългосрочни решения на държавно ниво и в частния сектор, чрез които да се избегнат структурни сривове и социални проблеми\", каза Николова.   Отношение по въпроса  взе кметът на община Бобов Дол Елза Величкова.  Тя се обърна към представителите на властта, като заяви, че .  Тя попита и синдикатите, които са ангажирани със спасяването на ТЕЦ \"Марица Изток 2\", къде са били при затварянето на подземните рудници в Бобов дол.\r\nВ отговор Димитър Манолов заяви, че \"ако все още има някакъв въгледобив в града, това се дължи именно на синдикатите.    Припомняме, че още преди почти две години зам.-изпълнителният директор на \"Мини Марица Изток\" инж. Димитър Чолаков , че геоложките запаси и ресурси на находището са за близо 2 млрд. тона, но индустриалният потенциал е по-малък и въглищата от Маришкия басейн могат да осигуряват светлина и топлина за още 30 години.   Кръглата маса и  публичния дебат на тема \"Справедлив енергиен преход\" беше организирана от природозащитната организация WWF България. Събитието беше  организирано съвместно от WWF и екологично сдружение \"За Земята\", в  партньорство с КНСБ, КТ \"Подкрепа\", Българска стопанска камара (БСК) и  Национално сдружение на общините (НСОРБ) като част от проекта  \"Справедлив преход в Източна и Южна Европа\". Модератор на събитието беше  Славчо Нейков, председател на УС на Института за енергиен мениджмънт.\r\nВъв форума, чийто  домакин беше Председателството на ЕК в София, участваха и  зам.-министърът на енергетиката Жечо Станков, заместник-министърът на  околната среда и водите Атанаска Николова  представители на синдикални и  бизнес организации, на местната власт, на  национални институции, както  и неправителствени организации.", "date": "2018.10.11", "title": "Председателят на КТ \"Подкрепа\": Влиянието на човек върху природата силно се преувеличава"}
{"url": "https://www.actualno.com/business/bylgarija-e-sred-pyrvencite-v-cie-po-spad-na-falitite-na-firmi-news_699340.html", "text": "   показва проучване на компанията за кредитно застраховане „Кофас“.     По думите на управителя ѝ за България Милена Виденова такова намаление е \", обаче ситуацията .  „Прогнозите ни са, че тези темпове ще намалеят значително в следващите  години, а и въпреки спада, задлъжнялостта остава голяма. Това е сигнал  компаниите да обръщат внимание и да управляват рисковете“, заяви тя, цитирана от     в които няма отчетени фалити за годината,  са ИТ секторът, производството на мебели, дейностите, свързани с  човешкото здраве (но не от държавния сектор), сектор „Сигурност“. -  с ръст на несъстоятелностите, спадат търговията на едро и дребно,  сделките с недвижими имоти, сухопътния транспорт и строителството.  Сухопътният транспорт е нов отрасъл сред тях заради поскъпването на  горивата и липсата на кадри, както и заради вдигането на цената на  труда. Заплатите там, особено за превозването на опасни товари, са се  увеличили с между 30 и 50%.\r\nЩо се отнася през първите ѝ шест месеца което е с 4% по-малко в сравнение  със същия период на миналата година. Новите производства пък са 213,  сочат данните на „Кофас“.      Представени бяха и данни за петте най-големи дружества, обявени в  несъстоятелност през 2017 г. На първо място е строително-инженеринговата  компания , чиито задължения са били за 75 млн. евро.\r\nВтора е (собственик на магазините „Карфур“), която е с над 50 млн. евро задължения.    На трето място по дългове е , свързана с т.нар проект „Супер Боровец“, с 29 млн. евро.   Фалитите на четвъртата и петата компании - (дългове за 25 млн. евро) и (18,3 млн. евро) пък са следствия от сагата „КТБ“, макар и датите им на обявяване да са през 2017 г., уточни Милена Виденова. Още подробности за прочетете в ", "date": "2018.10.11", "title": "България е сред първенците в ЦИЕ по спад на фалитите на фирми"}
{"url": "https://www.actualno.com/crime/tir-s-izrezki-se-obyrna-do-smoljan-news_699421.html", "text": "  ТИР, натоварен с дървени изрезки, се обърна близо до Смолян следобед. Катастрофата е станала на второкласния път между областния град и прохода Рожен, на изхода на село Бостина, съобщи кореспондент на .     Шофьорът изгубил контрол над тежкотоварния камион. Возилото е напуснало пътното платно и се е обърнало на едната страна над мантинелата. В резултат от обръщането на камиона дървеният материал се е изсипал и разпилял,   Пътнотранспортното произшествие е на главния път за Пловдив.\r\nДвижението на място се регулира от полицейски служители. Шофьорът е пострадал леко и е транспортиран за изследвания в областната болница.  ", "date": "2018.10.11", "title": "ТИР с изрезки се обърна до Смолян"}
{"url": "https://www.actualno.com/bgfootball/emblemata-na-cska-e-v-rycete-na-grisha-ganchev-news_699361.html", "text": "  Сагата около емблемата и активите на фалиралото дружество \"ПФК АД\" е пред своя край, или поне така изглежда. Днес, 11.10.2018г., официално фирмата \"Ред Енималс\" плати 8 милиона лева, обещани по време на търга за емблемата, и тя вече е собственост на ЦСКА на Гриша Ганчев след двугодишна битка.     Както е известно, преди две години с преименуване на фирмата собственик на Литекс, Гриша Ганчев уреди преместването на отбора на стадион \"Българска армия\" - действие, което вбеси много от феновете на отбора, но и много от тях нямаха проблем с действията на собственика на \"червените\". Той направи това с обещание да изкупи активите на отбора и най-вече емблемата, която се превърна в най-важния коз що се отнася до това кой отбор - ЦСКА-София или ЦСКА 1948, ще е приемникът на фалиралия ЦСКА.    След куп опити на хора на Гриша Ганчев да се отложи допълнително плащането на активите, в крайна сметка \"червените\" от \"Българска армия\" платиха 8-те милиона лева и публикуваха официално съобщение по този повод. О .  ", "date": "2018.10.11", "title": "Емблемата на ЦСКА е в ръцете на Гриша Ганчев!"}
{"url": "https://www.actualno.com/europe/po-zapoved-na-putin-uchenija-na-strategicheskite-jadreni-sili-v-rusija-news_699424.html", "text": "  По заповед на президента на Руската федерация Владимир Путин, който е Върховен главнокомандващ на Въоръжените сили на страната, са проведени учения на стратегическите ядрени сили, предава TACC, като се позовава на Министерството на отбраната в Москва, предаде \"Фокус\".     „На 11 октомври по заповед на президента на Руската федерация – Върховния главнокомандващ на ВС на РФ Владимир Путин, са проведени учения на стратегическите ядрени сили“, поясниха от военното ведомство.   В хода на ученията е проверена системата на управление на ВС, а също и готовността им за изпълнение на бойни заповеди и по всички вертикали на управление от Националния център на управление на отбраната на РФ до командните пунктове на съединенията и воинските части.", "date": "2018.10.11", "title": "По заповед на Путин - учения на стратегическите ядрени сили в Русия"}
{"url": "https://www.actualno.com/politics/simeonov-bylgarskata-policija-dejstva-mnogo-byrzo-za-razlika-ot-tazi-v-germanija-news_699427.html", "text": "  Българската полиция е действала много бързо, но е чакала часове наред германските си колеги да заловят убиеца на журналистката в Русе, твърди вицепремиерът Валери Симеонов.     „Мога да ви дам само един конкретен пример, който не е известен на обществото. Но тъй като по стечение на обстоятелствата работното ми място е съвсем близо до най-високите етажи на властта, мога да ви кажа, че на вашите колеги, г-н Хаджиев (директорът на ОДМВР - Стара Загора Георги Хаджиев – бел. Ред.), от Германия им трябваха доста часове да се мобилизират, за да влязат в блока, където е въпросното „циганче” на 21 години – убиецът”, заяви Валери Симеонов в Казанлък.   „От три области мобилизираха всички части да съберат кураж да влязат там, където от България дистанционно, не знам дали знаете, им се указваше - в този вход е на този етаж е, ей така е облечен”, добави Симеонов, цитиран от bTV.\r\nТой участва в Казанлък в Национална среща на тема „Обществен ред и сигурност – необходимост от законодателни промени“.  „Това е Германия, от която се учим. Това са силите на Германия, от която се учим. А големите им притеснения за влизането в този четириетажен блок бяха, че бил населен с папуаси, това разбирайте от всякакви етноси хора, които са така опасни от тяхна гледна точка”, добави още Симеонов в коментар за задържания Северин Красимиров за убийството на Виктория Маринова.   Властите в Германия откриха и задържаха 21-годишния Северин Красимиров, обвинен за убийството на Виктория Маринова, за по-малко от 8 часа, предаде \"Фокус\".\r\nВицепремиерът определи обстановката в момента в Германия като подвластна на доста противоречиви политически тенденции, които са се отразили върху действията на полицията там.    „Когато едните са либерално ориентирани, другите са крайно националистически и агресивно настроени, тогава институциите започват да се колебаят, стават нерешителни”, посочи Симеонов.   По думите му България не е зле по отношение на етническите. „Напротив, бих казал, че сме една от успешно решаващите тези проблеми държава в Европа. В България всяко гето подлежи на проверки, подлежи на пълен контрол“, каза вицепремиерът. На въпрос, дали в Русе има опасност след разкритията около убийството да възникне етническо напрежение, вицепремиерът Симеонов отговори, че на всякъде има опасност.\r\nПоздравявам премиера Борисов за това, което направи на срещата с чуждите посланици, каза още Симеонов. Вчера премиерът Бойко Борисов извика всички посланици в Министерския съвет, за да разясни детайлите около разкритото престъпление и да изрази възмущението си от изсипалата се върху страната ни политическа и медийна критика.\r\n„В крайна сметка, някой, някога, в 30-годишната нова история на България, трябва да каже на тези „разбирачи“ по всичко от Европа, че трябва да бъдат внимателни с България, която не познават”, така Симеонов коментира международния отзвук на престъплението.", "date": "2018.10.11", "title": "Симеонов: Българската полиция действа много бързо, за разлика от тази в Германия"}
{"url": "https://www.actualno.com/cosmos/ucheni-zasjakoha-dyjd-na-saturn-news_699364.html", "text": "  Астрономите проучвали данните, получени от сондата \"Касини\" през 2017 г. от пребиваването на космическият апарат между атмосферата на Сатурн и вътрешните пръстени, когато се оказало, че многобройни микроскопични фрагменти падат от пръстените на планетата, образувайки своеобразен дъжд, съобщи Еурек Алерт.     Учените са успели да анализират данни за 2 700 какпкови частици, уловени от сондата, в процеса на падане в атмосферата на газовия гигант. На борда на устройството има йоннонеутрален масспектрометър, който е позволил да се определи химичния състав на уловеното вещество, предаде БГНЕС.   Установено е, че всяка секунда Сатурн улавя няколко тона материя, повечето от които се състоят от замръзнала вода (95%) и молекулярен водород, предава 24СМИ. Освен това изследователите са открили и силикати (основният компонент на скалистите астероиди), които се отлагат върху повърхността на ледените тела в състава на пръстените. Открити са и следи от органични вещества, включително въглеводороди метан, пропан-бутан, амоняк, азот, въглероден окис и въглероден диоксид.\r\nОсновният доставчик на материя в атмосферата на Сатурн е пръстенът D, който играе основна роля в образуването на химическия състав на атмосферата на газовата планета.  ", "date": "2018.10.11", "title": "Учени засякоха дъжд на Сатурн"}
{"url": "https://www.actualno.com/society/medicinskijat-universitet-poluchi-darenie-ot-1-milion-dolara-news_699362.html", "text": "  Медицинският университет (МУ) в София е получил дарение от 1 037 413 долара. Това съобщи , цитирайки информация на  учебното заведение.     Дарението е получено след преминали законови процедури, тъй като дарителят д-р Андрей Георгиев е починал през 2014 г. Той е бил и студент на самия университет. \r\nАкадемичният съвет на Медицинския университет е решил всяка година 20 000 лв. да бъдат давани на завършилите с пълно отличие студенти, като средствата ще се разпределят на всички факултети, Филиал - Враца и Медицинския колеж.\r\nЧаст от наследството ще бъде разпределено като награден фонд в размер на 180 000 лв. за първите три места в конкурса за идеен проект за новата Учебно-административната сграда на Ректората.  Една от аудиториите в нея ще носи името на завещателя д-р Андрей Георгиев.   Д-р Андрей Георгиев е роден в София през 1921 г. В началото на 50-те години на миналия век той емигрира в САЩ.\r\nПостепенно натрупва капитал, голяма част, от който завещава на гимназията в Лом, на общината и на МУ-София.    Д-р Георгиев умира на 93 години, на 22 април 2014 г., в дома си в Улимингтън, щата Делауеър.", "date": "2018.10.11", "title": "Медицинският университет получи дарение от 1 милион долара"}
{"url": "https://www.actualno.com/politics/ninova-sdelkata-vyv-varna-e-chast-ot-zadkulisieto-v-dyrjavata-news_699368.html", "text": "  Сделката във Варна е част от задкулисието в държавата. Това каза за БГНЕС лидерът на БСП Корнелия Нинова по повод решението на Министерския съвет по бюджета на община Варна да се отпусне допълнителен трансфер на стойност 43,2 млн. лв. за разрешаване на инфраструктурен проблем в централната градска част.      Нинова добави, че вчера са излезли с политическа позиция на изпълнителното бюро на партията. \r\n„Ние се договорихме нашите общински съветници в общинския съвет на Варна да не подкрепят тази сделка. Осъждаме я, тъй като по информация на нашите общински съветници тя е на завишена цена. Това са обществени средства, те се плащат от бюджета и затова не я намираме за правилна”, заяви Нинова.\r\nТя беше категорична, че е недопустимо да се харчат обществени ресурси за частни интереси и добави, че те са мнозинство в общинския съвет във Варна и нямат силата да променят решението.  ", "date": "2018.10.11", "title": "Нинова: Сделката във Варна е част от задкулисието в държавата"}
{"url": "https://www.actualno.com/europe/vselenskata-patriarshija-dade-nezavisimost-na-ukrainskata-pravoslavna-cyrkva-news_699431.html", "text": "  Синодът на Вселенската патриаршия предостави автокефалия на Украинската православна църква. Това съобщи във Фейсбук говорителят на Украинската православна църква и Киевската патриаршия Евстратий Зоря, цитиран от украинската агенция Униан.     Информацията за решението на Синода, взето на провелото се от 9-ти октомври до днес в Истанбул при закрити врата заседание, била потвърдена от няколко източника, предаде БГНЕС.   В Украйна сега има две църкви - едната свързана с Москва, другата - с Киевската патриаршия. Киевската патриаршия се самопровъзгласи през 1992 г., когато Украйна стана независима, и не е призната от нито една православна църква в света. Свързаната с Московската патриаршия църква е най-голямата религиозна общност в Украйна по брой енории, но все повече украинци обаче се самоопределят като последователи на Киевската патриаршия.\r\nПрез 2016 година предводителите на Киевската патриаршия-Украинска православна църква (УПЦ) патриарх Филарет и митрополит Макарий поискаха от вселенския патриарх Вартоломей да предостави автокефалия на православната църква в Украйна, да признае за недействителен актът от 1686 година, с който Киевската митрополия се е присъединила към Московската патриаршия и да издаде т.нар. томос за автокефалия на православната църква в Украйна.  Украинската православна църква се отцепи от Москва през 90-те години на миналия век, а обаятелният Филарет е най-важният поддръжник на нова независима Украинска православна църква.   Московската патриаршия вече прекъсна връзките с Константинопол по отношение на този въпрос, който счита за несправедливо посегателство върху нейната духовна територия.\r\nВ сряда влиятелен духовник от московската патриаршия стигнал дотам, че да предупреждава, че енориашите няма да предават църкви на нова православна институция доброволно.    \"Разбира се, хората ще излязат на улиците и ще защитят светите за тях места\", е цитиран да казва от руски агенции Иларион, епископ, отговарящ за за дипломацията в патриаршията, който се намира на религиозен конгрес в Казахстан..   Украйна и Русия са на нож от 2014 г., когато улични протести в Киев за украинска интеграция с Европа подтикнаха изгонването на промосковския Виктор Янукович. По-късно през тази година Русия анексира Крим и подкрепи бунтовници, които изградиха две непризнати от никой отцепили се региони в богатия на полезни изкопаеми изток на Украйна. Конфликтът продължава и до ден днешен.\r\nУкраинските власти и много богомолци са предпазливи поради влиянието на Кирил, който подкрепи анексирането на Крим и отделянето му от Украйна, както и сепаратистите в източната част на страната.\r\nРуската православна църква определи решението на Вселенската патриаршия като „катастрофално“.   ", "date": "2018.10.11", "title": "Вселенската патриаршия даде независимост на Украинската православна църква"}
{"url": "https://www.actualno.com/politics/goranov-nad-7-mln-leva-sa-deklariranite-dohodi-ot-dividenti-na-fizicheski-lica-prez-2017-g-news_699434.html", "text": "  Общият размер на декларираните доходи от дивиденти и ликвидационни дялове в полза на физически лица за 2017 година е 7 281 032 лева. Това отчита финансовият министър Владислав Горанов в отговор на депутатско питане, предаде репортер на БГНЕС.     Общият размер на доходите, декларирани по чл. 142, ал. 5 от Данъчно- осигурителния процесуален кодекс, за 2017 г. е 338 814 лева.   Броят на лицата, които заплащат данък върху доходите на физическите лица и общата сума на платения данък за 2017 година е 3 106 426. Начисленият данък е 3 098 960 лева, добавя министърът. Той подчертава, че броят на лицата и общата сума на декларирания ДДФЛ по доходи от трудови правоотношения за месец юли 2018 година, по посочените във въпроса подоходни групи на данъкоплатците, е следният 2 288 073 лв. Начисленият данък е 216 016.\r\nФинансовият министър отбелязва още, че Националната агенция за приходите не събира и не разполага с данни за размера на доходите от разпореждане с финансови инструменти по смисъла на § 1, т. 21 от допълнителните разпоредби на Закона за корпоративното подоходно облагане.  ", "date": "2018.10.11", "title": "Горанов: Над 7 млн. лева са декларираните доходи от дивиденти на физически лица през 2017 г."}
{"url": "https://www.actualno.com/society/obnovjavat-nad-80-ot-obrazovatelnata-infrastruktura-v-stranata-do-2020-ta-news_699411.html", "text": "  До 2020 г. над 80% от съществуващата образователна инфраструктура в страната, включваща детски ясли и градини, училища, гимназии и университети ще бъде изцяло обновена. За тази цел се инвестират над 624 млн. лв. по Оперативна програма „Региони в растеж“ 2014-2020 г.     Това каза в Казанлък заместник-министърът на регионалното развитие и благоустройството и ръководител на управляващия орган на европейската програма Деница Николова. Заедно със заместник-кмета на община Казанлък Цветолина Симеонова тя откри обновената детска градина „Слънце“. Детското заведение е построено преди 30 години и оттогава не е ремонтирано. Градината е напълно реновирана и обзаведена с нови мебели, включително и нова кухня,  по проект „Обновяване на образователна инфраструктура в Община Казанлък“ на стойност над 9,5 млн. лв., осигурени от ОП „Региони в растеж“ 2014-2020 г. По него се ремонтират общо осем образователни институции в Казанлък – 3 детски градини и пет училища.  Освен сградата са ремонтирани дворното пространство, в което са направени нови спортни площадки и атракциони, включително стадион с атлетическа писта. Подменена е и системата за отопление, създадени са нови зелени и цветни зони.   Зам.-министър Николова подчерта, че образованието е основен приоритет на правителството и в тази връзка се прави много. „Целта ни е децата да получават по-добро образование  и грижи, а преподавателите да работят в по-качествена среда.  Вече виждаме ефекта от усилията на правителството, местна власт и изпълнителите и надявам се, той се  цени от всеки, защото така се променя и стандарта на живот в населените места“, отбеляза тя.\r\nВ Казанлък заместник-министърът инспектира и реконструираното междублоково пространство в кв. „Изток“, част от дейностите по Проект „Обновяване на градската среда в град Казанлък“,  финансиран по Оперативна програма „Региони в растеж“ 2014-2020 г., по който в града се влагат над 5,6 млн. лв. Той включва  реконструкция и рехабилитация на четири улици и прилежащите им тротоари  и възстановяване на две междублокови пространства. Зам.-министърът провери облагородените градски пространства, новите кътове за отдих и игра, детски площадки, фитнес съоръжения и площадки за спортни дейности.  В подбалканския град зам.-министър Деница Николова проведе информационен ден за популяризиране на инвестициите в туризма и градската среда, предоставяни чрез финансови инструменти по Оперативна програма „Региони в растеж“ 2014-2020 г.  Във форума участваха представители на министерствата на туризма, културата, регионалното развитие и благоустройството и фонд посредника, финансиращ проекти. Към информационната кампания имаше широк обществен интерес, а присъстващите се запознаха с възможностите за реализация на проекти за развитие на туризма и подобряване на градската среда.   Зам.-министър Николова обясни, че за  Южна България предоставеният финансов ресурс е в размер на 220,5 млн. лв., от които 135,5 млн. лв. са от ОПРР 2014-2020 и 85 млн. лв. съфинансиране от обединението-ДЗЗД „Фонд за устойчиви градове“, което включва ОББ, Фонд ФЛАГ, Фонд за устойчиво градско развитие и Българска консултантска организация. „Инвестициите в туристически забележителности и обекти - културни ценности с национално и световно значение могат да се финансират само с финансови инструменти, като има възможност някои проекти да получат и частично безвъзмездна помощ. Целта е да стимулираме частни инвеститори, неправителствен сектор, граждански организации,  които имат желание да се включат в проекти за развитие на туристически обекти. Например – обновяване на крепости и манастири, които да привличат повече туристи, а същевременно да стимулират бизнеса чрез направата на настанителна база, заведения за хранене, места за продажба на сувенири и др. Всички обекти от национално и световно значение, включени в списъка на Министерството на културата“, каза Николова.", "date": "2018.10.11", "title": "Обновяват над 80% от образователната инфраструктура в страната до 2020-та"}
{"url": "https://www.actualno.com/healthy/noi-spira-da-plashta-za-rehabilitacija-za-2018-godina-news_699353.html", "text": "  Още преди края на месеца, Националният осигурителен институт (НОИ) ще спре издаването на удостоверения за Програмата за профилактика и рехабилитация за тази година. Причината - вече няма пари.     От НОИ уточняват, че удостоверения за програмата ще се издават до 24 октомври включително. Последната дата, на която лицата могат да постъпват в изпълнителите на дейността, е 25 октомври.\r\nТази година програмата стартира на 23 март и за нейното финансиране са  предвидени 20 103 061 лв. До момента са издадени 44 653 удостоверения,  като се очаква до приключване на програмата още 2 258 лица да ползват  парична помощ за профилактика и рехабилитация.   Програмата за едно лице е с продължителност 10 дни, като цената на нощувките и частична помощ за храна в размер на 7.00 лева за всеки ден от престоя се поема от средствата на държавното обществено осигуряване. Всяко лице, за сметка на бюджета на Държавното обществено осигуряване (ДОО) има право да ползва до четири основни диагностични и терапевтични процедури дневно. Условията кой може да влиза в програмата !  ", "date": "2018.10.11", "title": "НОИ спира да плаща за рехабилитация за 2018 година"}
{"url": "https://www.actualno.com/moresport/endokrinolozi-vnimavajte-s-anabolite-krijat-seriozni-riskove-za-zdraveto-news_699359.html", "text": "  Неправилното използване на анаболни препарати води до редица здравословни проблеми. За това алармираха специалисти по време на 11-тия Национален конгрес на ендокринолозите, който се проведе в Пловдив. Конгресът продължава до събота, 13 октомври.     \"Тези препарати имат прекрасен ефект, когато се прилагат разумно, но тогава, когато има неразумно приложение, без лекарски надзор те могат да доведат до различни странични ефекти като например да подтиснат половата функция на мъжа и да попречат на създаването на поколение\", предупреди доц. Малина Петкова от Университетската болница \"Лозенец\".   Сред другите проблеми, които носи неразумната употреба на анаболите, е покачването на кръвното и хипертрофия на сърцето. Освен това безопасните на вид хранителни добавки, витамини и билки често са с неясен състав. \r\nВъв фокуса на конгреса бяха и метаболитните заболявания, които буквално вече са се превърнали в пандемия в световен мащаб. Данните сочат, че всеки десети човек е засегнат от диабет тип 2, а Европа е на първо място по заболели деца със захарен диабет тип 1.  ", "date": "2018.10.11", "title": "Ендокринолози: Внимавайте с анаболите, крият сериозни рискове за здравето"}
{"url": "https://www.actualno.com/society/na-pyrva-instancija-bivsh-piar-osydi-ban-zaradi-bylgarskoto-malcinstvo-v-albanija-news_699360.html", "text": "  Бившият пиар на БАН и на район \"Младост\" д-р Петър Кърджилов успя да осъди на първа инстанция Института за етнология и фолкористика с Етнографски музей (ИЕФЕМ) при БАН, става ясно от решение № 503749 на Софийския районен съд (СРС).     Кърджилов осъди института заради дисциплинарно наказание \"забележка\", наложено му от директора на ИЕФЕМ. А причината за наказанието е пиар съобщението, написано от Кърджилов, относно признаването на българското малцинство в Албания. В него той критикува правителството в приписване на заслуги за признаване на българското малцинство в Албания, без да отчете приноса на учени от БАН.   В мотивите по съдебното решение е записано, че , но съдът не намира това за меродавно основание, тъй като \" на съдържанието на съобщенията до медиите и че дори в повечето случаи съобщенията не са били съгласувани с директора преди тяхното публикуване, а по-скоро са били съгласуване с колегите, отговарящи за съответната област, която касае съобщението \".\r\n\"Истината, както вече знаете, е, че директорът получи обаждане от председателя на БАН акад. Ревалски, на когото пък се е обадил лично Борисов да му държи сметка и да нареди да бъда уволнен\", коментира Кърджилов съдебното решение в личния си профил във Facebook.      Сега, на първа инстанция Кърджилов печели спора с БАН, като съдът постановява ИЕФЕМ да плати на бившия пиар 520 лева разноски по делото и 50 лева държавна такса на СРС. Решението може да се обжалва пред Софийски градски съд в двуседмичен  срок от връчване на препис на страните.", "date": "2018.10.11", "title": "На първа инстанция: Бивш пиар осъди БАН заради българското малцинство в Албания"}
{"url": "https://www.actualno.com/pleven/priz-za-obshtina-kneja-v-konkursa-ekoobshtina-2018-news_699347.html", "text": "  Наградата е в категорията \"Енергийна ефективност на сградите – община с население под 40 00 жители\" беше връчена на официална церемония във Френския институт в България.     Конкурсът се организира от Посолството на Франция в България и Френския институт в България в партньорство с Президентството на Република България, Министерството на регионалното развитие и благоустройство и Министерството на околната среда и водите и е насочен към всички общини в България, които се стремят към осигуряване на нови градски услуги, едновременно конкурентоспособни и опазващи околната среда.\r\n\"Изключително съм горд, че нашата община е сред 7-те наградени. Този приз получихме за реализираните проекти в направление енергийна ефективност на сградите\", заяви кметът на Кнежа Илийчо Лачовски.\r\n32 общини от цялата страна се бориха за приза \"ЕКООБЩИНА\" в четири категории - управление на водите, управление на отпадъците, мобилност и енергийна ефективност на сградите.  ", "date": "2018.10.11", "title": "Приз за община Кнежа в конкурса \"Екообщина 2018\""}
{"url": "https://www.actualno.com/moresport/putin-moli-bashtata-na-habib-da-ne-go-nakazva-mnogo-strogo-news_699329.html", "text": "  Президентът на Русия Владимир Путин помоли бащата на Хабиб Нурмагомедов \"да не го наказва твърде тежко\" за своите действия след края на двубоя с и нахлуването му в публиката.      нанесе тежка загуба на ирландската звезда, като го принуди да се откаже в четвъртия рунд. Веднага след това дегестанецът прескочи огражденията на октагона, нападайки щаба на Макгрегър, който бе позициониран в публиката.   Действията на Нурмагомедов бяха остро критикувани от неговия баща, който заяви след края на мача, че \"ще накаже своя син по-тежко и от \"UFC\", като подчерта още, че \"го е предупредил\" и за него \"най-важното е дисциплината\".\r\nВчера Нурмагомедов и неговия баща се срещнаха с президента на Русия, за да бъдат поздравени лично от него. По време на срещата Путин призова бащата на Хабиб \"да не наказва сина си твърде тежко\" за своите действия след мача.      ", "date": "2018.10.11", "title": "Путин моли бащата на Хабиб да не го наказва много строго"}
{"url": "https://www.actualno.com/cinema/iyn-makuyn-otkri-cinelibri-2018-news_699367.html", "text": "  На елегантна церемония в зала 1 на НДК снощи Жаклин Вагенщайн, основател и директор на CineLibri, връчи почетна награда на Иън Макюън, един от най-мощните гласове в съвременната белетристика, за неоценимия му принос към изкуството на литературната адаптация!     Ефектен визуален пърформанс (Полиформа студио, танц и хореография Дорина Пунчева и Цветан Апостолов) ознаменува четвъртото издание на единствения фестивал в света, празнуващ неразривната връзка между двете най-популярни и обичани изкуства – киното и литературата. Непосредствено след церемонията се състоя българската премиера на филма \"На плажа Чезъл\" (реж. Доминик Кук), екранизация на едноименния роман на Макюън, номиниран за \"Букър\".\r\nИън Макюън, който е не само изящен стилист и проникновен изследовател на човешката психика, но изтъкнат общественик и ненадминат преводач на литературата на езика на киното, благодари за оказаната чест с думите: \"Уверявам ви, че за мен това е наистина изключително интересен фестивал - не прилича на никой друг фестивал, на който съм присъствал, а съм присъствал на страшно много.\"\r\nЧасове по-рано, на тържествена церемония в Аулата на Ректората, Макюън беше удостоен с почетното звание \"Доктор хонорис кауза\" и произнесе академично слово на тема \"Свободата на изразяването\" (Freedom of Expression).   Организациите, които разпространяват фалшиви новини, искат да ни накарат да вярваме, че нищо не е истина, че на никого не можем да се доверим и по този начин на сцената излизат демагогията, цинизмът и нихилизмът. Ще си позволя да се позова на един цитат от Волтер: \"Може да не съм съгласен с това, което казваш, но ще защитавам с цената на всичко правото ти да го кажеш\". : \"За мен е голяма привилегия да посветя живота си на тази литературна форма. И за мен е голяма чест на получа наградата на Софийския университет.\" Предложението за удостояването с почетното звание на най-старото и авторитетно висше училище в България е на Факултета по класически и нови филологии и на Факултета по славянски филологии.     ", "date": "2018.10.11", "title": " Иън Макюън откри CineLibri 2018"}
{"url": "https://www.actualno.com/politics/siderov-prodyljava-da-nastojava-che-imal-kandidati-za-vytreshen-ministyr-i-glaven-sekretar-na-mvr-news_699335.html", "text": "   . Това заяви лидерът на \"Атака\" и председател на парламентарната група на \"Обединени патриоти“ Волен Сидеров, предаде БГНЕС.     \"Не знам да има някой щастлив и доволен от работата на МВР. Трябва много сериозни организационни промени да се направят. Кой и как да ги направи - \"Атака\" предлага своето съдействие в тази посока. Ако то бъде прието, ще бъде добре за страната и обществото. Ако не бъде прието, няма да е добре\", подчерта Сидеров. Той за пореден път призова за реформи във вътрешното министерство и обеща да повдигне този въпрос на предстоящия коалиционен съвет в началото на следващата седмица.   Припомняме, че Сидеров нарочи новия вътрешен министър Младен Маринов, след като не получи специално отношение що се отнася до пътния инцидент, при който съпругата на националиста - Деница Гаджева, се спречка със судански гражданин, който се оказа статист от филмовата продукция \"Непобедимите\".\r\nСидеров потвърди информацията, че в сряда (10 октомври) депутати от \"Атака\" са били в Министерски съвет на среща с премиера Бойко Борисов и са обсъждали отношенията в управляващата коалиция и как тя работи. \"Не е, за вас, новина, че се появяват проблеми. Те се решават чрез диалог, чрез разговор. В случая моите колеги са потърсили среща с Борисов за няколко въпроса, които са свързани и със законодателство, и със отношението на патриоти и ГЕРБ, както и с отношенията в патриотичната коалиция\", обясни Сидеров пред журналисти в парламента.  Той коментира и случая с убитата журналистка Виктория Маринова в Русе, по който вече има задържан и предстои решението на германския съд за неговата екстрадиция. \"По целия този случай в Русе имаме доста въпросителни към МВР. Как са действали? Как са оставили този човек да напусне страната, при положение, че е криминално проявен? Защо на тази алея, където е станало убийството няма патрулиращи полицаи? Защо е възможно такова нещо да се случи в един голям български град? Това са въпроси, на които МВР трябва тепърва да отговаря\", смята лидерът на \"Атака\".   В парламента Волен Сидеров проведе и среща с началника на НСО генерал-майор Данчо Дяков, на която двамата са обсъждали случая с инцидента с - съпругата на Сидеров. \"Той се интересуваше от това, какво се е случило и има ли нужда да осигурява охрана за мен и семейството ми. Обсъдихме цялостно случая. Аз казах, че за момента няма\", обясни Сидеров.", "date": "2018.10.11", "title": "Сидеров продължава да настоява, че имал кандидати за вътрешен министър и главен секретар на МВР"}
{"url": "https://www.actualno.com/burgas/ekzotichni-rastenija-i-hora-na-cvetnija-bazar-flora-esen-v-burgas-news_699317.html", "text": "  С цветя, които са истинско удоволствие за всички сетива, базар \"Флора Есен\" събира и различни хора. Оказва се, че сред участниците в изложението има много интересни личности.     Един от тях е Греъм Бекет. 37-годишният мъж живее в България от 13 години. Има къща с двор в село Хотница, област Велико Търново. На българска земя, преди 5 години е започнал да отглежда многогодишни цветя, растения, храсти и билки, заедно със свой приятел.\r\nБизнесът е успешен, но не само това е важното. Греъм е щастлив, че живее в България. Харесва му, че тук има различни сезони и време за всичко. За срещи с приятели, за забавление и отмора. И специално подчертава – по-малко стрес.\r\nАни и Илия Кузманови са семейство агрономи от Пловдив. Те отглеждат екзотични растения, които обаче могат да виреят и тук. Ани разказва за един такъв екзотичен пример - дървото хинап. Прародината му е Китай и затова се нарича още китайска фурма. Издържа до минус 30 градуса.         С огромно желание Илия показва на посетителите как изглеждат дръвчетата на шам фъстъка, кивито, лозите, които не се нуждаят от пръскане и още много видове. Той дори разказва притчата, според която тялото на Исус Христос е било помазано с масло, приготвено от хвойна, дафинов лист, розмарин, мирта и още билки, които са част от градина на семейство Кузманови. Единственото му желание е да насърчи хората да отглеждат такъв вид древни растения.\r\nОсвен да радват с красотата си, цветята могат да събират с хората и да обогатят знанията ни - заповядайте на базара, за да се уверите.", "date": "2018.10.11", "title": "Екзотични растения и хора на цветния базар \"Флора Есен\" в Бургас"}
{"url": "https://www.actualno.com/dobrich/nacionalnata-literaturna-nagrada-dora-gabe-vrychvat-dnes-v-dobrich-news_699318.html", "text": "  Поетесата Камелия Кондова ще получи тази вечер приза на Националната литературна награда \"Дора Габе\". Номинацията ѝ беше утвърдена с решение на Общинския съвет на Добрич.     За първи път наградата е връчена през 2003 г. по повод 115 г. от рождението на родената в Добруджа Дора Габе, оставила ярка следа в националната ни литература. Отличието се дава на всеки пет години за постижения в духа на посланията на голямата поетеса и за принос в българската литература.   Камелия Кондова, която в момента живее в София, е родена и израсла в Добрич. Работила е като журналист в местни медии в града. Първата си стихосбирка „Повод за живот“ издава едва навършила пълнолетие. Следват стихосбирките „Не и милост“, „Как се обича художник“, „Небе под ада“, „Тепърва ще се уча на живот“, „Малки смърти“, „Колко е живот да му се сърдя“, „Бай Георги има тъжни рамене“. Носител е на Голямата награда на Националния конкурс „Петя Дубарова“, двукратен носител на Голямата награда на Националния конкурс „Веселин Ханчев“ и множество първи награда от литературни форуми.\r\nС отличие за принос в изследването и популяризиране на творбите на Дора Габе ще бъде награден още един добруджански творец – Драгни Драгнев.  ", "date": "2018.10.11", "title": "Националната литературна награда \"Дора Габе\" връчват днес в Добрич"}
{"url": "https://www.actualno.com/ruse/rusenci-se-dokosnaha-do-tvorec-na-pisanoto-slovo-news_699248.html", "text": "  Регионална библиотека „Любен Каравелов“ отново бе домакин на литературни четения в топлата вечер на 10 октомври. Гост беше Красимира Кацарска - един от най-известните  педагози, теоретик и практик на методиката на преподаване по български език в България. Тя представи трите си нови книги: „Разсъмване“ - сборник с импресии, есета, разкази и новели; „Съкровения“ - лирика и „Сблъсъци“ - гражданска поезия.     Пред своите читатели тя чете нежни лирични откровения, но и изрази гражданската си позиция  по недъзите на консуматорското ни общество, изразяващи се в масовата неграмотност сред подрастващите, надигащата глава престъпност и демографските проблеми на  обезлюдяващите се села и градове. Емблематични са изповедите на слепия, глухия и клошаря в нейните произведения.  В тях писателката заклеймява ширещите се насилие, агресия и зависимост към наркотиците. На това тя противопоставя  позабравената хуманност, стремеж към добро и вечните морални ценности: дълг, чест и достойнство. След срещата авторката раздаде автографи на читателите върху представените книги.   Красимира Кацарска е дългогодишен учител по литература. Авторът е член на Съюза на българските писатели и на Националната асоциация на литераторите. Кореспондент е на вестник „Словото днес“. Председател е на Творческо обединение „ХХІ век“ на пишещите от Югозападна България. Художествен ръководител е на Литературен салон „Огнище“ и на Ателие за творческо писане „Ритъм“ към НЧ „Н. Вапцаров-1866“. Автор е на 17 художествени, 11 литературоведски и 41 методически книги. Носителка е на една международна и на десетки национални литературни награди.", "date": "2018.10.11", "title": "Русенци се докоснаха до творец на писаното слово"}
{"url": "https://www.actualno.com/smolyan/kadri-s-humanitarna-i-ikonomicheska-kvalifikacija-se-tyrsjat-naj-mnogo-v-smoljan-news_699280.html", "text": "  Най-голямо търсене в Смолянско има за кадри с хуманитарна и икономическа квалификация. От две години се наблюдава и нарастване на тенденцията да се търсят служители с технически специалности. Това показва проучване сред бизнеса в областта, проведено през август-септември месец. Резултатите от него бяха представени пред Областния съвет за развитие в Смолян.     В проучването са участвали 154 работодатели от региона, като най-активни са били от сферата на търговията, индустрията и производствените дейности. Това стана ясно от изявлението на Николай Димитров, началник-сектор „Посреднически услуги“ в Регионална служба по заетостта – Пловдив.   Освен уменията и знанията, работодателите определят като ключови качества самоконтролът и самодисциплината. Високо ценени са инициативността и предприемчивостта.\r\n80% от анкетираните работодатели потвърдили, че през следващите 12 месеца ще търсят нови служители, като обявените работни места ще бъдат за постоянна, а не за сезонна работа.  Потвърждава се и мнението, че липсата на компетентни работници вреди на бизнеса, като намалява качеството на услугата.   Уточнено бе, че целта на тези проучвания е да бъдат определени нужните за бизнеса кадри, както и да се подпомогне Министерството на образованието и науката за подготовката на кадри, които да обезпечат със специалисти работодателите.\r\nЗам.-областният управител на Смолян Адриян Петров заяви, че би било полезно да се провеждат проучвания и сред търсещите трудова заетост, защото след анализ на мненията на двете страни, ще могат да се направят по-обективни оценки за състоянието на трудовия пазар в област Смолян.    Според него е необходим комплексен подход при решаване на проблема с безработицата, както и по-голяма активност и заинтересованост от страна на бизнеса.   ", "date": "2018.10.11", "title": "Кадри с хуманитарна и икономическа квалификация се търсят най-много в Смолян"}
{"url": "https://www.actualno.com/curious/ne-si-vzimajte-jena-ot-tazi-zodija-domyt-vi-shte-tyne-v-mrysotija-news_699080.html", "text": "        Има и жени, които не се интересуват чак толкова много от тези неща. За тях домакинската работа е по-скоро досадна, отколкото приятна и винаги е по-добре да се поръча храна за вкъщи, отколкото да се загубят 3 часа в готвене на нещо, което след това няма никакъв вкус.   Не може да сме добри във всичко и няма идеални хора. По същата логика няма и идеални домакини, но има една зодия, която би искала да избяга с писъци от всяка домакинска работа. Тя просто не е за нея.   Огнените Скорпиони нямат място в кухнята, защото като нищо ще направят пожар, но не и пържоли. Изисканите ресторанти са тяхното любимо място и винаги знаят кои са най-добрите места, които правят доставка до вкъщи.   ", "date": "2018.10.11", "title": "Не си взимайте жена от тази зодия, домът ви ще тъне в мръсотия"}
{"url": "https://www.actualno.com/curious/zashto-ne-trjabva-da-se-praznuva-40-godishnina-news_699078.html", "text": "        Cpeд нapoдa имa тaĸoвa cyeвepиe, cпopeд ĸoeтo нe ce пpeпopъчвa дa oтбeлязвaш cвoятa 40-гoдишнинa.\r\nC ĸaĸвo e cвъpзaнo тoвa пoвepиe и тpябвa ли дa мy ce вяpвa? Eзoтepици, eнepгeтици и дopи пcиxoлoзи cмятaт, чe oтбeлязвaнeтo нa 40 гoдини мoжe дa дoвeдe дo oтcлaбвaнeтo нa eнepгиятa нa чoвeĸ. Cилитe oтивaт нaпpaзнo, чoвeĸ cтaвa eнepгийнo пo-cлaб.\r\nCпopeд нapoднoтo пoвepиe, нe бивa дa ce пpaзнyвaт 40 гoдини пo дpyгa пpичинa. Cpeд гocтитe мoжe дa имa чoвeĸ, пpитeжaвaщ \"лoшo oĸo\", c ĸoeтo мoжe дa пoглeднe poждeниĸa.  Aĸo ce пopaзpoвим oщe пo-дълбoĸo, cyeвepиeтo мoжe дa бъдe cвъpзaнo c тoвa, чe чиcлoтo 40 caмo пo ceбe cи нe e блaгoпpиятнo зa чoвeĸ. 40 гoдини ca ce cĸитaли eвpeитe в тъpceнe нa Oбeтoвaнaтa зeмя.    Cлeд paждaнe жeнaтa тpябвa дa ce пpeчиcти 40 дни, зa дa влeзe в цъpĸвa.\r\nBceлeнcĸият пoтoп e пpoдължил тoчнo 40 дни.\r\nCлeд ĸpъщeниeтo cи Ииcyc e бpoдил 40 дни из пycтинятa и ce e бopил c изĸyшeниятa нa дявoлa.    Ho тъй ĸaтo тoгaвa чoвeĸ pядĸo дoживявaл дo 50 гoдини, гъpцитe мнoгo ce бoяли oт нacтъпвaнeтo нa тaзи дaтa и пpeживявaли иcтинcĸa житeйcĸa ĸpизa.   Aзиaтцитe cъщo имaт пpeдpaзcъдъци нa тaзи тeмa – зa нapoдитe oт Изтoчнa и Cpeднa Aзия чиcлoтo 4 ce cчитa зa ĸpaйнo нeгaтивнo, ĸoeтo нocи в ceбe cи злo, бoлecти, нeщacтиe и cмъpт.\r\nДa пoглeднeм и чиcтo пpaгмaтичнo нa въпpoca. Ha 40-гoдишния cи юбилeй мъжът зaпoчвa дa ce зaмиcля зa cвoятa възpacт и дa ocъзнaвa, чe вeчe нe мy ocтaвaт мнoгo гoдини. Чoвeĸ зaпoчвa дa ce cтpaxyвa, чe щe yмpe бeз дa e ocтaвил знaчимa cлeдa нa тoзи cвят.\r\nИзточник: ", "date": "2018.10.11", "title": "Защо не трябва да се празнува 40-годишнина?"}
{"url": "https://www.actualno.com/pleven/1-300-uchenici-sa-napusnali-uchilishtata-v-plevensko-prez-minalata-uchebna-godina-news_699320.html", "text": "  Близо 1 300 ученици са напуснали училищата в Плевенска област през миналата учебна година, съобщи Териториалното статистическо бюро в областния град.     Учебни занятия в региона са се водели в 81 общообразователни и специални училища към 1 октомври 2017 г. Учениците в тях са били 20 007. В сравнение с предходната учебна година те намаляват с 6.0%. В една паралелка в дневните общообразователни училища са се обучавали средно по 22 ученици.   През учебната 2016/2017 година 491 ученици са напуснали общообразователни и специални училища в основно образование.\r\nОсновно образование в общообразователните училища през миналата година са завършили 3 564, а средно образование – 703 ученици.  Учителите, без директорите и помощник-директорите с преподавателска заетост, през учебната 2017/2018 година са били 1 821 - с 300 повече в сравнение с предходната година.", "date": "2018.10.11", "title": "1 300 ученици са напуснали училищата в Плевенско през миналата учебна година "}
{"url": "https://www.actualno.com/blagoevgrad/uvelichiha-s-20-vodata-v-blagoevgrad-news_699323.html", "text": "  Вчера в Благоевград се проведе среща на Асоциацията на ВиК, за да се реши спорния въпрос, свързан с водата в града. От години благоевградчани се оплакват от качеството на водата в града, като някои категорично отказват да я пият.     Именно поради тези причини, асоциацията на ВиК предприе спешни мерки за оправянето не нейното качество, като за целта промени цената й.   След вчерашното заседание, благоевградчани ще плащат с 20% повече за услугата, като точката влезе в бизнес плана на асоциацията за периода 2017-2021 година. \r\nКметът на града, д-р. Атанас Камбитов гласува \"за\" промяната, въпреки че на свиканата от него преди дни пресконференция даде отговор на журналисти, че вероятно ще гласува \"въздържал се\".  Тогава той заяви, че е запознат с проблемите на водното дружество, но то не е общинско и няма какво дa направи.   Цената на водата в Благоевград в момента е 1,39 без ДДС, като увеличението ще бъде с около 0,20лв. Благоевградчани обаче не очакват след покачването на цената водата да стане по чиста, и продължават да пълня туби от минерални чешми или да купуват бутилирана вода.", "date": "2018.10.11", "title": "Увеличиха с 20% водата в Благоевград"}
{"url": "https://www.actualno.com/politics/promenite-za-veroizpovedanijata-minaha-na-pyrvo-chetene-vypreki-nedovolstvoto-news_699295.html", "text": "        Все пак премиерът Бойко Борисов се срещна преди седмица с митрополитите и им обеща, че измененията няма да станат факт, докато не се намери консенсус по текстовете.   Осен това той обеща, че заплатите на свещениците, имамите, равините ще бъдат приравнени към тези на учителите.\r\nИзмененията в закона са внесени в два проекта – единият е на ГЕРБ, БСП, ДПС, а другият на \"Обединени патриоти\".  Част от промените предвиждат нов модел на финансиране на вероизповеданията. . Критерий ще е самоопределението на гражданите при последното национално преброяване.\r\nРазмерът на субсидията се определя по модела на финансиране на политическите партии. Максималният размер на субсидията е 15 милиона на вероизповедание.   На критериите за новия модел на финансиране отговарят само източноправославното християнство и мюсюлманството.    Останалите ще бъдат финансирани по досегашния начин - чрез Закона за държавния бюджет и дирекция \"Вероизповедания\" към Министерския съвет.\r\nЦелта на промените, внесени от Патриотите цели спиране на чуждото влияние върху някои вероизповедания в България, водещо до радикализъм.\r\nСпоред текстовете свещеници могат да са само \"български граждани, завършили училищното и висшето си образование в България\".   Патриотите още искат регистрираните вероизповедания в страната и чужбина.\r\nИменно срещу този текст е насочено най-вече недоволството на църквите у нас.   ", "date": "2018.10.11", "title": "Промените за вероизповеданията минаха на първо четене, въпреки недоволството"}
{"url": "https://www.actualno.com/viewpoint/kriminalisti-za-edin-den-news_699326.html", "text": "  Начинът, по който бе коментирано жестокото убийство в Русе, води до въпроса дали въобще онова, на което винаги сме разчитали - опозиционни гласове, култура на съпротива, гражданско общество, обединено през безкритичнoто следване на определени инфлуенсъри във фейсбук - е с всичкия си.     Първо, \"Биволъ\" изглежда решиха, че техният Джи Пи Гейт - иначе афера, чието разследване заслужава адмирации - e алфата и омегата на целия политически, социален, журналистически, българско-европейски живот. А пичове, от километри си личеше, че въпреки важността на вашето разследване, този случай едва ли е свързан с него. Но не само това - прокара се някаква безумна линия на сравнението, според която видиш ли, ако Виктория е станала жертва на джипигейтска поръчка, това ни прави смели граждански активисти, а ако става дума за психопатско престъпление - недосетливи апатици, и ние всички, които предполагаме второто, принизяваме журналистическата работа и връзката й с политическите борби и въобще много подмолничко искаме да отнемем нещо от ореола й. Единственото, което обаче се нуждае от отнемане, не е свързано с тази достойна и непрежалима жена, а с поощряваната през социалните мрежи маниакална конспиративност. Всеки стана криминалист за един ден, видя дългата ръка на мафията дори когато става дума за очевидни психопатски отклонения, преживя двеминутката на гордо заявената гражданска позиция, която превъзхожда логически някаква там жалка криминалистика. \r\nНамеси се дори някаква дрескод вълна - защо главен инспектор Николай Кожухаров - началникът на Криминална полиция в Русе, бил носил ланци и бил по тениска, а не както трябва да е по протокол. Когато най-голямото напрежение в работата ви е корпоративната тревога дали новият тийм лидер ще супервайзва изкъсо трийсете мейла, които подписвате със Sincerely Yours и умувате дали да си поръчате пица пеперони или с четири вида сирена за обяд (по мое мнение - пеперони, по-добра е), оставете на хората, които вадят подути трупове от Дунав, търсят изчезнали деца, свалят самоубийци от бесилките и влизат в сгради, в които вие бихте влезли само за снимка за Инстаграм , да изглеждат както си искат и да носят каквото си искат. \r\nПосле настъпателното позоваване на чуждестранните медии - нима наистина мислите, че BBC и \"Гардиън\" действат по друга линия освен от бетонираното клише на \"държава от Източна Европа - бивш соц - масова корупция - ерго сигурно ще е тая работа с еврофондовете?\" Сякаш това, че тяхната редакция е просто в западноевропейска държава, неминуемо слага печата на истината и те по-добре знаят какво става от инспектор Николай Кожухаров, тъй като Николай по дефиниция трябва да е корумпиран и сме сто процента убедени, че изпълнява поръчката на Маринов, която е поръчката на Цацаров, която е поръчката на Борисов. Впрочем Николай е и с бръсната глава, което значи, че лъже. Нищо че всъщност косата му - това сподели след дългите атаки съпругата му - е окапала след цяла седмица денонощно търсене на изчезнало дете, намерено удавено преди години.  И накрая, Борисов. Тоя човек от обикновен бездарен политик се превърна в тъмен фантом, поръчител на убийства, който до обяд приема европейски лидери, а привечер праща есемеси за екзекуции, като до него се прожектира непрекъснато трилогията за Кръстника и той просто избира дали да изпрати на някого кървава конска глава или да се задоволи с обикновено прострелване в тъмното. И не ни казвайте, че го защитаваме - критикували сме го , , , , , , , , , , и , което е малка извадка. Няма и да спрем. \r\nПросто ми изглежда притеснително, че онези, от които се очаква да го свалят, го задържат за по-дълго от нормалното.      Райко Байчев  ", "date": "2018.10.11", "title": "Криминалисти за един ден "}
{"url": "https://www.actualno.com/plovdiv/degustacija-na-tradicionni-hrani-i-systezanie-po-butane-na-bali-na-fermer-ekspo-rakovski-2018-news_699256.html", "text": "  Фестивал на селската кухня \"Вкусовете от вчера\" ще зарадва любителите на домашно приготвените продукти, по време на изложението „Фермер Експо Раковски 2018“. Демонстрирано пред посетителите „на живо“ ще бъде ръчно избиване на масло в бурилка. Всеки ще може да дегустира мътеница от село Момчиловци. Показани ще бъдат още вадене на мед с центрофуга и приготвяне на кашкавал и сирене от Заралийска занаятчийска работилница. На изложението ще бъдат представени типични местни храни от пловдивски регион, като пиде, катми, лютеница и други. Това са само част от атрактивните демонстрации, на които присъстващите ще станат свидетели. 500 порции фермерски кебап, съдържащ патешко месо, девет зеленчука и краве масло, ще наготви Ангел Ангелов от Национална академия “Кулинарен историк”. Освен представяне на традиционни хранителни продукти, на място ще се изработват и сувенири от вълна и ще се тъкат ароматни килими от билки и цветя.     „Целта е много хора заедно да направят нещо интересно и полезно за потребителите, да се запознае обществеността с предимството на това, да се консумират фермерски продукти и да се покажат вкусовите качества на храната, произведена във фермата.“, посочват организаторите. Неофициално, началото на грандиозното изложение ще бъде поставено утре (12.10.18 г.). В рамките на утрешния ден ще бъде обменен опит между участниците, а в събота (13.10.18 г.) изложението ще бъде открито за посетители. Точно в 09:00 ч. то ще започне с изложба на говеда, биволи, овце, кози, коне, кучета. Ще бъде отделен и кът за най-малките, в който децата ще се срещнат с „бейби“ селскостопански животни. Непосредствено преди официалното откриване, изяви ще имат местни фолклорни и театрални състави. В 11:40 ч. предстои да стартира представянето на млечни, месни, пчелни и растителни продукти. Паралелно, ще бъдат показани и занаяти от Регионална занаятчийска камара-Пловдив. В този час ще започне и дегустацията на телешко, свинско и конско месо. Точно за 12:00 ч. е обявено началото на различните интересни кулинарни демонстрации, а от 14:30 ч. ще бъде изтеглена томбола с награди сред участниците в анкета.\r\nВ ранния следобед пред посетителите на форума ще бъдат представени внедрени и работещи иновативни решения от представители на оперативни групи от Европейското партньорство за иновации за селскостопанска производителност и устойчивост (ЕПИ-АГРИ). Показани ще бъдат термична слънчева инсталация за добив на топла вода за нуждите на животновъдството и съоръжение за извличане и ползване топлината на издаденото мляко. В края на „Фермер Експо Раковски 2018“ са предвидени още дегустации на фермерски продукти от български производители и състезание по бутане на рулонни бали. Изложението ще се проведе на Пазара за живи животни в квартал „Секирово“ на град Раковски.", "date": "2018.10.11", "title": "Дегустация на традиционни храни и състезание по бутане на бали - на „Фермер Експо Раковски 2018“"}
{"url": "https://www.actualno.com/crime/myj-pribra-40-lv-ot-djado-v-dupnica-zasneha-go-na-kameri-video-news_699327.html", "text": "  Огромен екшън се разигра снощи в социалната мрежа, след като жителка от Дупница, която е и собственичка на павилион за хранителни неща на гарата в града, сподели видео в мъж, който взима портмоне от улицата. Това съобщи кореспондент на от града.     Ето какво разказва тя: \"Днес към 12ч. на един възрастен мъж му изпада портфейла пред моя павилион и този човек го взима!В него е имало 40лв. и всичките документи на дядото, който наскоро ги е извадил ,включително и картата, с която си тегли пенсията!\"\r\nДупничани веднага се заеха да открият крадеца, като за броени минути видеото беше споделено над 150 пъти във Facebook.\r\nДруг жител на града пък подал сигнал в полицията.   ", "date": "2018.10.11", "title": "Мъж прибра 40 лв. от дядо в Дупница, заснеха го на камери (ВИДЕО)"}
{"url": "https://www.actualno.com/sofia/bsp-i-gerb-v-spor-za-remontite-na-kluchovi-tochki-v-sofija-i-v-sos-news_699332.html", "text": "        \"Темата с ремонтите е важна и няма да я оставим току така. Очаквахме г-жа Фандъкова подробно да обясни, но вместо това чухме само обяснения и извинения. Ние предложихме да се преразгледа целият инвестиционен процес”, заяви общинският съветник от БСП .   Затова той настоя да отпаднат ограниченията по отношение на оборотите на фирмите да отпаднат, за да могат повече участници да могат да участват в конкурсите.\r\n\"Искаме още периодично да се отчитат етапите на такива ключови проекти като \"Графа\" и \"Св. Неделя\" пред общинския съвет и медиите, които да информират обществото\", добави още Паргов.  Опозицията отбеляза, че проектите не се изпълняват така както са заложени по проект както се е получило в градинката на църквата на „Св. Седмочисленици”. Те разкритикуваха и назначаването на контрол на контрола.\r\n„По кой закон, по коя нормативна уредба, по коя наредба г-жа Фандъкова измисли контрол на контрола? Съгласно Закона да устройство на територията контролът върху инвестиционния процес се осъществява от надзорна фирма. Ние имаме такава, която е избрана по реда на закона за обществените поръчки, на която ще платим над 1 млн. лева. От кое перо на проекта или от личните средства на Фандъкова ще бъде платен този контрол на контрола? Тук остава и въпросът за законността на решенията на този контрол на контрола, тъй като органът, който може да санкционира строителя е възложителят, проектантът и надзорникът. Изпълнителят въобще не е длъжен да се съобразява със забележките на контрол на контрола, защото той никъде не фигурира в договора и не е страна”, коментира  от БСП.   Тя определи този ход като пиар, който звучи добре и добави, че контролът не трябва да се осъществява при завършен проект, а по време на цялото строителство. В противен случай няма смисъл от присъствието на надзорна фирма, уточни още тя.    „Това са безпрецедентни атаки спрямо работата в града. Това, от което се нуждае градът, е работа и много сериозен контрол. Непрекъснато се подобрява контролът както по отношение на санкциите в договорите, така и по отношение на ежедневните ангажименти” , каза в защита председателят на групата на ГЕРБ .\r\nТя уточни, че контролът на контрола се прави безвъзмездно от учени от Университета по архитектура, строителство и геодезия, които са част от творчески съвет и добави, че това е въпрос на чест за хората, участващи в него.\r\nОт ГЕРБ приеха критиката на опозицията, че трябва да има повече информация за проектите, които се изпълняват в града и затова на две седмици комисията по архитектура и градоустройство ще дава отчет за свършената работа и напредъка по обектите.   „Госпожа Фандъкова възложи този контрол на контрола трябва да следи за качественото изпълнение на обекта, но също така да се направят и допълнителни анализи в лаборатории за изследване на всички материали, които се влагат, така че всички да сме сигурни, че това е най-доброто към този момент и отговаря на всички изисквания, които предварително са заложени”, подчерта зам.-председателят на СОС .\r\nСтана ясно още, че ще бъдат премахнати емблематичните за София павета от градинката на „Св. Климент Охридски”, която в момента се ремонтира. Мотивът за това решение е, че при мокро време пешеходците се пързалят върху тях. Те ще бъдат заменени от гранитни плочи, за да се гарантира безопасността на хората.   ", "date": "2018.10.11", "title": "БСП и ГЕРБ в спор за ремонтите на ключови точки в София и в СОС"}
{"url": "https://www.actualno.com/asia/v-malajzija-planirat-premahvaneto-na-smyrtnoto-nakazanie-news_699275.html", "text": "  Малайзийското правителство подготви законопроект за премахване на смъртното наказание. Той ще бъде разгледан на следващото заседание на парламента, пише вестник Стрейт Таймс, по данни на правосъдния министър.     Според него \"проектът е готов и Службата на главния прокурор скоро ще го представи в парламента\". Министърът отбеляза, че \"докато все още не е приет законопроектът, в страната се въвежда мораториум върху смъртното наказание\". Той посочи, че \"след въвеждането на мораториум върху смъртното наказание, то ще бъде заменено с доживотен затвор за престъпниците\", допълва БГНЕС.   Според законите на Малайзия смъртно наказание се предвижда за умишлено убийство, отвличане на заложници с цел убийство, транспортиране и разпространение на наркотици, контрабанда на оръжие и други престъпления. Според правителството от 2007 г. до 2017 г. в страната са екзекутирани 35 души. Присъдата се изпълнява чрез обесване.\r\nВ момента повече от 1 200 затворници със смъртни присъди са в малайзийски затвори.  ", "date": "2018.10.11", "title": "В Малайзия планират премахването на смъртното наказание"}
{"url": "https://www.actualno.com/smolyan/polovinata-obshtini-v-smoljansko-imat-dogovori-za-zimno-poddyrjane-news_699292.html", "text": "   Това съобщиха от областната администрация след проведеното заседание на Областния съвет за намаляване на риска от бедствия.     Според съобщението шефката на Областното пътно управление инж. заявила, че за републиканската пътна мрежа срокът на договора изтича и предстои неговото подновяване с фирмата изпълнител.   Справка в сайта на Агенция „Пътна инфраструктура“ обаче показва, че процедурата за възлагане на зимно, текущо и превантивно поддържане на републиканските пътища в област Смолян е блокирана.\r\nДве са подадените в Комисията за защита на конкуренцията (КЗК) жалби за този обект. Едната е от създадената преди година еднолична фирма „Ика – 2М“ на Иван Митев от Ямбол.  70-годишният дядо е опитал да блокира поръчки за зимно поддържане, обявени от АПИ, на обща стойност 338 млн. лв.\r\nСтава въпрос за процедурите, касаещи възлагането на тази дейност в Южен централен (в който попада област Смолян), Югоизточен, Североизточен, Северен централен и Северозападен. Което значи 5 от 6-те региона на България. За всички е поискал временна мярка „Спиране на производството“.        Междувременно обаче друга фирма, която е санирала досега два блока и е боядисала два обекта, но пък е вписана в Централния регистър на строителите, е успяла да блокира поръчката.\r\nКЗК образува производство по жалбата на „Алфа билд инженеринг“ ЕООД, чийто управител Петър Елен Петров бе посочен в разследване на „Биволъ“ като един от тримата контролиращи консултантските фирми в аферата „Джи Пи груп“.   Заради образуваното производство АПИ уведоми всички заинтересовани лица, че спира процедурата до влизане в сила на определението, с което се отхвърля искането за временна мярка или решението по жалбата, ако тя бъде наложена.\r\nСъс свое решение от 20 септември КЗК отказа да спре процедурата, но то е обжалвано пред Върховния административен съд. Делото се очертава за 16 октомври.   КЗК счита, че спирането на обжалваната процедура би оказало негативно въздействие както върху възложителя, така и върху обществото. Аргументът е, че спирането и съответно забавянето й ще възпрепятства осигуряването на изпълнители. А също, че е силно застрашено безопасното преминаване и намаляване риска от произшествия по републиканските пътища в Южен централен район.", "date": "2018.10.11", "title": "Половината общини в Смолянско имат договори за зимно поддържане"}
{"url": "https://www.actualno.com/europe/cacheva-uchastva-v-zasedanieto-na-syveta-na-es-pravosydie-i-vytreshni-raboti-news_699218.html", "text": "   На форума министърът ще представи позициите на България по темите в област „Правосъдие“, включени в дневния ред.     Важна част от дискусиите ще бъде посветена на предложението за Директива относно несъстоятелността, превантивното преструктуриране и предоставяне на втори шанс и мерки за повишаване на ефективността на процедурите за преструктуриране.\r\nОсобено внимание ще бъде отделено на Регламента за предоставяне и запазване на електронни доказателства. Основен въпрос ще бъде процедурата по уведомяване при издаване на европейска заповед за предоставяне и за запазване на електронни доказателства.\r\nВ допълнение министрите ще обсъдят начините за подобряване на взаимното признаване по наказателноправни въпроси и засилването на взаимното доверие.     В рамките на Съвета се предвижда да бъде проведен и работен обяд, на който министрите ще говорят за финансирането на правосъдието от страна на Европейския съюз.\r\nМинистърът ще вземе участие и в конференция на високо равнище по въпросите на радикализацията на тема „Програми за рехабилитация и дерадикализация в затворите“.\r\nВ Люксембург министър Цачева ще се срещне с председателя на Съда на ЕС Коен Ленардс.    ", "date": "2018.10.11", "title": "Цачева участва в заседанието на Съвета на ЕС \"Правосъдие и вътрешни работи\""}
{"url": "https://www.actualno.com/starazagora/mladite-syvetnici-na-stara-zagora-polagat-kletva-na-12-oktomvri-news_699247.html", "text": "  Членовете на 22-рия Младежки общински съвет (МОС) Стара Загора мандат 2018 – 2019 година ще положат клетва на тържествена сесия в Деня на българската община, 12 октомври. На първото си заседание те ще се запознаят с дейността на предшествениците си от мандат 2017 – 2018 година, ще утвърдят броя на постоянните комисии и наименованието им и ще определят основните насоки, цели и инициативи в дейността си.     Преди да започнат работа младите общински съветници ще  поднесат цветя пред барелефа на Петко Рачов Славейков – първия кмет на Стара Загора след Освобождението на България.   Кметът на Млада Загора Никола Чакалов, председателят на МОС Динко Колев, Патрисия Желева, досегашен кмет на Млада Загора, и част от младите съветници ще се срещнат с Таньо Брайков, председател на Общински съвет – Стара Загора. В работата на тържествената сесия ще вземат участие и членовете на  Общински съвет на децата.   ", "date": "2018.10.11", "title": "Младите съветници на Стара Загора полагат клетва на 12 октомври"}
{"url": "https://www.actualno.com/crime/severin-krasimirov-se-e-syglasil-na-oprostena-procedura-po-ekstradicija-news_699287.html", "text": "         Апелативният съд в германския град Хановер ще заседава по мярката за неотклонение на задържания за убийството на журналистката Виктория Маринова.   Според председателя на Окръжния съд в град Щаде Вили Вирт, където Северин Красимиров е задържан, той е дал съгласие за опростена процедура по екстрадиция. Това означава, че формалностите по съдебния ред ще бъдат избегнати. Съдът ще реши дали Краисимиров да бъде екстрадиран в България. Първоначално беше съобщено, че процедурата може да отнеме до 40 дни.\r\nЧрез ДНК анализ разследващите са установили, че 21-годишният Красимиров е изнасилил и убил Маринова. Германските власти са задържали Красимиров във вторник вечерта - осем часа след постъпило искане от българските власти. Той се е намирал в дома на майка си в германския град, съобщиха местни медии.     ", "date": "2018.10.11", "title": "Северин Красимиров се е съгласил на опростена процедура по екстрадиция"}
{"url": "https://www.actualno.com/europe/rusija-obvini-stoltenberg-che-lyje-za-nato-i-gorbachov-news_699338.html", "text": "  Има доказателства, че НАТО е наредил на президента на Съветския съюз Михаил Горбачов да не се разширява на изток, въпреки че генералният секретар на алианса Йенс Столтенберг твърди обратното, заяви говорителката на Руското министерство на външните работи Мария Захарова, предаде БГНЕС.     \"Няма писмени гаранции и нищо не е подписано, но е имало \"джентълменско споразумение\". Друг въпрос е, че всички са забравили това и не искат да си го спомнят, но това се е случило“, отбеляза Захарова, цитирана от МИА.   Според нея доказателствата се намират сред архивираните материали, които неотдавна САЩ разсекрети.\r\n\"На среща през февруари руският външен министър Сергей Лавров предаде на Столенберг няколко извадки от тези документи. Мисля, че от февруари Столенберг е имал достатъчно време, за да ги прочете\", каза Захарова.  Тя отбеляза, че някои западни държави забравят, че такива разпореждания са били дадени някога. \"За съжаление тази организация още повече намалява нивото на доверие и показва истинската стойност на други обещания, които са дали и в момента дават на нас или на някой друг\", каза Захарова.   ", "date": "2018.10.11", "title": "Русия обвини Столтенберг, че лъже за НАТО и Горбачов"}
{"url": "https://www.actualno.com/scene/litovski-spektakli-zakrivat-one-dance-week-2018-news_699300.html", "text": "  През последния четвърти уикенд на One Dance Week 2018 фестивалът обръща поглед към Литва с впечатляващи спектакли, носители на най-престижни литовски награди. Те се играят в Дом на културата \"Борис Христов\", Пловдив.     В ГОДОС (12 октомври) танцовата компания AURA Dance Theatre и една от водещите хореографи на Литва Бируте Летукайте пресъздават на сцената популярни митове от балтийската държава. Представлението е в две части, а към литовските артисти се включват и норвежците от Panta Rei Dance Theatre, които интерпретират отдавна изчезналата от езика дума \"godos\" като \"песен на душата\".\r\nВ събота, 13 октомври, закриващият уикенд на One Dance Week 2018 навлиза в света на магическия реализъм на компютърните игри и литературата със спектакъла GAME OVER. Двамата герои в GAME OVER прескачат от едно \"игрално\" ниво в друго, провокирайки въображението на зрителя чрез движения, визуални ефекти, музика на живо и омагьосания син пуловер от разказа на емблематичния аржентински писател Хулио Кортасар. , които иронизират творческия процес, гилдията и танцовата сцената в родината си. На 14 октомври те отговарят на въпроса какво представлява съвременният танц с много чувство за хумор и самоирония. СЪВРЕМЕННО? надниква зад кулисите и не спестява нищо от живота, работата, вдъхновенията и трудностите на днешните танцови артисти.  ", "date": "2018.10.11", "title": "Литовски спектакли закриват One Dance Week 2018"}
{"url": "https://www.actualno.com/health/cvetyt-na-ochite-pokazva-kakvi-zdravoslovni-problemi-imame-news_699297.html", "text": "  Някои учени все по-често започват да твърдят, че цветът на ирисите ни може да покаже към какви болести сме предразположени. Очите ни вече могат да ни покажат какви опасности ни грозят и как да се предпазим от тях. Ето болестите, към които може да сте предразположени според цвета на очите ви.      - колкото по-тъмни са очите ви, толкова по-голяма защита имат те и слънчевите лъчи много трудно могат да ви навредят. Хората с тъмни очи по рождение имат по-силна защитна бариера, която спасява здравето на очите и кожата им. При тях вероятността от развиване на рак на кожата или перде на очите е значително по-малка. Това не значи, че не трябва да се пазите. Хората с кафяви очи обаче по-лесно развиват виталиго, което е болест на кожата и косата и по-лесно се пристрастяват към алкохол и имат по-високи нива на стрес.    - хората със светло кафяв ирис са податливи на депресивни състояния и стрес. Също така, при тях по-лесно се развиват болки в тялото, за разлика от тези със сини или зелени очи. Ето защо, ако очите ви са точно в такъв цвят, добре е да помислите за занимания, които ви предпазват от стреса като йога, например. - хората със сини ириси са податливи на алкохол, което обаче не е доказано защо е така. Учените признават, че са нужни още много изследвания, за да бъде доказано защо хората със сини очи имат слабост към алкохола. Ако все пак имате такъв цвят на очите, внимавайте с количествата алкохол, които приемате и честотата.   - тези хора рядко страдат от депресия и трудно се поддават на каквъто и да е стрес. Те са много силни характери, но UV защитата им е много слаба и са податливи на кожни проблеми свързани със слънцето. Ето защо, ако очите ви са такива, инвестирайте в слънцезащита. Никога не излизайте от вкъщи без очила и без да сте се намазали със слънцезащитен крем.    - всеки от нас е имал дни, в които очите му са червени. Причините могат да бъдат много. По-важното, че ако няколко дни подред очите ви са зачервени, трябва да се консултирате с лекар.При по-възрастните хора зачервените очи се дължат на депресия. Фактори могат да бъдат недоспиването, замърсената околна среда, спукани кръвоносни съдове, сухота, алегрия и др. Трябва да пазите очите си и от компютъра и телефона, защото те излъчват светлина, която е много вредна. Ако дневно работите по повече от 3 часа на компютър, си купете очила със специален защитен слой, който да предпазва очите ви. - ако бялата част пожълтее, то е много вероятно да имате проблеми с черния дроб, затова незабавно потърсете лекарска помощ. Пожълтелите очи могат да са симптом на жълтеница или алкохолизъм.    ", "date": "2018.10.11", "title": "Цветът на очите показва какви здравословни проблеми имаме"}
{"url": "https://www.actualno.com/business/tyrgovijata-na-tok-vremenno-sprja-zaradi-visokite-ceni-news_699235.html", "text": "   Това парадоксално мнение изрази вчера пред БНР шефът на Българската независима енергийна борса (БНЕБ) . Няма манипулации, заяви той.     Само няколко часа по-късно заради свръхвисоки цени в сегмента \"ден напред\" борсата временно прекрати търговията. Оттам обясниха, че става въпрос за \"техническа грешка в оферта на борсов участник, довела до нереалистични резултати на пазара\".   В официално съобщение борсовият оператор обясни, че въпросната оферта създава извънреден риск.\r\nПоредното драстично увеличение на тока за фирмите на свободния пазар възмути работодатели и търговци на електрическа енергия още преди десетина дни. Повишението засяга само сегмента на търговия \"ден напред\", който в определи дни регистрира повишение от над 170% спрямо предния ден. Бизнесът предупреди, че това може да се отрази и на крайните потребители, а КЕВР обяви, че започва разследване. Поскъпването се регистрира само на българската енергийна борса, но не и на останалите европейски платформи, отбелязаха от Асоциацията на индустриалния капитал, цитирани в днешния брой на .  Константинов обаче не е съгласен и цитира анализ, според който през същия период има поскъпване и на европейските пазари. У нас един от блоковете на АЕЦ \"Козлодуй\" беше спрян за планов годишен ремонт, добави шефът на БНЕБ. Той обясни, че част от търговците са имали дългосрочни договори за доставка на ток от централата, които са изтекли в средата на септември.   \"Това ги е накарало да купуват и продават електроенергията на по-високи цени, каквито са цените на електроенергията при краткосрочните сделки\", каза той. Според шефа на борсата, която е държавно предприятие под контрола на БЕХ, това поведение не е опит за манипулация, но е друг въпрос дали е правилно. \"Повечето търговски участници нямат голям опит в борсовата търговия с електрическа енергия и може би затова се получава недотам добро предвиждане какво ще стане, когато по средата на месеца поради планов годишен ремонт се прекратят определени доставки\", коментира той.", "date": "2018.10.11", "title": "Търговията на ток временно спря заради високите цени"}
{"url": "https://www.actualno.com/politics/deputatite-obsyjdat-novite-modeli-za-finansirane-na-veroizpovedanijata-news_699234.html", "text": "        Предлаганите промени са в два законопроекта и предвиждат полагащата се държавна субсидия да се изразходва целево за покриване на разходите на вероизповеданието за възнаграждения на свещенослужители, както и за осъществяването на други дейности - образователни, социални, строеж и поддръжка на молитвени домове и др.   Предвижда се заплатата на един свещенослужител да се приравни с тази на един учител.\r\nПървоначално законопроектите се превърнаха в спорни, защото срещу някои текстове от Светия синод на Българската православна църква изразиха опасения. Това наложи премиерът Борисов, заедно с представители на политическите партии, подписали предложенията за промени, лично да се срещнат с духовници от Синода. На срещата присъстваха Негово Светейшество Българският патриарх Неофит и синодалните митрополити, а от страна на политическите партии там бяха Цветан Цветанов от ГЕРБ, Искрен Веселинов от „Обединени патриоти“, Йордан Цонев от ДПС, както и директорът на дирекция „Вероизповедания” Емил Велинов. След срещата премиерът Борисов изрази желанието си законопроектът да бъде изработен и изготвен максимално добре, за да не създава конфликт между Църквата и държавата.  В рамките на пленарното заседание депутатите ще гласуват промените в Закона за закрила и развитие на културата, предвиждащи конкурсите за директори на държавните културни институти, както и на изпълнителния директор на ИА „Национален филмов център“ да се излъчват на запис на интернет страницата или видеоканала на Министерството на културата. По този начин ще се осигури провеждането на прозрачно, ясно и видимо състезание на кандидатите и справедлив избор, ще се увеличи доверието в институциите.   ", "date": "2018.10.11", "title": "Депутатите обсъждат новите модели за финансиране на вероизповеданията"}
{"url": "https://www.actualno.com/literature/otkys-ot-mojat-pyt-kym-sebe-si-yrvin-jalom-news_698514.html", "text": "  ***     От време на време препрочитам Чарлз Дикенс, който винаги е заемал централно място в личния ми писателски пантеон. Неотдавна вниманието ми привлече един необикновен пасаж в романа му „Повест за два града“: „С наближаването на края всъщност затварям кръга, връщайки се все по-близо и по-близо до началото. Това са сякаш последни приготовления за отпътуването. Сърцето ми сега се трогва от спомени, които бяха отдавна заспали...“.   Този откъс ме вълнува дълбоко: наистина, приближавайки края, аз осъзнавам, че се движа в кръг, към началото. Спомените на клиентите ми все по-често разбуждат мои спомени, разговорите за тяхното бъдеще нарушават покоя на миналото ми и аз се улавям да преразглеждам жизнената си история. Спомените ми от ранната детска възраст винаги са били откъслечни, вероятно – както винаги съм бил убеден – поради нещастното ми детство и мизерията, в която живеехме. Сега, вече прехвърлил осемдесетте, в съзнанието ми нахлуват все повече образи от онова време. Пияниците, спящи в оповръщания ни вестибюл. Самотата и изолацията, които чувствах. Хлебарките и плъховете. Червендалестият бръснар, който ме наричаше „еврейче“. Моите тайнствени, мъчителни и неосъществени сексуални копнежи в юношеството. И постоянното усещане, че не съм си на мястото – единственото бяло дете в квартал на чернокожи, единственият евреин в общество на християни.\r\nДа, миналото ме притегля към себе си и аз вече с болезнена яснота осъзнавам пълния смисъл на израза „изглаждане на отношенията“. Чак сега вече съм в състояние да си представя как мъртвите ми родители биха се гордели, гледайки ме да говоря пред публика. По времето, когато почина баща ми, бях публикувал в медицински издания едва няколко статии, които той не можеше да разбере. Майка ми го надживя с двайсет и пет години и макар поради лошия си английски и сполетялата я по-късно слепота да не можеше да чете книгите ми, тя ги държеше подредени в купчинка край креслото си, поглаждаше ги и се суетеше около тях, когато й дойдеха на посещение в старческия й дом. Толкова много между родителите ми и мен остана недовършено. Толкова много необсъдени неща останаха за съвместния ни живот, за напрежението и нещастието в нашето семейство, за моя свят и техния свят. Когато си представя живота им – как са пристигнали на остров Елис без пукната пара, необразовани, без да знаят дума английски, очите ми се пълнят със сълзи. Иска ми се да мога да им кажа: „Знам през какво сте преминали. Знам колко тежко ви е било. Знам какво сте направили за мен. Моля ви, простете ми, че така съм се срамувал от вас“.  Припомняйки си изживяното, чувствам обезсърчение и понякога самота. Не мога да разчитам на паметта си, а има толкова малко живи свидетели на ранния ми живот. Сестра ми, седем години по-възрастна от мен, почина съвсем наскоро, отидоха си и повечето от старите ми приятели и познати.   Когато навърших осемдесет, неочаквани гласове от миналото пробудиха някои спомени. Първо, посредством уебстраницата ми, с мен се свърза Урсула Томкинс. Не бях се сещал за нея, откакто бяхме съученици в основното училище „Гейдж“ във Вашингтон. Имейлът й гласеше: „Честит осемдесети рожден ден, Ървин. Прочетох две твои книги, харесаха ми и потърсих други в нашата библиотека в Атланта. Помня те от четвърти клас при г-ца Фърнълд. Не знам ти дали ме помниш – бях приятно закръглена, с рижа къдрава коса. А ти беше красиво момче, с черна като въглен коса!“.\r\nИ тъй Урсула, която си спомнях добре, смяташе, че съм бил красиво момче, с черна като въглен коса! Аз красив? Да бях знаел! Никога, дори за миг, не съм се смятал за красавец. Бях стеснителен, недодялан, неуверен и никога не бих допуснал, че някой може да ме смята за привлекателен. О, благодаря ти, Урсула! Благословена да си, задето ми каза, че съм бил красив. Но защо, защо не го направи по-рано? Това вероятно щеше да преобърне цялото ми детство!    ", "date": "2018.10.11", "title": "Откъс от \"Моят път към себе си\", Ървин Ялом"}
{"url": "https://www.actualno.com/society/tyrgovskata-marka-bylgarija-struva-54-mlrd-dolara-news_699237.html", "text": "        Според данните им България струва точно 54 млрд. долара. Тя се нарежда на в класацията за 2018 г. от 100 държави, като се изкачва с 15% спрямо 2017 г., когато е била на и е струвала 47 млрд. долара. Тя е непосредствено след Гватемала и Мароко.   Според Brand Finance националната марка е най-важният актив на всяка държава в днешния глобален свят. Тя насърчава инвестициите, добавя стойност към износа и привлича туристи. Докладът показва и последствията от икономическите щети, които могат да бъдат причинени от глобални събития и лошо управление на „националната марка“.\r\nЧелното място в тазгодишната класация отново заема САЩ. Марката се оценява на , като е увеличила стойността си с цели 23% в сравнение с миналата година. Това показва, че американската икономика се разширява с бързи темпове и този растеж се очаква да продължи и през следващите месеци, отбелязва Brand Finance.  Наред с БВП, продажбите на потребителите, поръчките в строителството, износа на автомобили и други показатели за растеж показват, че икономиката на САЩ е в истински „бум“. В допълнение наложените от САЩ мита също създават по-благоприятна бизнес среда.   След нея се нарежда и ръст с 25%. Тя е следвана от Германия, Великобритания, Япония, Франция, Канада, Италия, Индия и Южна Корея. Русия се нарежда на ., но без никакъв ръст в проценти. е на 34 място, като слиза с цели 10 места надолу, в сравнение с 2017 г. Тя се оценява на и отбелязва драстичен спад в проценти – 33% надолу.    Гърция е на 59 място с 87 млрд. долара и 8% ръст.   Голям е ръстът на процентите при , като страната се нарежда на 62 място.\r\nХърватия е на 77 място с 24% ръст.\r\nСърбия заема 80-то място със 17% ръст, а Македония за поредна година отсъства от класацията на Brand Finance за най-скъпите нации като бранд в света.   ", "date": "2018.10.11", "title": "\"Търговската марка\" България струва 54 млрд. долара"}
{"url": "https://www.actualno.com/europe/spored-ruski-medii-ukrajna-gotvela-provokacii-v-azovsko-more-news_699257.html", "text": "  Провокация за дискредитация на руските граничари готви украинската страна в Азовско море. Това пише „Российская газета“, цитирана от агенция \"Фокус\", като уточнява, че в мероприятието се планира да бъдат задействани представители на украинските медии.     Според информация от неназован източник на ТАСС, на 11 октомври сътрудниците на Държавната гранична служба на Украйна ще изпратят в Азовско море стражеви катер с журналисти на борда. Сътрудниците на украинските медии ще събират информация и ще подготвят репортажи за измислени агресивни действия на руските граничари, както и за блокада на морските пристанища на Украйна в Азовско море.   Изданието коментира, че независимо от законните действия на руските гранични служби, украинската страна често необективно и недостоверно описва случващото се в Черно и Азовско море.   ", "date": "2018.10.11", "title": "Според руски медии Украйна готвела провокации в Азовско море"}
{"url": "https://www.actualno.com/society/protestirashtite-majki-vryshtat-palatkite-si-do-narodnoto-sybranie-news_699303.html", "text": "  Майките на деца с увреждания отново се връщат до Народното събрание с палатките си, предаде БНТ.     Решението си протестиращите обявиха след на кръстовището пред Министерския съвет. Майките останаха през цяла нощ там с 28 палатки - символ на подкрепата към всяка една област в страната.   „Показахме, че имаме сила да стоим и да отстояваме това, което искаме. То не се е променило през годините. Искаме реформата да бъде доведена до край“, каза Мая Стоицева, майка на дете с увреждания. Друга майка, Весела Одажиева, заяви, че „засега вдигаме палатките, но следващия път ще бъдем тук с още по-голяма сила. Можем да направим град на майките и премиерът, ако сега не ни обръща внимание, тогава просто няма да има откъде да мине от палатки“.\r\nДнес се очаква Националният съвет за интеграция на хората с увреждания да разгледа Закона за хората с увреждания. След това той ще бъде обсъден в Тристранния съвет и в Министерския съвет, за да стигне в срок до парламента.  Припомняме, че въпреки подписаният по-рано план със срокове за приемането на новите закони за личната помощ и за хората с увреждания, майките декларираха, че протестът продължава и ще настояват исканията им да бъдат приети от депутатите. Управляващите поеха и политически ангажимент до средата на декември двата законопроекта - за личната помощ и за хората с увреждания - да бъдат приети в пакет от парламента. На 17-и октомври се очаква правителството да одобри и внесе в Народното събрание оспорвания до момента Закон за хората с увреждания.", "date": "2018.10.11", "title": "Протестиращите майки връщат палатките си до Народното събрание"}
{"url": "https://www.actualno.com/music/sled-30-godini-cigulka-be-vyrnata-na-sobstvenika-j-news_699261.html", "text": "  Изгубена преди 30 години цигулка се върна при своя притежател. Собственикът ѝ е известният цигулар Димитър Георгиев, свирил за камерния ансамбъл „Софийски солисти”.     Преди десетилетия стените на залата, в която музикантите от „Софийски солисти” редовно репетират и изнасят концерти, са озвучавани и от цигулката на Димитър Георгиев.   30 години по-късно инструментът е намерен и отново ще се върне при притежателя си, пише bTV.\r\nГодината е 1989 г. На връщане от концерт в Кипър Димитър Георгиев забравя цигулката си в такси. Всички опити да я открие остават без резултат.  „Надявахме се, че шофьорът все пак ще се смути от цялата работа и ще върне цигулката. Това не се случи и минаха 30 години”, разказва Димитър Георгиев.   Допреди няколко дни, когато 83-годишният цигулар получава телефонно обаждане от майстор лютиер в Казанлък. Стара черно-бяла снимка се оказва ключът към една загадка.\r\n\"Започва да ме подпитва: Да сте забравили цигулка в такси преди много години? Аз му казвам: „Да, има такова нещо\". И той казва: „Знаеш ли, че с цигулката има една снимка на „Софийски солисти” от турнето в Япония?”. И аз: „Айде бе, Андрияне! Че това е моята цигулка!”.    Цигулката попада при лютиера с мисия. „С мен се свърза едно семейство, което имаше една единствена молба – да погледна един инструмент, който е бил намерен след смъртта на техен роднина в неговия дом и да се погрижа този инструмент да се върне при неговия собственик”, посочи лютиерът Андриян Андреев.   Семейството пожелава да остане анонимно. Но са били категорични – цигулката трябва да се върне в онези ръце, създавали изкуство със нея.\r\n\"Искам това да се популяризира. Да не се говори само, че сме крадливо племе, а че сме честни хора\", категоричен е Димитър Георгиев, за когото цигулката е като дете.\r\nСъвсем скоро тя ще бъде изцяло реставрирана и отново ще бъде в неговите ръце.", "date": "2018.10.11", "title": "След 30 години цигулка бе върната на собственика й"}
{"url": "https://www.actualno.com/gabrovo/sevlievo-stava-stolica-na-tikvata-news_699180.html", "text": "  Най-дългият тиквеник и най-големият казан с тиквена супа ще приготвят на XIV Празник на тиквата в Севлиево.     Между 11 и 14 октомври в Севлиево ще се проведат празниците на града, съпътствани с XIV празник на тиквата и есенния панаир.   По време на празненствата готвачът Ути Бъчваров ще забърка тиквена крем-супа за гости и граждани на града и ще помогне за приготвянето на най-дългия тиквеник. Свои шеф готвачи ще изпратят посолства и фирми, за да смаят Севлиево с тиквени специалитети от цял свят.\r\nПанаирът ще откриват с концерт дует „Ритон“ на 11 октомври. С това се дава и началото на няколкодневните празненства в града. Още на следващия ден започва XIV празник на тиквата под мотото „Севлиево – столица на тиквата“. Ще има карвинг на открито и „оранжев кът” със соларни пейки. В двора на СУ „Васил Левски“ пък ще се проведе празничен турнир по стрийтбол. В Севлиево ще пристигне и пътуващият фестивал „Улицата” със своите ателиета, артисти и концерти.  Тиквените изложби и конкурси и тази година ще бъдат неизменна част от празника на тиквата. Севлиево ще търси най-голямата тиква, а в изложбите „Тиквени фантазии“ и „Тиквени изкушения“ всеки може да развихри въображението си и да стане претендент за наградите.   С огромен интерес тази година се очаква журито да определи най-голямата тиква, чийто производител ще грабне парична награда. Уникален тиквен бар ще сервира здравословни напитки от тиква и ще се грижи топлината на циганското лято да не угасва след залеза на слънцето през всички празнични дни.\r\nПразникът ще завърши с концерт на „Мери Бойс Бенд” на 13 октомври и хиляди оранжеви фенери в небето.    На следващия ден Севлиево ще празнува Ден на града - 14 октомври. Програмата ще започне с литургия за Света Петка, ще се проведе и тържествена сесия на Общинския съвет, на която ще бъдат обявени почетни отличия. Празниците ще завършат с концерт на Националната танцова група на Палестина \"Алкаумия\" и Ансамбъл „Развитие”.   ", "date": "2018.10.11", "title": "Севлиево става столица на тиквата"}
{"url": "https://www.actualno.com/america/edin-chovek-zagina-zaradi-uragana-majkyl-news_699258.html", "text": "  Ураганът Майкъл взе първата си жертва във Флорида, съобщиха властите.     Има \"една свързана с урагана смърт\" заяви Оливия Смит, говорител на окръжното управление в Гадстън Кънтри, като добави, че инцидентът е свързан с удар от \"отломки и по-точно дърво\", предаде БГНЕС.   Тя не можа да каже времето на смъртта или детайли за жертвата.\r\nСмит само сподели, че ситуацията е била опасна дори за спасителните служби.  \"Предпазливи сме относно изпращане на наши екипи в момента\", заяви тя. Майкъл удари американското крайбрежие като буря от 4-та категория и изкорени дървета и прекъсна захранването на много места.   ", "date": "2018.10.11", "title": "Един човек загина заради урагана \"Майкъл\""}
{"url": "https://www.actualno.com/crime/v-romskata-mahala-v-ruse-smjatat-che-severin-e-imal-syuchastnici-news_699263.html", "text": "  Жителите на ромската махала в Русе, не вярват, че Северин сам е извършил бруталното престъпление. От полицията също има информация, че се издирват още съучастници и помагачи на Северин.     Хората са в напрежение, защото се страхуват, че ще влизат в квартала им.   \"Заканват се, че ще пребият всички. Снощи телефоните бръмчаха. Махнах си цялото семейство\", каза Илиян пред bTV, който дори призна, че е въоръжен.\r\n\"Заради един изрод не сме съгласни да пострадаме всички\", каза още той.  Илиян твърди, че Северин не е бил сам и е имал съучастници. Той обаче не посочи кои са. „   \"Той не е единственият извършител, той е 20 кг с мокри дрехи. Това убийство не е станало оттук – оттам, това си е организирано. Тези, които са дошли да го вземат с колата, знаят за какво са го направили\", заяви Илиян.\r\n\"Не може това момиче да отиде там и по случайност да я хванат\", смята още Илиян.    По информация на Нова телевизи лелята и съпругата на Северин са напуснали квартала, в който живеят в Русе, тъй като се страхуват за сигурността си. Стана ясно, че хора от квартала, в който е живеел 21-годишният мъж, са насочвали полицията през тези дни относно посоката, към която е поел Северин, след престъплението.   Екстрадирането на Северин Красимиров в България може да отнеме най-много до 40 дни. При всички положения Северин няма да бъде съден в Германия, защото има европейска заповед за арест.", "date": "2018.10.11", "title": "В ромската махала в Русе смятат, че Северин е имал съучастници"}
{"url": "https://www.actualno.com/america/kolumbija-ne-smjata-da-zatvarja-granicata-si-s-venecuela-news_699259.html", "text": "  Колумбийският президент Иван Дуке заяви в сряда, че страната му няма да затвори границата си с Венецуела заради миграционната криза, но призова други страни в региона да приемат и мигранти от Боливарска република, предаде БГНЕС.     \"В един свят, където има ксенофобия или изолационизъм, отношението на Колумбия към народа на Венецуела е и ще остане братско, така че няма да затворим границата\", каза Дуке.   Според ръководителя на Колумбия неговата държава е на преден план в справянето с кризата, така че \"останалата част от региона трябва да се ангажира да предостави статут на временна закрила на мигрантите, за да поеме част от този поток\".\r\n\"Това, през което преминава Венецуела, е драма, това е драмата на региона, която от години позволява на диктатурата да се крие зад демокрацията, за да спечели сила, докато не се възползва от нея с всички сили\", добави Дуке.  ", "date": "2018.10.11", "title": "Колумбия не смята да затваря границата си с Венецуела"}
{"url": "https://www.actualno.com/society/apelativnijat-specsyd-gleda-merkite-na-obvinenite-sled-akcijata-onkobolnicite-news_699231.html", "text": "        Преди дни стана ясно, че се правят проверки в две болници. Предмет на проверките са данни за извършвани злоупотреби с медикаменти за лечение на раково болни. Проверяваше се документация, доставки, наличности и приложения на скъпо струващи лекарства за терапия и профилактика. По-късно бе съобщено, че седем души, сред които двама лекари и фармацевт, са задържани в онкоболници в София и Благоевград. Лекарствата били за пациенти в болниците „Йоан Павел” в София и „Св. Мина” Благоевград.   В събота прокуратурата поиска „задържане под стража“ за 6 души, за една жена поиска „домашен арест“. Специализираният съд прецени, че соченият за ръководител на групата Милослав Пейков, а също така Борислав Сотиров, Калоян Молалийски и Делян Денсузов остават под стража, тъй като има опасност да извършат ново престъпление. Лекарките Зора и Небесна Балджийски и фармацевтката Светлана Тюлекова са под домашен арест заради здравословни причини. Така първата инстанция прецени, че четирима от обвинените остават в ареста. Мерките, които той им определи подлежаха на обжалване пред апелативния съд. Наблюдаващият прокурор Лидия Манолова тогава допусна възможността да има още обвиняеми по делото.", "date": "2018.10.11", "title": "Апелативният спецсъд гледа мерките на обвинените след акцията онкоболниците"}
{"url": "https://www.actualno.com/balkani/albanija-zatvarja-vsichki-kazina-i-punktove-za-sportni-zalozi-v-centrovete-na-gradovete-news_699260.html", "text": "  Албанското правителство обяви, че от 1 януари в страната се затварят всички казина и пунктове за спортни залози в жилищните райони и предупреди срещу хитрувания и преместването им в електронна форма. Това съобщава електронното издание Tirana Times, цитирано от агенция \"Фокус\", като обяснява, че това е опит за изкореняване на феномена, който коства на албанците стотици милиони евро на година и има множество негативни икономически и социални ефекти в една от най-бедните европейски страни.     Ограниченията върху могъщата индустрия за спортни залози идва след двугодишно отлагане на прилагането на закон, забраняващ хазарта в централните райони на градовете, които трябва да се преместят в предградията и то на поне 100 метра разстояние от религиозни и образователни институции.   „От 31 декември, всички електронни казина трябва да спрат дейността си според Закона за хазарта. Днешната промяна включва също спортните залози, както и залозите на състезания с коне, кучета и всеки друг вид роби от албанската фауна“, заяви премиерът Еди Рама пред журналистите. „От 1 януари няма да се отворят вратите на обектите за залагания, както вече беше предвидено в действащия закон, и няма да се отворят вратите на електронните казина във всички жилищни райони на 28-те хиляди квадратни километра от Република Албания“, добави той.\r\nПравителството анонсира още, че работи над ограничения за онлайн залаганията и веднага ще наложи забрана за рекламиране на хазарта, което, както твърдят от Тирана, до момента се игнорира от медиите.  ", "date": "2018.10.11", "title": "Албания затваря всички казина и пунктове за спортни залози в центровете на градовете"}
{"url": "https://www.actualno.com/society/novini-ili-novini-kartinata-na-pechata-za-11-oktomvri-news_699238.html", "text": "   Влизаме в четвъртия ден от работната седмица, а новините само до този час са толкова много, че трудно бихме могли да изведем само няколко акцента. Все пак по традиция ви събужда с кратък преглед на най-важното от печатните издания за днешния 11 октомври.       Фокусът тук е поставен върху една от безспорно значимите новини, които следим в развитие - убийството на журналистката Виктория Маринова в град Русе. Съвпадение на ДНК профил, иззет от тялото на убитата, с материал от заподозрения Северин Красимиров, е основното доказателство на полицията и прокуратурата. Според разследващите съвпадението е 100%. ДНК на предполагаемия извършител е намерено по тялото на жертвата, а нейно - по дрехи в къщата на Красимиров в Русе. Там са открити панталон, бельо и други вещи. Веднага след престъплението младежът е избягал в Германия, където живеела майка му. От вестника допълват, че МВР и главният прокурор Сотир Цацаров са на 100% сигурни, че са хванали убиеца на Виктория.   Изданието насочва вниманието към потребителска тема, свързана с пътуванията на европейците с железниците. Става ясно, че депутатите от транспортната комисия към Европейския парламент са приели повече права за пътниците, ползващи влаковете в ЕС. Най-общо казано, при закъснение на влака с между 60 и 90 минути, пътниците ще могат да си поискат 50% от цената на билета, която да им бъде възстановена. В днешния си брой ежедневникът обръща внимание на темата със здравните вноски на българските студенти в чужбина. Въпросът е важен, тъй като е добре зрелостниците да са наясно, преди да кандидатстват във висше учебно заведение извън страната, как стои въпросът със здравноосигурителния им статус. В хартиения брой на \"Труд\" е представена и позицията на НАП по темата.     В днешния си брой \"Монитор\" се спира на тесен аспект от широката тема за административната реформа и непрекъснатите усилия за опростяване на бюрокрацията в различните звена на държавните структури.\r\nИзданието пише, че за доходите ни, получени от работодателите през 2019 г., от началото на следващата година ще отваряме през интернет попълнена данъчна декларация с нужната информация. Става ясно, че работодателите ще имат задължението да изпратят данните в НАП, а в историята отиват хартиените служебни бележки, издавани на лицата за изплатените им през годината доходи, и удържаният данък.", "date": "2018.10.11", "title": "Новини или Novini - картината на печата за 11 октомври"}
{"url": "https://www.actualno.com/crime/germanski-syd-reshava-za-ekstradicijata-na-ubieca-na-viktorija-news_699254.html", "text": "  Днес пред германски съд в Хановер ще бъде изправен Северин Красимиров, който беше задържан във вторник за убийството на журналистката Виктория Маринова в Русе. Съдът ще реши дали Краисимиров да бъде екстрадиран в България, предаде БНР.     Чрез ДНК анализ разследващите са установили, че 21-годишният Красимиров е изнасилил и убил Маринова, съобщи вчера вътрешният министър Младен Маринов.   Германските власти са задържали Красимиров във вторник вечерта, 8 часа след постъпило искане от българските власти. Той се е намирал в дома на майка си в германския град.", "date": "2018.10.11", "title": "Германски съд решава за екстрадицията на убиеца на Виктория"}
{"url": "https://www.actualno.com/society/prognoza-za-vremeto-11-oktomvri-chetvyrtyk-news_699227.html", "text": "  Минималните температури ще са предимно между 7° и 12°. Сутринта в низините, котловините и около водните басейни ще има мъгла или ниска слоеста облачност. През деня облачността ще е по-често значителна и на места в югоизточната половина от България ще превали. Ще духа слаб, в Източна България до умерен североизточен вятър. Преобладаващите максимални температури ще бъдат между 19° и 24°, за София - около 19°.Това съобщи за Агенция „Фокус“ дежурният синоптик Мартин Славчев от <>Националния институт по метеорология и хидрология при БАН. Атмосферното налягане ще остане по-високо от средното за октомври.     Над Черноморието облачността ще е значителна, преди обяд – ниска слоеста. В следобедните часове, главно по южното крайбрежие, ще има слаби валежи от дъжд. Ще духа до умерен вятър от изто-североизтик. Максимални температури на въздуха: 19°-21°. Температурата на морската вода е 20°. Вълнението на морето ще бъде 2-3 бала.   В планините облачността ще е разкъсана, в масивите от източната половина от страната – предимно значителна. На места в Източните Родопи, Сакар и Странджа ще превали. Ще духа умерен, по високите и открити части – до бурен вятър от изток-североизток. Максималната температура на височина 1200 метра ще е около 13°, на 2000 метра - около 6°.\r\nДо края на седмицата времето ще се задържи без съществена промяна. Над югоизточната половина от страната облачността ще е по-често значителна, на места там са възможни и слаби превалявания. Над северозападните райони ще преобладава слънчево време. Сутрин на места в низините и котловините ще има условия за ниска облачност или мъгла. В нощните часове и рано сутрин ще бъде почти тихо, а през деня ще духа слаб източен, в Източна България - до умерен североизточен вятър. Преобладаващите минимални температури ще са между 4° и 9°, по-високи по Черноморието, а максималните - отначало ще са между 20° и 25°, през следващите дни постепенно ще се понижават.  ", "date": "2018.10.11", "title": "Прогноза за времето - 11 октомври (четвъртък)"}
{"url": "https://www.actualno.com/blagoevgrad/kmetyt-georgi-ikonomov-pravi-pyrva-kopka-na-nova-detska-gradina-v-bansko-news_699157.html", "text": "  Днес от 11:00 ч. кметът на община Банско Георги Икономов ще направи първа копка на нова детска градина в града, съобщиха от пресцентъра на Общината.     Градината е проектирана съгласно всички съвременни изисквания за строеж на детски заведения. В нея се предвижда да се помещават четири детски групи, като всяка от тях ще разполага със собствени гардеробни, занимални помещения, спални и санитарни помещения. Ще бъде обособена също така мултифункционална зала, в което да се провеждат занимания по физкултура, музика, танци и други.   Общинският обект ще се изпълнява от ДЗЗД \"Корект Строй Банско” и е на стойност от 1 200 000 лева с включен ДДС. Новата сграда се предвижда да бъде завършена до края на 2019 година.", "date": "2018.10.11", "title": "Кметът Георги Икономов прави първа копка на нова детска градина в Банско"}
{"url": "https://www.actualno.com/society/orkestyryt-za-narodna-muzika-na-bnr-otkriva-sezona-news_699219.html", "text": "        Солисти в концерта са певиците Русанка Комитова, Христина Анастасова и Сорина Богомилова и гадуларят Борислав Гълъбов. На първия за сезона концерт маестро Димитър Христов ще представи и новия двоен диск на Оркестъра за народна музика с изключителни аранжименти и виртуозни изпълнения на 23 пиеси, специално записани за изданието.   Оркестърът за народна музика на БНР спечели преди дни Наградата на Столична община за ярки постижения в областта на културата за фолклорни сценични изкуства. Под диригентството на Димитър Христов съставът стана носител на „Златен век“ на Министерство на културата за специален принос в областта на българската култура, наградата „Кристална лира“ на Съюза на българските музикални и танцови дейци и на голямата награда „Сирак Скитник“. Оркестърът за народна музика на БНР е наричан „оркестър от солисти“ заради изключителната виртуозност на музикантите, която те по един впечатляващ начин вплитат в общата „музикална шевица“. Оркестърът запазва чистотата на автентичния звук на българския фолклор и го поднася по един достъпен и атрактивен за младите поколения начин.\r\nС първия концерт за сезон 2018/2019 Оркестърът за народна музика на БНР по традиция представя едни от най-големите имена в българската народна музика. Русанка Комитова, Христина Анастасова, Сорина Богомилова и Борислав Гълъбов ще изпълнят характерни за репертоари си песни и пиеси в нови аранжименти.  Русанка Комитова завършва музикалното училище в Котел с гъдулка и пеене. Има редица записи на авторски и автентични песни с Оркестъра за народна музика на БНР, а през 2016 участва в проекта му „Класиците на българската сватбарска музика“. Творческият път на Христина Анастасова също започва от музикалното училище в Котел и преминава през АМТИИ Пловдив, ансамбъл „Тракия“ и световноизвестния „Българка джуниър квартет“, с който гастролира в Германия, Великобритания, Мароко, Израел, Франция, Испания. През 1994 година диск на квартета с виртуозния баски музикант Кепа Хункера получава Грами. Сорина Богомилова е солист на НФА „Филип Кутев“ от 1985 г. Пее в камерните формации трио „Вечерница“ и квартет „Деница“ и участва в записи на музика за игрални и документални филми. Борислав Гълъбов е създател на формацията „Багри“, където освен гъдулар е и аранжор, текстописец и вокалист. Участва в множество звукозаписи както в България, така и в чужбина, гастролира в САЩ, Коста Рика, Дания, Белгия, Естония, Полша, Турция, Испания, Русия и др. Носител е на награда от Министерство на културата за принос в културното наследство на страната.", "date": "2018.10.11", "title": "Оркестърът за народна музика на БНР открива сезона"}
{"url": "https://www.actualno.com/actualno/tyjno-e-che-vse-oshte-sme-takiva-news_699125.html", "text": "   ​Виктория Маринова ни напусна. Извинете, отнеха ни я! Варварски, в кръв и безсилие. Но това се отнася за тялото. Душата ѝ, паметта ѝ, делата ѝ, скръбта на близките, спомена за майката, дъщерята, приятелката - ето това вече стана привилегия в кавички на обществени говорители и всезнайковци. И някои медии, които видяха в смъртта отражение на собствения си героизъм.       Уважаеми читатели, тъжно е, че все още сме такива - лешояди, отворили човки, за порциона от поредната трагедия, който дъвчем в щастливо облекчение, че не ни засяга пряко. Още неизстинала, Виктория беше разнесена на парчета. Още неузрели, фактите потънаха сред спекулации. Още незапалени, свещите изгаснаха от слюнки и присъди на безгрешници.\r\nТъжно е, че все още сме такива - недорасли в очакването си за справедливост, несправедливи в търсенето на истини. А те впрочем не изискваха ли време, за да са пълни, за да сме честни пред живите и мъртвите?!  Тъжно е, че още сме такива - с вкаменени души пред мъката се нахвърляме за отмъщение. Но то не е за жертвата, а за нас, за разклатеното ни его. Тъжно е, че трагедиите не ни променят, а ни правят закоравели словесни престъпници с клавиатури в ръце.\r\nВечна памет за Виктория, мир на праха за съвестта ни!      ", "date": "2018.10.11", "title": "Тъжно е, че все още сме такива"}
{"url": "https://www.actualno.com/balkani/rumynija-planira-da-udvoi-pensiite-v-stranata-do-2022-g-news_699255.html", "text": "  Румънското правителство планира да удвои пенсиите в страната до 2022 г. Одобрената схема предполага отпускането на 30 милиарда долара на година в пенсионно финансиране, което според икономистите може да се отрази тежко на публичните финанси, предаде AFP, цитирана от БГНЕС.     Средната пенсия в страната е 240 евро на месец, а пенсионерите са около 5.2 милиона души. Следвайки обещанието от кампанията си, управляващата Социалдемократическа партия (PSD) ще трябва да посвети 11% от брутния вътрешен продукт на пенсиите, в сравнение с 6,7% в момента.   Министър-председателят Виорика Дънчила настоя, че финансовата промяна „няма да е проблем”, докато министърът на труда заявява, че страната се осланя на генерирането на достатъчно печалба от предполагаемото нарастване на БВП.\r\nНо анализатори предупреждават, че и сега за страната е доста трудно да държи публичния дефицит под 3%, които ЕС изисква. „Икономиката никога няма да се движи според най-добрия сценарии на хартия”, каза Аурелиан Дочиа, икономист в „Сосиете Женерал”   Припомняме, че Румъния постигна рекорден растеж за 2017 г. от 6.9% и правителството очаква ръст от 5.5% за тази година и 5.7% за следващата 2019 г. ", "date": "2018.10.11", "title": "Румъния планира да удвои пенсиите в страната до 2022 г."}
{"url": "https://www.actualno.com/healthy/ekspert-ima-ryst-na-psihichnite-zaboljavanija-pri-mladi-hora-zaradi-stres-news_699178.html", "text": "   Това каза проф. Вихра Миланова, началник на Клиниката по психиатрия в Александровска болница по случай Световния ден на психичното здраве, който се отбелязва на 10 октомври. Тази година мотото е „Младите хора и психичното здраве в един променящ се свят“.         \"За съжаление обаче и институциите, които би трябвало да са по-съпричастни, не влизат в своята роля, добави тя в интервю за БНР.\r\nПо думите ѝ за хората, които излизат от болница и за които трябва да има дългосрочна грижа, тя не се реализира.  \"Поне половината от хората с тежки психични заболявания нямат  критично отношение към заболяването и съответно не съдействат за  продължаване на лечението4, добави още проф. Вихра Миланова.   \"Нашето ежедневие е много напрегнато. Много често сме изправени в ситуации, в които трябва да успеем да контролираме емоциите и инстинктите си, за да не се стига до тежки инциденти. Хора с психични заболявания не само че не извършват повече престъпления и то тежки, а обратното – те обикновено са жертва на тежки престъпления. Това, че се спекулира с тези болни, е много жалко\", коментира още специалистът.", "date": "2018.10.11", "title": "Експерт: Има ръст на психичните заболявания при млади хора заради стрес"}
{"url": "https://www.actualno.com/society/protestirashtite-majki-izkaraha-noshtta-na-palatki-pred-ministerski-syvet-news_699253.html", "text": "   . Те блокираха столичния булевард „Дондуков\",  а палатките са точно пред Министерския съвет.      . Исканията на майките са дадените от властта обещания за реформи в социалната сфера да станат факт, предаде БНТ.\r\nДнес Националният съвет за интеграция на хората с увреждания ще разгледа Закона за хората с увреждания. След това той ще бъде обсъден в Тристранния съвет и в Министерския съвет, за да стигне в срок до парламента. И в момента има протестиращи и полиция.   \" \". Това заяви една от пред репортер на по време на снощния протест, който започна в 17:30 ч., а малко по-късно майките обявиха гражданско неподчинение и блокираха булевард \"Дондуков\". На площада бяха опънати 28 платки, колкото са областите в страната, а майките бяха категорични, че няма да се махнат от главата на премиера, докато той не реши проблемите им.  Тази сутрин в ефира на Нова телевизия една от майките посочи, че . Към 08:25 ч. \"Дондуков\" бе освободен от палатките.    “Не сме обиграни в маневрите на политиката, за да правим най-добрите ходове. Единственото оръжие, което имаме, са майчините сълзи. В нашите семейства много се плаче, защото живеем с болката всеки ден. Затова не можем да спрем битката, не можем да спрем да се борим за децата си”, заявиха протестиращите по време на акцията под прозорците на властта.    Припомняме, че въпреки подписаният по-рано план със срокове за приемането на новите закони за личната помощ и за хората с увреждания, , че протестът продължава и ще настояват исканията им да бъдат приети от депутатите. . На 17-и октомври се очаква правителството да одобри и внесе в Народното събрание оспорвания до момента Закон за хората с увреждания. ", "date": "2018.10.11", "title": "Протестиращите майки изкараха нощта на палатки пред Министерски съвет"}
{"url": "https://www.actualno.com/crime/izchezna-12-godishno-dete-ot-blagoevgradsko-news_699289.html", "text": "  12-годишно момиче изчезна от с. Долно Осеново, община Симитли. Следите на детето се губят от вторник вечерта, а уплашините родители са подали сигнал в полицията вчера сутринта. От пресцентъра на МВР обявиха, че се  провела специализирана акция, при която полиция е нахлула в училището на детето, за да разговоря с неговите учители и съученици.     Момичето е спряло да отговаря на телефона си, нито е използвало социални мрежи.\r\nСпоред близки на семейството, родителите на детето живеели в Португалия, където са на гурбет.   Друга информация е, че за последно момичето е било засечено на автогарата в Благоевград. \"От видеокамери се вижда как слиза на автогарата в града, където го чака някакъв мъж, облечен със спортно горнище с качулка. Двамата тръгват в неизвестна посока”, пише kmeta.bg, позовавайки се на жители от селото.  Близки до момичето смятат, че е замесен мъж, при когото детето е отишло.\r\nРаботата по случая продължава.", "date": "2018.10.11", "title": "Изчезна 12-годишно дете от Благоевградско"}
{"url": "https://www.actualno.com/chronicles/roden-e-marko-vachkov-osnovatel-na-modernoto-pchelarstvo-v-bylgarija-news_698991.html", "text": "  Марко Вачков е български кооперативен деец, роден през 1866 в Сухиндол и починал 1936 в София. Основател на модерното пчеларство в България. Освен това е книжовник, публицист, преводач, читалищен деец.     Завършва „Педагогика“ в Свищов (1884) и „Земеделие“ в „Образцов чифлик“, Русе (1896).\r\nОсновава първата пчеларска организация в България през 1899 г. Започва да издава списание \"Пчела\", на което е главен редактор (1902-1927). Участва в международни изложби по пчеларство в САЩ, Русия, Белгия (1904-1905).\r\nОсновава лозаро-винарска кооперация \"Гъмза\", Българския пчеларски съюз (1911), кооперативна централа \"Напредък\" (1919), Сухиндолската популярна банка (1919), пчеларска кооперация \"Нектар\" в София (1920), Съюза на българските лозаро-винари (1920), Съюза на лозаро-винарските кооперации (1928).  Член е на УС на Съюза на популярните банки в София (1919-1935) и на УС на Върховния кооперативен съюз (1927-1928). Редактор е на вестници в Сухиндол. \"За лозарството и филоксерата в Сухиндол\" (1899),    \"Разсадник на американски лози\" (1903),\r\n\"Отглеждане на пчелите в старите неразборни кошери\" (1905),   \"Пчеларска библиотека\" (1905),\r\n\"Ново пчеларство\" (1912, преведена на турски език),\r\n\"Сухиндол и кооперацията му\" (1915).      \"Ползата от пчелите\" от Т. Цеселски,\r\n\"Медът като лекарство, храна и продукт за домашно употребление\" от А. Дубини,\r\n\"Животът на Франсоа Хубер\" от А. П. дьо Кандол,\r\n\"Пчела, нейната естествена история\" от Т. В. Кован,   \"Кошерът Дадан-Блат\" от Ед. Бертран,\r\n\"Болести и неприятели на пчелите\" от Ж. дьо Лаянс,\r\n\"Селско-стопански кооперации в чужбина\",\r\n\"Кооперативна христоматия\" от В. Ф. Тотомиянц и др.", "date": "2018.10.11", "title": "Роден е Марко Вачков, основател на модерното пчеларство в България"}
{"url": "https://www.actualno.com/starazagora/bydeshteto-na-kohezionnata-politika-na-es-news_699252.html", "text": "  Бъдещето на кохезионната политика на ЕС - това е темата на гражданския дебат, който ще се проведе в Зала 3 на Тракийския университет на 11 октомври 2018 г. от 10 часа, по инициатива на Областен информационен център – Стара Загора.     Арх. Белин Моллов, лектор и водещ на събитието, ще представи новата Многогодишна финансова рамка (МФР) 2021-2027 г., както и предложената от Европейската комисия законодателна рамка за новия програмен период.   Събитието е част от Националната кампания „Бъдеще на кохезионната политика на ЕС\" на мрежата от 28 информационни центъра за популяризиране на Европейски структурни и инвестиционни фондове, работещи с финансовата подкрепа на Оперативна програма „Добро управление\", съфинансирана от Европейския съюз чрез Европейския социален фонд.", "date": "2018.10.11", "title": "Бъдещето на кохезионната политика на ЕС"}
{"url": "https://www.actualno.com/music/jivata-legenda-na-djaz-fynk-i-soul-zvucheneto-roj-ajers-za-pyrvi-pyt-u-nas-news_699304.html", "text": "  Малко са артистите на музикалния небосклон, изпреварили времето си с десетилетия напред, а още по-малко са тези от тях, до чийто талант можем да се докоснем на живо, и то на родна сцена. Ето защо, точно осем години след началото на колаборацията помежду си, Reel Feel и Sofia Live Club избират да зарадват меломаните и да празнуват не по друг начин, а именно с концерт на легендарния Рой Айерс. На 12 ноември феновете ще имат уникалния шанс да се насладят на нестихващата му енергия и да преминат заедно с него през емблематичните му композиции, белязали историята на музиката.     Ветеран във всевъзможни жанрове и течения, пионер на джаз фънка, кръстник на нео соула, ключова фигура в ейсид джаза, изключително виртуозен вибрафонист, вокалист, талантлив композитор и продуцент – Рой Айерс е всичко това, както и един от най-семплираните артисти за последните десетилетия, редом до Джеймс Браун. Творчеството му е повлияло пряко редица музиканти от най-разнообразни стилове и е ползвано неколкократно от имена като Guru, Mary J Blige, A Tribe Called Quest, Erykah Badu, 50 Cent, Tupac, Ice Cube, The Roots, Jill Scott, Jamiroquai и много други. Сред най-обичаните му парчета се нареждат Everybody Loves The Sunshine, Searchin, We Live In Brooklyn Baby, Daylight, Coffy Is The Color.\r\nРой Айерс се ражда в Лос Анджелис през 1940 г. и израства в епицентъра на южнокалифорнийската музикална сцена. Още като 5-годишен получава лично от доайена Лайнъл Хамптън палки за вибрафон, освен това се учи да свири на стийл китара и пиано, по-късно започва да пее в църковния хор. В началото на 60-те, само за година, преминава от бибоп оркестрант в главно действащо лице и започва да записва. През 1966 напуска колежа и се присъединява към небезизвестния джаз флейтист Хърби Ман. В началото на 70-те основава Roy Ayers Ubiquity, като джазовият му талант и първоначалното влияние на Miles Davis и Herbie Hancock Sextet постепенно отстъпват място на все по-експресивната му, еклектична, търсеща и експериментираща натура. Рой Айерс изследва безстрашно границите между стиловете, преминавайки от джаз през фънк към арендби и дори диско. Move to Groove се появява през 1972 като своеобразен прототип на хип-хоп груува. През 1979 парчето му Don’t Stop The Feeling влиза в топ 10 на Billboard’s Hot Disco Dance Chart, а краят на десетилетието е свързан и с шестседмичното му турне в Нигерия, което споделя с пионера на афробийта Фела Кути.\r\nРой Айерс е неугасващ талант, свирил пред милиони хора в Япония, Австралия и цяла Европа. Негово изпълнение се съдържа в мултиплатинения албум на Уитни Хюстън от 1988, както и в песента Take A Look в култовия Jazzmatazz на Guru от 1993. През годините той свири на една сцена с Pete Rock, Thundercat, Posdnuos от De La Soul, Donald Byrd, както и със своя пример и вечно вдъхновение – Лайнъл  Хамптън. През първото десетилетие след 2000 г. Рой се насочва смело дори към хауса, колаборирайки с Masters Of Work и Kerri Chandler. Сред най-верните му последователи и съмишлениците се нареждат още соул дивата Erykah Badu,  Talib Kweli, а в последните години взима участие и в два албума на Tyler, The Creator.  На 12 ноември Sofia Live Club и Reel Feel ще отпразнуват осем години успешни съвместни събития с концерт на вечния музикален двигател Рой Айерс, с неговата искрена и нестихваща любов към живота и хубавия саунд. Билетите за тази специална меломанска вечер са на цена от 35 лв. в OMV и мрежата на Eventim и влизат в продажба от 11:00 ч. на 11.10. Началото е предвидено за 21:00 ч., а вратите отварят в 20:00 ч.\r\nОт есента на 2010 г. насам Reel Feel и Sofia Live Club са реализирали едни от най-запомнящите се клубни събития, сред коитo Alice Russell, Theophilus London, Andreya Triana, The Herbaliser, Wax Tailor, Oddisee, Akua Naru, Zero 7, Quantic, Kon & Amir, Ashley Beedle & Todd Terje. По покана на платформата Reel Feel у нас са гостували още имена като Dam-Funk, Gregory Porter, Jose Gonzales, Nicolas Jaar, Bonobo, Crazy P, DJ Kentaro, Cinematic Orchestra и много други.    ", "date": "2018.10.11", "title": "Живата легенда на джаз, фънк и соул звученето Рой Айерс за първи път у нас"}
{"url": "https://www.actualno.com/starazagora/bylgarsko-frensko-arhitekturno-atelie-se-otkriva-v-grada-na-lipite-news_699251.html", "text": "  Българско-френско архитектурно ателие се открива в Града на липите. Основната тема на ателието, което официално се открива на 12 октомври, ще бъде рехабилитацията – възстановяването и трансформацията на стари сгради, на античните пространства на града и неговото културно наследство.     30 студенти от Университета по архитектура в Париж Ла Вилет и петима студенти от Университета по архитектура, строителство и геодезия – София, под ръководството на арх. Цвета Кирова, ще бъдат в Стара Загора от 11 до 16 октомври.   Бъдещите архитекти от България и Франция провеждат за трета поредна година съвместни ателиета, в които формират екипи и работят заедно по зададени от градовете теми. Творческият процес подпомага не само тяхното обучение, но и градовете домакини с идеи за градоустройството, защото се работи в реална обстановка, по конкретни задачи и за реални обекти.\r\nДвамата им преподаватели вече посетиха Стара Загора и се срещнаха с представители на общината, на Камарата на архитектите и Съюза на архитектите в Стара Загора, на Тракийския университет.  Архитектурното ателие ще работи в Града на правите улици по покана на Община Стара Загора.   ", "date": "2018.10.11", "title": "Българско-френско архитектурно ателие се открива в Града на липите"}
{"url": "https://www.actualno.com/europe/germanija-potvyrdi-zadyrjaneto-na-severin-krasimirov-v-shtade-news_699309.html", "text": "  Полицията в Германия задържа мъж във връзка с изнасилването и убийството на журналистката от българска телевизия Виктория Маринова, потвърдиха германските власти, цитирани от медиите в страната.     Вътрешното министерство на Долна Саксония съобщи, че мъжът е бил задържан в къщата на роднини и по-късно е изправен пред магистратите.   Българските официални представители по-рано съобщиха, че германската полиция е задържала заподозрения, когото са идентифицирали като по искане на българските власти.\r\nВъв вторник вечерта 21-годишният Северин е бил проследен от българските власти в Щаде и задържан от специални части, заявиха генералният прокурор в Целе и Държавната служба за наказателно разследване в Хановер. България поиска достъп до Германия с европейска заповед за арест. \"От арестуването са изминали само няколко часа\", каза началникът на службата в Долна Саксония Фредо де Врийс, пише още БГНЕС.  Германският прокурор Вили Вилт заяви на 10 октомври, че заподозреният е задържан в град Щаде в северната част на Долна Саксония и че се проверяват условията за екстрадирането му в България. Главната прокуратура в Целе в момента разглежда условията за екстрадиране и за продължаване на по-нататъшното производство. Службата за борба с измамите ОЛАФ в момента оценява информацията от България.   ", "date": "2018.10.11", "title": "Германия потвърди задържането на Северин Красимиров в Щаде"}
{"url": "https://www.actualno.com/society/neno-dimov-ne-mojem-da-zabranim-vnosa-na-stari-koli-news_699262.html", "text": "  „ . Но настояваме да се направи така, че да не могат да бъдат изнасяни такива от Западна Европа към България”. Това заяви в ефира на Нова телевизия министърът на околната среда и водите Нено Димов.     Той подчерта, че настояването да не се превръщаме в автоморга на Стария континент е получило подкрепата и на други държави, сред които Полша, Словакия, Литва, Латвия, Румъния, Унгария. От Брюксел поели ангажимент, че ще работят по въпроса през следващата година, а решение вероятно има през 2020 г.   Димов коментира и въвеждането на по-високи данъци за старите автомобили. .\r\nПо-съществен бил проблемът само с битовото отопление на твърдо гориво. . Ако дадено домакинство живее на място с изградена газопреносна мрежа, то най-изгодният вариант бил да се присъедини към нея. Ако обаче е наложи построяване на цялата инфраструктура за газификация и електрификация, то така смяната на отоплението излизала доста скъпо, обясни министърът.  Той бе категоричен, че неотговарящите на екоизискванията електроуреди и горива изобщо не трябва да стигат до пазара. И добави, че законът, забраняващ търговията с некачествени брикети, се забавил, но се очаква да бъде приет от Министерския сувет още следващата седмица.   Екоминистърът коментира и плановете за строителство на втори лифт в Банско, които бяха спрени, след като на първа инстанция съдът ги обяви за противоречащи на закона.\r\n„ ”, каза Димов. И добави, че трябва да се търси балансът между икономическото развитие и опазването на околната среда без да се саботира модернизацията на държавата.    ", "date": "2018.10.11", "title": "Нено Димов: Не можем да забраним вноса на стари коли"}
{"url": "https://www.actualno.com/crime/myj-naryga-jena-si-s-noj-v-kustendilsko-news_699314.html", "text": "  Кюстендилски полицаи са установили и з      Пострадалата е подала сигнала в РУ Кюстендил, след като и е била Конфликтът между двамата е възникнал в землището на .\r\nПо случая е започнато бързо полицейско производство, уведомен е дежурен прокурор, , за кореспондент на ", "date": "2018.10.11", "title": "Мъж наръга жена си с нож в Кюстендилско "}
{"url": "https://www.actualno.com/cosmos/avarija-na-souz-ms-10-kakvo-se-sluchi-video-news_699339.html", "text": "  При пуска на космическия кораб \"Союз МС-10\", насочващ се към Международната космическа станция, се случи авария. Двигателите на ракетата-носител във втората ѝ част отказали на 119-та секунда след излитането при отделението от централния блок. След това корабът се разделил на части и се отворил парашута.     Екипажът е извършил аварийно кацане и се приземи успешно в Казахстан, съобщи Лента.ру.     На борда на ракетата се намираха членовете на мисията МКС-57/58 руският космонавт Алексей Овчинин и американския астронавт на НАСА Ник Хейг. Третото място в ракетата е било заето от контейнер с продукти. Космонавтите е трябвало да прекарат в Космоса 187 денонощия. Планирали са били 56 експеримента.  Приземяването бе наблюдавано от експерти от Роскосмос и NASA.    ", "date": "2018.10.11", "title": "Авария на Союз МС-10, какво се случи? (ВИДЕО)"}
{"url": "https://www.actualno.com/healthy/bylgarskite-deca-sa-v-top-4-na-es-po-nadnormeno-teglo-i-zatlystjavane-news_699299.html", "text": "  България е една от страните в ЕС с висока честота на наднорменото тегло и затлъстяването в ранна детска възраст, заедно с Гърция, Чехия и Великобритания. Това отчетоха на пресконференция от Българското сдружение за проучване на затлъстяването и съпътстващите го заболявания (БАСОРД), коeто за шести път проведе кампания срещу детското затлъстяване, предаде БГНЕС.     Средно около 30% от децата в страната са с наднормено тегло и 13% със затлъстяване. Като причини сдружението отчита лошите хранителни навици в комбинация със заседнал живот. Децата на възраст между 6 и 9 години стоят по 25 часа седмично пред екрана, независимо дали е телевизор, компютър или смартфон. За сравнение техните връстници от Холандия и Белгия се застояват по 14 часа, отбеляза доц. Светослав Ханджиев от БАСОРД.   Като положителна тенденция се забелязва, че през последните години децата ни консумират все повече плодове и зеленчуци, което ни нарежда на второ място в ЕС. Диетолозите с радост отчитат и че като цяло се забелязва подобряване на хранителните навици. Препоръката към родителите е най-малките да стоят до 40 минути пред екран, а юношите – до 3 часа на ден. Задължително трябва да има поне 10-минутна почивка.\r\nС цел превенция на здравето БАСОРД организира в Албена „Училище за здраве – за деца, учители и родители“ под патронажа на Здравното министерство. Досега през годините в кампанията са участвали 560 родители, които са научени на принципите на здравословния начин на живот, балансирано хранене и полезна физическа активност.  ", "date": "2018.10.11", "title": "Българските деца са в топ 4 на ЕС по наднормено тегло и затлъстяване"}
{"url": "https://www.actualno.com/burgas/chetvyrtoto-izdanie-na-cvetnija-bazar-flora-esen-otvori-vrati-v-burgas-news_699294.html", "text": "  Вътрешният двор на експоцентър \"Флора\" се превърна в цветна градина. 30 производители от цялата страна показват отглеждани от тях растения. Дръвчета, посадъчен материал, луковици, торове и всичко друго необходимо за градината може да бъде намерено на базара.     Многоцветни хризантеми, далии и екзотични орхидеи са част от видовете, които се предлагат от производители и вносители на цветя, участващи в изложението.   Сезонните цветя в саксии носят наслада на всички сетива с красотата и уханието си. Но има и още изненади за посетителите. Те могат да участват в томбола за спечелване на кошница, пълна с цветя, мед и екзотични плодове.\r\nТрадиционна част от есeнния базар са зоните с био и арт продукти на цветна тема. Любителите на пчелните продукти могат да се снабдят с висококачествен мед, прополис и цветен прашец, директно от производителите.  До 14 октомври, цветният базар \"Флора Есен\" е отворен в часовете от 10:00 до 19:00 часа.   ", "date": "2018.10.11", "title": "Четвъртото издание на цветния базар \"Флора Есен\" отвори врати в Бургас"}
{"url": "https://www.actualno.com/crime/pochina-deteto-zatisnato-ot-futbolna-vrata-news_699342.html", "text": "  13-годишното момче, което беше затиснато от футболна врата в Пазарджик, е починало. Това съобщиха от местната болница.     Близките на момчето отказват да му бъде направена аутопсия. Но такава била задължителна, тъй като случаят е предаден на прокуратурата. Отказът от аутопсия предизвика напрежение пред болницата.   Инцидентът стана на футболно игрище на 24 септември малко след 18.00 ч. 13-годишното момче играело с други деца, когато решило да се покатери върху футболната врата. В момента, в който се провесило на гредата, металното съоръжението се наклонило, паднало и затиснало детето, припомня БГНЕС. На детската площадка до него постоянно се събирали много деца и чупели уредите. Липсва и част от настилката.  Общинските власти казват, че са направили проверка две седмици преди инцидента. Тогава всичко било наред. Оказало се, че вратата е била срязана от основите си, уточнява Нова телевизия. Прокуратурата е образувала досъдебно производство по случая - засега срещу неизвестен извършител. Полицията в Пазарджик разпореди всички общински кметове да проверят детските и спортните площадки.   ", "date": "2018.10.11", "title": "Почина детето, затиснато от футболна врата"}
{"url": "https://www.actualno.com/crime/hvanaha-52-godishen-myj-s-narkotici-v-kustendil-news_699291.html", "text": "  Вчера, октомври, кюстендилски криминалисти са установили и задържали .     Проверката е извършена  Видът му е установен с полеви наркотест.   Притежателят на наркотика е задържан за 24 часа в ареста на РУ Кюстендил. По случая е започнато бързо полицейско производство, уведомен е дежурен прокурор, съобщи за говорителят на ОД МВР - Кюстендил, .", "date": "2018.10.11", "title": "Хванаха 52-годишен мъж с наркотици в Кюстендил"}
{"url": "https://www.actualno.com/kustendil/orkestyr-titanik-debutira-v-obshtinskija-dramatichen-teatyr-v-kustendil-news_699331.html", "text": "        \"Оркестър Титаник\" е , която за първи път ще бъде изиграна в гр. Кюстендил. Автор на пиесата е Христо Бойчев, а режисьор - проф. Румен Райчев.   \"В постановката ще играят прочути за българската публика имена като .\" - каза , за кореспондент от града.\r\n\"Сценограф на постановката е Петър Начев, композитор - Димитър Христов, костюми - Катя Хаджийска, мултимедия - Преслав Севери.\" допълни още г-н Ненов.  Премиерата на постановката в Сатиричен театър - гр. София ще се състои през месец януари 2019 година.", "date": "2018.10.11", "title": "\"Оркестър Титаник\" дебютира в Общинския драматичен театър в Кюстендил"}
{"url": "https://www.actualno.com/celebrate/sv-apostol-filip-news_698795.html", "text": "  След слизането на Пресветия Дух апостолите останали известно време в Йерусалим. Всекидневно се присъединявали към тях множества новоповярвали. Всички те живеели в единодушие и любов. Имали всичко общо. Всеки продавал имуществото си и донасял получените пари на апостолите. От тоя общ имот се давало на всеки, каквото му било нужно. Така че нямало между тях ни беден, ни богат.     С нарастването на броя на учениците възникнали някои несъгласия. Апостолите, заети с проповядване на словото Божие, не могли да се занимават с всички домакински потребности на християнското общество. Затова свикали вярващите и им предложили да изберат седем мъже. На тия благонравни мъже трябвало да се възложи задачата да раздават помощи и изобщо да се грижат за домакинските неща в Църквата.\r\nТъй на това служение били назначени хора, изпълнени с Дух Свети и с мъдрост. Имената им са: Стефан, Филип, Прохор, Никанор, Тимон, Пармен и Николай.\r\nСлед избора те били изправени пред апостолите. След като се помолили, апостолите възложили върху тях ръцете си. Тия седем души били наречени дякони, служители.  На 11 октомври светата Църква чества паметта на един от тях – св. апостол Филип.\r\nСв. апостол Филип се родил в Кесария.\r\nИзбран за дякон, той усърдно изпълнявал задълженията си.    Юдеите, като видели, че броят на вярващите все повече се увеличава, започнали да преследват Божията църква. Те убили с камъни архидякон Стефан. Мнозина вярващи напуснали Йерусалим и се пръснали по различни посоки. В градовете и селата, където се пръснали, те усърдно проповядвали словото Божие. Тъй че това гонение послужило за все по-широко разпространение на християнската вяра.\r\nДякон Филип, като оставил Йерусалим, дошъл в Самария, където усърдно проповядвал благата вест за спасителното дело на Богочовека. Народът с радост го слушал и се удивлявал на чудесата, които той вършел. Филип изгонвал нечисти духове и изцерявал болни. Повярвали в проповедта му много хора.\r\nВ Самария имало един човек на име Симон, известен като магьосник. Той също приел свето кръщение от Филип.\r\nАпостолите, които продължили да пребивават в Йерусалим, чули, че много жители на Самария приели словото Божие по благовестението на дякон Филип, който в служението си се издигнал до степен на апостол.\r\nАпостолите Петър и Йоан дошли също в Самария, за да помогнат на Филип в устрояването на Църквата там. Те почнали усилено да се молят за повярвалите, възлагали върху тях ръце. И всички те приели в себе си даровете на Пресветия Дух.   Сам Господ ръководил апостолите, като им внушавал какво да правят и къде да идат.\r\nТака веднъж ангел Господен казал на Филип:\r\n- Стани и тръгни към юг по пътя, който води от Йерусалим за Газа и който е пуст.\r\nФилип послушал и отишъл на тоя път, където по това време пътувал в колесница един етиопянин. Този етиопянин, скопец, бил велможа на Кандакия, етиопска царица, пазител на всичките й съкровища. Бил на поклонение в Йерусалим. И той, като много други чужденци, вярвал в Моисеевия закон. Сега се връщал в родината си.\r\nСеднал в колесницата си, той четял книгата на пророк Исаия.\r\nВ момента тъкмо четял думите на пророк Исаия за Изкупителя: “Като овца на клане бе заведен, и както агнето е безгласно пред своя стригач, тъй и Той не отваряше устата Си. При унижението Му Той бе лишен от справедлив съд. Но рода Му кой ще обясни? Защото се отнема животът Му от земята.”\r\nЕтиопският велможа не разбирал за кого говори пророкът. Господ, като видял искреното му желание да узнае истината, изпратил му неочаквана помощ. Дух Свети внушил на Филип да се приближи до колесницата и да заговори с него.\r\nФилип се приближил и запитал велможата:\r\n- Разбираш ли това, което четеш?\r\nВелможата отговорил:   - Как ще мога, ако някой не ме упъти?\r\nИ помолил той Филип да се качи в колесницата, да седне при него и да му обясни прочетеното.\r\n- Моля те, кажи ми – му рекъл той – за кого говори това пророкът.\r\nСеднал в колесницата, Филип му обяснил смисъла на пророчеството. Благовестил му за Господа Иисуса.\r\nВелможата слушал с дълбоко внимание. Като стигнали до една вода, той казал на Филип:   - Ето вода. Какво ми пречи да се кръстя?\r\n- Ако вярваш от все сърце, можеш да се кръстиш – му отговорил Филип.\r\n- Вярвам, че Иисус Христос е Син Божи – възторжено заявил етиоптянинът.\r\nКолесницата спряла. Двамата влезли във водата. Филип кръстил велможата. Когато излезли от водата, Дух Свети слязъл над новопокръстения. Етиопянинът бил вече жив член на Църквата Божия.\r\nАнгел Господен отдалечил Филип от това място. Скопецът вече не го видял. Радостно продължил пътя си за родината. Донесъл й най-скъпоценния дар – благовестието за Царството божие.   Св. Филип продължил апостолското си служение. Бил в град Азот. Обходил след това още много градове и села. Навсякъде неуморно разкривал истината за делото на Спасителя в тоя свят. Стигнал в Кесария при четирите си дъщери. Живял при тях и тук приемал новаповярвалите. Дъщерите му имали пророчески дар.\r\nСв. апостол Павел, на път за Йерусалим, бил в Кесария. Отбил се в дома на св. Филип.\r\nОт Кесария Филип дошъл в лидийския град Тралия, Мала Азия. Тук служил на Църквата като епископ тралийски. Обърнал мнозина към Христа. Вършил и тук, както по много други места, големи чудеса.\r\nПочинал в дълбока старост, обичан от цялото си многобройно паство.\r\n© Жития на светиите. Синодално издателство, София, 1991 година, под редакцията на Партений, епископ Левкийски и архимандрит д-р Атанасий (Бончев).", "date": "2018.10.11", "title": "Св. апостол Филип"}
{"url": "https://www.actualno.com/cosmos/chlenovete-na-ekipaja-na-souz-ms-10-ne-sa-v-dobro-systojanie-news_699348.html", "text": "  Екипажът на Союз МС-10, който се приземи аварийно в Казахстан имат здравословни проблеми, съобщи ТАСС.     Предстои изпращането им в Москва, откъдето ще бъдат преместени в Звездното градчета (Центърът за подготовка на космонавти „Ю. А. Гагарин“). Не се съобщават повече подробности за състоянието им.   Припомняме, че при пуска на космическия кораб \"Союз МС-10\", насочващ се към  Международната космическа станция, се случи авария. Двигателите на  ракетата-носител във втората ѝ част отказали на 119-та секунда след  излитането при отделението от централния блок. След това корабът се  разделил на части и се отворил парашута.\r\nЕкипажът е извършил аварийно кацане и се приземи успешно в Казахстан, съобщи Лента.ру.  ", "date": "2018.10.11", "title": "Членовете на екипажа на Союз МС-10 не са в добро състояние"}
{"url": "https://www.actualno.com/sciencelogy/pyrvijat-smartfon-s-chetiri-zadni-kameri-veche-e-tuk-snimki-news_699372.html", "text": "   Компанията анонсира смартфона като най-добрия за правене на селфи и панорамни снимки.     Обективът на предната и задните камери на Galaxy A9 е 24 мегапиксела.   Вградената памет на смартфона е 128 GB, като има възможност към нея да се добавят още 512 GB.\r\nУстройството ще се предлага в три цвята - черен хайвер, синя лимонада и бонбонено розово. Апаратът ще разполага с 3D стъкло, което ще е извито към задния панел.  Другите спецификации включват 6.3-инчовия Super AMOLED дисплей с FullHD+  резолюция от 2220х1080 пиксела при съотношение на екрана от 18.5:9. В  задната част има сензор за пръстов отпечатък, който е разположен под  четирите камери.   Очаква се Galaxy A9 да започне да се продава на българския пазар от ноември.     ", "date": "2018.10.11", "title": "Първият смартфон с четири задни камери вече е тук (СНИМКИ)"}
{"url": "https://www.actualno.com/crime/arestuvaha-momche-i-momiche-krali-mobilni-telefoni-ot-uchenici-v-plovdiv-news_699330.html", "text": "  В ареста на Пето районно управление на полицията в Пловдив попаднаха момче и момиче, крали мобилни телефони от деца. Това съобщи пресцентърът на МВР.     Разследването стартирало по сигнали, че от оставени без надзор ученически чанти в дворовете на две училища в район „Тракия“ били задигнати мобилни телефони. Кражбите са извършени между 21 септември и 9 октомври, а потърпевши станали четирима ученици от началните класове.   След проведеното разследване е установено, че кражбите са дело на 20-годишен младеж и 18-годишно момиче. Те са оставени в ареста за 24 часа. Цялостното документиране на случаите продължава в рамките на досъдебно производство.", "date": "2018.10.11", "title": "Арестуваха момче и момиче, крали мобилни телефони от ученици в Пловдив"}
{"url": "https://www.actualno.com/cinema/vremeto-e-nashe-otkriva-kinomanija-2018-news_699379.html", "text": "  Филмът на режисьора Петър Попзлатев \"Времето е наше\" е избран за откриващ на тазгодишната Киномания. Това стана ясно на пресконференцията на      По време на пресконференцията председателят на Съвета на директорите на НДК Борислав Велков подчерта мисията на Двореца за подобряване на цялостното културно изживяване в НДК. Той представи и доброволците на тазгодишната Киномаиня - ценна част от организацията и безпроблемното протичане на събитието.\r\n\"Цялостното културно преживяване е основен акцент на тазгодишната Киномания. По-важното е обаче, че благодарение на онлайн системата ни, успяхме да генерираме една голяма база данни от посетители, почитатели на НДК. Става дума за около 12-13 хиляди регистрации, които са един чудесен повод да комуникираме с всички тези хора. По отношение на откриващия филм, Киномания е имала и винаги ще продължава да има една голяма мисия - развитието на българската култура във всички направления на изкуството. Ние ще продължаваме да развиваме тази тенденция и това да бъдеш автор на откриващ български филм на Киномания, надявам се, е престиж и за всички, които създават българско кино\", каза още той. Киномания се похвали и с ново лого и визия.   Повече за откриващия филм на Киномания разказа Хермина Азарян – един от програматорите на събитието, както и режисьорът му Петър Попзлатев, а актьорите Елена Телбис и Ивайло Христов бяха специални гости на пресконференцията.\r\n\"Този филм има своя потребност да бъде документално приближен към най-важното събитие в новата българска история - чрез технологията на промяната да зададе няколко въпроса от философски порядък, да провокира всеки един българин да открие и продължи историята, която се опитах да разкажа във филма. Много трудно се прави филм от историческа значимост, в който се казват доста смели неща. Благодарен съм на екипа на НДК, че приеха филмът да открие този прекрасен кинофестивал\", сподели Попзлатев.     . Затова и филмът е за паметта, за уроците на миналото, които не бива да бъдат забравени. Криминалната нишка пък е по мотиви от разкази на Димитър Шумналиев.\r\nЛентата е с впечатляващ актьорски състав, който включва: Рушен Видинлиев, Елена Телбис, Леонид Йовчев, Ирини Жамбонас, Ицхак Финци, Красимир Доков, Ивайло Христов, Светлана Янчева и Валентин Ганев. във време на големи обществено политически промени, време на възторг, на силни емоции, на излъгани надежди и разочарования, време на хаос. Програматорът на Киномания – Владимир Трифонов представи и премиерните филми в зала 1: откриващият филм на Кинофестивала в Кан \"Всички знаят\" (17 ноември), \"Рудолф Нуреев: Бялата Врана\" (23 ноември)- третият режисьорски опит на Ралф Файнс, \"Папа Франциск: Човек на думата си\" (24 ноември) – най-новият документален филм на Вим Вендерс, както и \"Лоро\" (25 ноември) – на италианския майстор Паоло Сорентино за Силвио Берлускони, които вече дават заявка за потенциални хитове.\r\nЗрителите ще имат възможност да се насладят и на селекция от филми на големия режисьор Ингмар Бергман, които ще бъдат показани преди официалната програма в периода 8-14 ноември.   Билети за филмите в зала 1, както и за ретроспективите на Бергман вече са в продажба  на касите на НДК и на tickets.ndk.bg.\r\nКиномания е част от Календара на културни събития на Столична община за 2018 г.", "date": "2018.10.11", "title": "\"Времето е наше\" открива Киномания 2018 "}
{"url": "https://www.actualno.com/society/trudnosti-pri-glasuvaneto-za-ljatno-ili-zimno-chasovo-vreme-news_699384.html", "text": "  Граждани сигнализираха за трудности при гласуването за за лятно или зимно часово време.     Всеки все още може да даде своя глас за предпочитаното часово време на  правителствения портал до 17,30 ч. днес, 11  октомври.\r\nТова се оказа не много лесна задача. Още при регистрацията формата  \"връща\" потребителя, но и след нея продължават трудностите. Потребители  сигнализираха, че при опит да гласуват на сайта се изписва \"Страницата е  в процес на разбработка\". Едва след \"рефрешване\" се достига до  възможността да се гласува.\r\nОт министерство на икономиката увериха, че резултатите ще бъдат взети  предвид при оформяне на позицията кой от двата варианта ще избере  страната ни. България, както и останалите страни от ЕС, трябва да обявят  избора си до март 2019 г.  Припомняме, че Европейската комисия реши  смяната на времето два пъти годишно да бъде отменена, а всяка държава  сама да определи дали да остане на лятно или зимно часово време.", "date": "2018.10.11", "title": "Трудности при гласуването за лятно или зимно часово време"}
{"url": "https://www.actualno.com/showbusiness/hospitaliziraha-selena-gomes-news_699344.html", "text": "  Селена Гомес се озова в психиатрична клиника. Емоционален срив е причината за хоспитализацията на певицата, съобщава TZM.     Според съобщения в медиите 26-годишната звезда е настанена в болница през септември. Гомес е била притеснен заради информация за намаляване на броя на левкоцитите в тялото й. В началото на октомври певицата отново беше хоспитализирана поради лоши резултати от кръвните тестове.   Журналистите твърдят, че Селена е поискала да напусне медицинската институция, но лекарите са отказали. Сега Гомес е прехвърлена в психиатрично отделение. Провежданото лечение от медицинското заведение е диалектическо поведенческа терапия.\r\nСелена страда от системен лупус еритематозус (системно автоимунно заболяване, което може да засегне всеки орган или система на тялото). През 2017 г. певицата претърпява бъбречна трансплантация. Оттогава внимателно следи здравето си, допълва БГНЕС.  \"Тя осъзнава, че се нуждае от помощ, за да се справи с емоционалните си проблеми, но е заобиколена от семейството си и получава много подкрепа. Вече е по-добре и ще бъде лекувана на източното крайбрежие\", съобщават източници, близки до звездата.   Тази новина идва в момент когато Селена е в сърцето на музикалните новини. Съвместното парче с DJ Snake \"Taki Taki\", записано с Cardi B и Ozuna, вече е истински хит. Клипът, публикуван в началото на седмицата на YouTube, вече има милиони гледания. Въпреки че официално красивата брюнетка се чувства много добре, тя даде първия предупредителен знак преди няколко седмици, когато обясни, че за известно време се оттегля от социалните мрежи. \"Колкото и да обичам гласа, който социалните мрежи дават на всеки от нас, толкова и ми харесва да мога да се оттегля от него и да живея живота си за момента. Не забравяйте, че негативните коментари могат да навредят всекиму, очевидно\", обясни тя.", "date": "2018.10.11", "title": "Хоспитализираха Селена Гомес "}
{"url": "https://www.actualno.com/starazagora/veterinarno-medicinskoto-obrazovanie-na-95-godini-news_699336.html", "text": "  С повече от 14 хиляди дипломирани лекари може да се похвали Ветеринарно-медицинският факултет (ВМФ) на Тракийския университет в своята 95-годишна история. Самочувствието и амбициите на преподаватели и студенти са основателни, защото ВМФ е единствената структура във висшето образование, която има успешна европейска акредитация с оценка пълно одобрение.     Над 800-те студенти във факултета се обучават от 112 преподаватели - 18 професори, 38 доценти и асистентски състав със сериозна подготовка. Материално-техническата база е много добра и продължава да се усъвършенства непрекъснато. През последните години се инвестира много и в научната инфраструктура, което позволява извършването на сериозни научни изследвания, реализирането на международни научни договорености със сродни организации от други страни.   На тържественото отбелязване на годишнината днес, 11 октомври, преподаватели и студенти бяха поздравени от ректора на Тракийския университет проф. д-р Иван Въшин, от заместник-министрите на образователното и земеделското министерство Петър Николов и Янко Иванов, както и от много български и чуждестранни гости.\r\nНа тържествен Академичен съвет с почетното звание Доктор \"Хонорис Кауза\" на Тракийски университет беше удостоен проф. д-р Ласло Фодор от Университета по Ветеринарна медицина в Будапеща, Унгария.  ", "date": "2018.10.11", "title": "Ветеринарно-медицинското образование на 95 години"}
{"url": "https://www.actualno.com/society/pomoshtnik-mashinist-na-vlak-skochi-v-dvijenie-i-zagina-na-mjasto-news_699390.html", "text": "  Помощник-машиниста на товарен влак пътуващ по линия Кулата – София скочи в движение и загина на място, предаде БГНЕС.     Инцидентът стана, след като влакът е влязъл в първия тунел при село Бело Поле край Благоевград – на 20 метра след влизане в тунела. Часът на инцидента е минути след 16.   В този момент, минути преди 17 часа, започва оглед на следствена група на полиция.\r\nКолегата на загиналия помощник-машинист е колабирал при гледката и му се оказва лекарска помощ.  ", "date": "2018.10.11", "title": "Помощник-машинист на влак скочи в движение и загина на място"}
{"url": "https://www.actualno.com/crime/ot-otneta-knijka-za-neplateni-globi-plevenski-policai-stignaha-do-10-kg-marihuana-pistolet-i-zaglushitel-news_699305.html", "text": "  От отнета шофьорска книжка за неплатени глоби плевенски полицаи стигнаха до 10 кг марихуана, заглушител и пистолет. По случая е образувано досъдебно производство. В ареста с прокурорска мярка за неотклонение е прибран 38-годишен жител на град Трън Пернишко. Това съобщи днес Областната дирекция на МВР в Плевен.     Оперативните действия са започнали на 9 октомври след обяд. При разклона за рафинерията \"Плама\" край село Ясен униформените спрели за проверка лек автомобил \"Мерцедес\". Оказало се, че зад волана седи 38-годишна жена от София, която шофира без книжка – свидетелството X било отнето заради неплатени глоби. В колата пътувал и 38-годишният мъж.   Полицаите обаче претърсили возилото и попаднали на два черни платнени сака с четири запечатани найлонови чувала със суха зелена трева. При направените експертизи станало ясно, че тревата е марихуана - с общо тегло 9.592 кг. Намерен е и заглушител за огнестрелно оръжие.\r\nНа другия ден полицаите претърсили жилището на мъжа и намерили още 6 грама марихуана, една плочка хашиш, пистолет със заличен сериен номер и поставен пълнител с три бойни патрона, както и един пълнител с поставени пет патрони. Назначени са експертизи на незаконния арсенал.  На 10 октомври 38-годишната е разпитана в качеството й на свидетел пред дежурен съдия в Плевенския районен съд. 38-годишният е привлечен в качеството на обвиняем. Разпитан е пред служебен защитник. С постановление на прокурор му е взета мярка за неотклонение \"задържане под стража за срок до 72 часа\" и е приведен в ареста към затвора Плевен.     Архив     ", "date": "2018.10.11", "title": "От отнета книжка за неплатени глоби плевенски полицаи стигнаха до 10 кг марихуана, пистолет и заглушител"}
{"url": "https://www.actualno.com/business/putin-pak-se-seti-che-bylgarija-moje-da-e-ruska-gazova-vrata-kym-es-news_699374.html", "text": "  Президентът на Русия Владимир Путин вижда нови възможности за София да изиграе значима роля в транзита на газ през Европа. Това е заявил руският държавен глава по време на връчването на акредитивните писма на българския посланик в Москва Атанас Кръстин .     \"През май страната ни бе посетена от президента Румен Радев и премиера Бойко Борисов. Състоялите се преговори потвърдиха взаимния склонност за по-нататъшното задълбочаване на двустранното търговско-икономическо сътрудничество, включително и в енергийната сфера\", допълни Путин.   Руският президент е изразил съжаление, че \"Южен поток\" не е бил реализиран, \"но сега се появят нови възможности за това България да изиграе съществена роля в транзита на руски газ към европейските пазари\".\r\nПутин допълни, че отношенията с България се опират на традициите на приятелството и духовната близост на народите. Той напомни, че през тази година се навършват 140 години от Освобождението на България от османско иго.  Припомняме, че само преди седмица Владимир Путин изобщо не беше толкова приятелски настроен към България на тема \"Южен поток\". Руският президент , че България е проявила слабост, като се е отказала от \"Южен поток\" под външен натиск.    Атанас Кръстин е завършил международни отношения в Университета за национално и световно стопанство и магистратура в московския МГИМО. От 1987 година започва работа в Министерството на външните работи. В своята кариера преминава през всички дипломатически рангове - от аташе до посланик. С указ на президента от януари 2017 година е секретар по външната политика, а през април 2018 година е назначен за посланик на България в Русия.     ", "date": "2018.10.11", "title": "Путин пак се сети, че България може да е руска газова врата към ЕС"}
{"url": "https://www.actualno.com/cinema/gledame-specialna-selekcija-ot-filmi-na-ingmar-bergman-na-kinomanija-2018-news_699380.html", "text": "  Специална селекция с някои от най-емблематичните филми на великия шведски режисьор Ингмар Бергман ще могат да гледат почитателите на тазгодишната Киномания.      Общо 9 филма на официално обявеният за \"най-добър кинорежисьор на всички времена\" ще покаже Киномания 2018.\r\nНачало на ретроспективата ще даде \"Вълшебната флейта\" (8 ноември, 19:00 часа, кино \"Люмиер Лидл\") - пищна екранизация по популярната операта на Моцарт .\r\nВ програмата присъства и \"отличеният с куп награди и номинации, включително \"Златна мечка\" от фестивала в Кан'58 \"Поляната с дивите ягоди\" (9 ноември, 18:30 часа, кино \"Люмиер Лидл\"), за който Уди Алън казва: \"Спомням си, че още от първия кадър, определено предизвикващ безпокойство, до последния едър план, изпълнен със спокойствие, бях с пресъхнала уста и лудо биещо сърце. Кой може да забрави такива образи? Часовникът без стрелки, спряната погребална кола, ослепителното слънце и лицето на стареца, поставил в ковчега собствения си труп – това бяха щрихите на майстор, чийто персонален стил и сложна тематика го правеха сравним с най-големите европейски писатели”.   Селекцията включва и \"Шепот и викове\" (10 ноември, 17:00 часа, кино \"Люмиер Лидл\"), чиято основна тема е болката, смъртта, изкуплението и утехата, вплетени в съдбата на три сестри и тяхната прислужница. За този филм Вим Вендерс споделя, че е плакал като дете и отново е почувствал \"носталгия по всичко, скрито зад външността\".\r\nСлед изключителните заглавия в ретроспективата са и \"Да не говорим за всички тези жени\" (10 ноември, 18:45, кино \"Люмиер Лидл\"), първият цветен филм на Бергман, който е комедия; \"В присъствието на клоуна\" (11 ноември, 15:30 часа, кино \"Люмиер Лидл\"); както и \"Лице срещу лице\" (11 ноември, 17:45 часа, кино \"Люмиер Лидл\") с участието на прекрасната Лив Улман, който насочва поглед върху вътрешната криза на психиатърка, открила внезапно, че не познава голяма част от самата себе си.    Сред предложенията на Киномания са и \"Из живота на марионетките\" (12 ноември, 18:15 часа, кино \"Люмиер Лидл\"), който се фокусира, по думите на самия режисьор, върху това как \"как две човешки същества, които са болезнено свързани с любов, в същото време се опитват да се отърват от оковите на обвързаността\".\r\nНе е за изпускане и \"Сарабанда\" (13 ноември, 18:15 часа, кино \"Люмиер Лидл\") – последният филм на легендарния режисьор, който е продължение на \"Сцени от един семеен живот\" и е посветен на покойната съпруга на режисьора – Ингрид. В центъра на тъжната, но вълнуваща история е темата за изгубената любов и бездната между поколенията. Филмът е създаден на усамотения остров Форьо, където Бергман прекарва последните години от живота си.   Емблематичният \"Сцени от един семеен живот\" също ще бъда показан в рамките на фестивала, но ще има прожекция единствено в кино \"Одеон\".\r\nСред заглавията, свързани с творчеството на Ингмар Бергман, които Киномания ще покаже, е и филмът \"Островът на Бергман\" (14 ноември, 18:30 часа) с режисьор и продуцент – Мари Нюрерьод. В този филм Бергман за пръв път показва своя свят на изолирания и тайнствен балтийски остров Форьо. Заедно с документалистката Мари Нюрерьод той предлага поглед към своя живот и дългата си кариера в киното, театъра и телевизията. Този филм съдържа откъси от най-добрите му творби, както и уникални работни моменти от личния му архив.\r\nПодробни анотации за филмите, за творческия състав, наградите и номинациите може да откриете на kinomania.bg и на ndk.bg.   Билети за филмите вече са в продажба на касите на НДК, както и онлайн на tickets.ndk.bg.", "date": "2018.10.11", "title": "Гледаме специална селекция от филми на Ингмар Бергман на Киномания 2018"}
{"url": "https://www.actualno.com/healthy/bezplatni-konsultacii-za-dvojki-s-reproduktivni-problemi-news_699388.html", "text": "  Д-р Берк Булут, специалист в областта на инвитро оплождането и репродуктивната ендокринология, ще консултира безплатно пациенти в София на 24 октомври. Д-р Булут работи в Отделението по акушерство и гинекология на високотехнологичната болница Liv Hospital в Истанбул. Той пристига у нас по покана на Звезделина Лютфи, управител на Здравен информационен център „Медикъл Караджъ“, в рамките на инициативата им да предоставят достъп на българските пациенти до най-съвременните методи в медицината, като си партнират с едни от най-добрите лечебни заведения и специалисти от цял свят във всяка медицинска област.         85% от двойките успяват да постигнат бременност в рамките на първата година от вземането на решение за такава стъпка. Делът им достига 93% на втората година. За останалата част се счита, че е налице проблем с фертилитета и се нуждаят от помощта на асистирани репродуктивни техники. Проблемът с безплодието засяга 15-20% от населението по света.\r\nНай-важният фактор за успеваемостта на инвитро лечението е възрастта на жената и нейният яйчников резерв. Броят и качеството на яйцеклетките намалява сериозно при жените над 38-годишна възраст, а над 40 шансът за бременност намалява до 30% дори и с помощта на инвитро оплождане.      Най-съвременните техники в сферата на инвитро оплождането се прилагат в Liv Hospital, за по-висока успеваемост и по-здраво поколение. В отлично оборудваната, високотехнологична лаборатория се използват всички възможности на съвременната медицина. Извършват се генетични изследвания, включително при двойки с повтарящи се неуспешни инвитро опити или спонтанни аборти. Научните изследвания показват, че хромозомните аномалии се срещат значително по-често (50-60%) при ембрионите на двойки с напреднала възраст на майката, неуспешно приключили бременности и силно изразен мъжки фактор за безплодие.\r\nЖелаещите да се възползват от възможността за безплатна консултация с д-р Берк Булут на 24 октомври трябва да се запишат предварително на телефоните на „Медикъл Караджъ“: 0879 977 401 или 0895 77 08 69.    ", "date": "2018.10.11", "title": "Безплатни консултации за двойки с репродуктивни проблеми"}
{"url": "https://www.actualno.com/crime/otkriha-kanabis-vyv-montanska-ferma-no-v-shumensko-hvanaha-80-kila-v-dom-na-slujitel-ot-babh-news_699321.html", "text": "  Във ферма на 38-годишен монтански жител са намерени 61 растения зелена тревна маса с дължина от 0,50 см до 1,40 см, които при направен на място наркотест реагират на канабис. Общото тегло на наркотика е 7 кг, уточняват от пресцентъра на ОУ на МВР.     Фермата се намира в местността Тировете в землището на Монтана. По случая е образувано досъдебно производство по чл. 354 в, ал. 1 от НК.   Количеството обаче е далеч от това, което намери полицията в частен дом в \"Дивдядово\", Шуменско, собственост на инспектор от Агенцията по храните. Разкритието става, след като служителят бива хванат да кара дрогиран.\r\n32-годишният мъж, който е ветеринарен лекар и инспектор в Агенцията по храните, отвел полицейските служители в дома си. Разказал също, че е засадил и отглежда за собствена употреба марихуана в гориста местност край преславско село. Иззети са 15 растения марихуана, които впечатлили разследващите с размера си – около 3 метра.  ", "date": "2018.10.11", "title": "Откриха канабис във монтанска ферма, но в Шуменско хванаха 80 кила в дом на служител от БАБХ"}
{"url": "https://www.actualno.com/health/naj-mashtabnata-iniciativa-za-balansirano-hranene-i-aktiven-nachin-na-jivot-veche-e-s-nacionalno-pokritie-news_699394.html", "text": "  През май тази година Нестле България обяви желанието си най-голямата инициатива за балансирано хранене и активен начин на живот - \"Нестле за Живей Активно!\", да придобие национален мащаб и да достигне до всяко населено място в страната, като се превърне в онлайн платформа. Благодарение на кампанията а сегашните амбиции на \"Нестле за Живей Активно!\" са да се превърне в пътеводител в света на балансираното хранене и активния начин на живот и да стане част от ежедневието на всеки.     Обновеният сайт на инициативата вече е онлайн, като е структуриран изцяло в полза на потребителите. Сърфирайки из платформата, те лесно ще открият полезни съвети и напътствия за това как могат да подобрят начина си на живот. За да достигне до максимално много хора и да им предложи разнообразни решения и съвети за спорт и балансирано хранене, \"Нестле за Живей Активно!\" ще си партнира с над 100 институции, спортни клубове и федерации, експерти и известни личности. Съвместно с нутриционисти и диетолози компанията ще се фокусира върху балансирания начин на живот. Всички те ще помогнат на потребителите да откриват разнообразни решения и полезни съвети, свързани с балансираното хранене и спорта, като цялата информация ще е налична на онлайн платформата. Предвидена е специална секция, в която водещи експерти от света на спорта и храненето ще отговарят персонално на въпросите на потребителите. Благодарение на този елемент от сайта потребителите ще могат да се допитат за съвет до посланиците на кампанията, сред които Тереза Маринова, Йордан Йовчев, Евгени Иванов-Пушката и още много други.\r\n\"Щастливи сме, че успяхме да превърнем \"Нестле за Живей Активно!\" в още по-мащабна инициатива. Сигурни сме, че този онлайн портал ще бъде от голяма полза за потребителите, като се надяваме, че там те ще откриват отговори на всичките си въпроси, ще научават нови и полезни съвети как да подобрят начина си на живот и ще се мотивират да се движат повече\", сподели Емануел Артур, изпълнителен директор на Нестле България.  ", "date": "2018.10.11", "title": "Най-мащабната инициатива за балансирано хранене и активен начин на живот вече е с национално покритие"}
{"url": "https://www.actualno.com/crime/95-patrona-boepripasi-sa-otkriti-v-bankov-klon-v-kustendil-news_699337.html", "text": "  В РУ-Кюстендил е подаден , че .     При извършения оглед на място са . Банката е отворила касетата поради значително .   По случая е започнато бързо полицейско производство срещу . Уведомен е дежурен прокурор, уточни за кореспондент на за града - ", "date": "2018.10.11", "title": "95 патрона боеприпаси са открити в банков клон в Кюстендил "}
{"url": "https://www.actualno.com/sofia/obshtinski-syvetnik-iska-sreshta-s-fandykova-i-policijata-za-travestitite-na-pl-makedonija-news_699396.html", "text": "   Това заяви общинският съветник от БСП Николай Николов по време на сесията на СОС днес.     Както е известно, преди около месец той входира питане, придружено с подписка, която събира през август. В нея срещу присъствието на травестити и хамали на бул. \"Христо Ботев\" и площад \"Македония\" се подписаха 1031 граждани, живеещи в района. На сесията днес Николай Николов получи отговор на питането си.   \"Категорично не съм доволен от отговора на кмета. Госпожа Фандъкова опитва да прехвърли топката на СДВР. За мен това не е нищо ново. Досега институциите точно това правеха и по тази причина няма и решение на проблема, коментира Николай Николов. - Затова бях принуден да направя подписка през август. Но аз няма да се откажа и ще продължа да търся начин за разрешаване на проблема. Надявам се кметът да спази обещанието си и наистина да организира среща с представители на СДВР, за да помислим какви мерки може да бъдат взети. Аз вече съм готов с предложения, които може да обсъдим. В противен случай ще направя нова кампания. Всеки ден ще минавам и ще снимам травеститите и хамалите по бул. \"Христо Ботев\" и площад \"Македония\" и ще поствам снимките в социалните мрежи като ще тагвам кмета Фандъкова и СДВР\".\r\nСпоред Николай Николов, СДВР може да прави акции с цивилни полицаи, които да залавят нарушителите в района.  \"Две-три такива акции на седмица биха били достатъчни, за да се разреши този проблем по най-бързия начин, смята общинският съветник от БСП. - Срамно е в европейска столица, която доскоро беше и председател на ЕС, на 10 метра от една от най-красивите сгради в града Министерство на земеделието и буквално под носа на СДВР да цари такова беззаконие и престъпност. А самите представители на СДВР да си затварят очите и да твърдят, че такова нещо няма\".", "date": "2018.10.11", "title": "Общински съветник иска среща с Фандъкова и полицията за травеститите на пл. \"Македония\""}
{"url": "https://www.actualno.com/ruse/universitetskata-bolnica-v-ruse-e-s-nov-direktor-news_699371.html", "text": "  УМБАЛ „Канев“ в град Русе има нов директор. Той е д-р Александър Парашкевов. Избран е и нов Борд на директорите на лечебното заведение  -  д-р Александър Парашкевов, д.м, магистър фармацевт Ирина Георгиева и д-р Петър Петков. Това бе решено след извънредно събрание на акционерите на болницата.     \"Политиката на финансова стабилност ще продължи, но на първо място ще е пациентът\", сподели новият шеф на университетската болница. \"Всяка една наша дейност ще бъде насочена към по-добро медицинско осигуряване и обслужване на гражданите\", допълни Александър Парашкевов.    Доц. д-р Александър Парашкевов е роден на 2 февруари 1962 г. в с. Щръклево. Средното си образование завършва в СОУ „Христо Ботев“, гр. Русе. Завършва медицина в МУ-Варна през 1989 г., след което през 1995 г. придобива специалност „Хирургия“.   Началото на лекарската си кариера доц. Парашкевов започва във Военна болница - Русе, като работи до затварянето ѝ през 2001 г. През този период придобива и специалност пластична хирургия. През 2010 г. завършва \"Здравен мениджмънт за ръководители на лечебни заведения\". През 2012 г. и 2015 г. защитава и придобива съответно образователно-научна степен \"доктор на медицинските науки\" и \"доцент\" към ВМА. Доц. Парашкевов е и постоянен лектор в Русенски университет по медицина на бедствените ситуации.   Трудовият му стаж включва началник отделение за мисии и учения в чужбина във ВМОБР – ВМА, началник на Военномедицинския отряд за бързо реагиране във ВМА, зам.-директор на ВМА. От 2017 г. досега е доцент в Тренировъчен център на Военномедицинския отряд за бързо реагиране (ВМОРБ) към ВМА.     Трансплантация на черен дроб и панкреас в експеримент – Чехословакия; Лапароскопска хирургия – Германия; Курс \"Организация и развитие на травма системите\" в \"Рамбам травма център\", гр. Хайфа, Израел; курс Senior Medical Staff Officer, НАТО училище Оберамергау, Германия.\r\nС участието си във военни мисии в Афганистан и Ирак преминава през всички възможни позиции на военен лекар, вкл. медицински съветник на Командващия Европейските военни сили в Босна и Херцеговина. През 2011 г. е и началник на екипа от български лекари в Хаити. Специалистът има над 35 публикации в български медицински списания, 4 публикации в чуждестранни медицински списания, 26 участия в национални и международни конгреси, конференции и симпозиуми, както и две изобретения – сорбенти и импланти в медицината. Владее писмено и говоримо английски и руски език.", "date": "2018.10.11", "title": "Университетската болница в Русе е с нов директор"}
