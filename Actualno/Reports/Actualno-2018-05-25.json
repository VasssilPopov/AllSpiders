{"url": "https://www.actualno.com/bgfootball/bistrishkite-tigri-ostanaha-v-elita-sled-drama-i-duzpi-news_676435.html", "text": "     След редовното време резултатът беше 1:1. Локомотив поведе рано с гол с глава на Илия Димитров, а в 63-ата Даниел Кутев изравни. В продълженията двата състава си размениха по още един гол.\r\nРезервата Здравко Димитров вкара много красив гол в 108-ата минута и отново даде преднина на червено-черните. В 123' се стигна до голяма изненада, след като Стефан Христов и остави Витоша в мача, за да се реши всичко с дузпи.          ", "date": "2018.05.25", "title": "\"Бистришките тигри\" останаха в елита след драма и дузпи"}
{"url": "https://www.actualno.com/america/cnn-prestojat-na-asandj-v-posolstvoto-na-ekvador-e-zastrashen-news_676401.html", "text": "   Така се открива път към ареста му от страна на британските власти и евентуалното му екстрадиране към САЩ, съобщават източници за CNN.  По-рано самият Асандж твърдеше, че положението му в посолството е застрашено, но източници тогава казваха, че положението му е необичайно лошо и, че той самият всеки ден може да напусне посолството, защото ще бъде принуден да го направи или защото ще се чувства ограничен и ще реши да напусне. Източникът сега твърди, че положението му и застрашено.   Асандж и неговите адвокатите казват, че той вече 2720 дни е в арест, без да има повдигнато обвинение, без право на външни посетители и комуникации и че не съществуват никакви доказателства, че той е направил нещо, а само публикуване на материали, пише на 19 май в Туитър негов адвокат.   ", "date": "2018.05.25", "title": "CNN: Престоят на Асандж в посолството на Еквадор е застрашен"}
{"url": "https://www.actualno.com/politics/joncheva-iska-ostavka-ili-izvinenie-ot-bojko-borisov-news_676403.html", "text": "  Говорителят на парламентарната група на БСП Елена Йончева обяви пред БНТ, че иска премиерът Бойко Борисов да си подаде оставката или да ѝ се извини след решението на първа инстанция на Софийския районен, който осъди министър-председателя и партията му ГЕРБ да ѝ платят 5000 лева като обезщетение за непозволено увреждане.  Йончева обяви, че ще съди Борисов, по време на предизборната кампания, веднага след като той каза на партийно мероприятие в Бургас, че държавата е плащала милиони левове за репортажите на журналистката зад граница. Тя отрече това твърдение и призова Борисов, ако стане известно в съда, че е излъгал, да напусне политиката.   Искът на Йончева беше за 20 хиляди лева, но той не е бил уважен изцяло. Борисов и ГЕРБ са осъдени да платят солидарно на Йончева обезщетението от 5000 лева, както и разноски за 825 лева. В решението си съдът подчертава, че думите на Борисов са били ясно и недвусмислено насочени именно към Йончева и публиката е стигнала до този извод, без да се налагат интерпретации.   Според Йончева това дело е показало, че един политик не може постоянно да лъже и трябва да носи отговорност за думите си.\r\n\"Всички политици трябва да носят отговорност и когато разберат това, тогава всички ще си мерят приказките\", уточни депутатът от БСП.       ", "date": "2018.05.25", "title": "Йончева иска оставка или извинение от Бойко Борисов"}
{"url": "https://www.actualno.com/america/otnovo-strelba-v-amerikansko-uchilishte-ima-tejko-raneni-news_676395.html", "text": "     Полицията е на място и специални екипи се разполагат в сградата. Училището е заключено. Властите са повикали медицински екипи за помощ на мястото.   По данни от местните медии единият тежко пострадал е 13-годишно момиченце. Другият пострадал е възрастен.   Учениците разказват, че са чули изстрели, но не са видели кой стреля. Учителите са преместили учениците в сградата на гимназията и са се заключени там. Казано им е, че автобуси ще дойдат, за да ги евакуират.", "date": "2018.05.25", "title": "Отново стрелба в американско училище, има тежко ранени"}
{"url": "https://www.actualno.com/ruse/modernizirat-jp-traseto-ruse-kaspichan-na-dva-etapa-za-290-mln-lv-news_676396.html", "text": "     Това ще стане на два етапа, които трябва да приключат до края на 2023 година.   Двата проекта са на обща стойност около 290 милиона лева. Основните им цели са свързани с безопасността и увеличаване на капацитета на жп линията в участъка.   Средствата за реализирането на първия проект ще бъдат осигурени от капиталовите трансфери от държавния бюджет, а внедряването на Европейската система за контрол ще се финансира по оперативна програма.\r\nОт НКЖИ заявиха, че на този етап не може да се говори за увеличаване на скоростта по жп линията между Русе и Каспичан, тъй като това е свързано с изграждането на ново трасе извън имотите на компанията.    ", "date": "2018.05.25", "title": "Модернизират жп трасето Русе-Каспичан на два етапа за 290 млн. лв."}
{"url": "https://www.actualno.com/curious/dneven-horoskop-za-26-maj-news_676378.html", "text": "     Днес няма да ви е лесно да се разберете с когото и да било. Ако е възможно отложете важните разговори и не влизайте в ненужни спорове. Няма да имате полза от тях.    Това  е ден за релакс. Може да поклюкарствате малко, но безобидно. Все пак не бихте искали да чувате неприятни неща за себе си.     Това е ден за въвеждане на ред. Опитайте се да приключите със задачите до обяд. Времето ще бъде прекалено хубаво, за да го прекарате цял ден у дома. Може да се почувствате пренебрегнати, но това няма да е умишлено. Половинката ви има въпроси, над които да помисли добре. Дайте ѝ необходимото време.     Това е ден за тотално изключване и не правете никакви компромиси с почивката си. Може да изключите телефона, за да сте сигурни, че никой няма да ви безпокои. Денят ще бъде една истинска приказка. Повярвайте в мечтите си и те ще започнат да се сбъдват една по една.    Очаква ви предизвикателство, което ще ви възвърне самочувствието, защото вие ще се справите чудесно с него. Това да ви е за урок повече никога да не се съмнявате в себе си.   Денят ще ви постави сериозни въпроси за решаване. Не бягайте от решението им, а се опитайте да продължите напред. За целта ще трябва да се надскочите.    Бъдете благосклонни към себе си и близките си. Това е ден, в който да се фокусирате само върху положителните аспекти от миналото ви. Това е ден, в който да съградите основите на бъдещето ви. Не жалете сили, за да се наслаждавате на повече добри дни.    Денят ще ви покаже колко много сте обичани. Не очаквайте явен знак. Същественото, понякога е в детайлите. Тази събота изживейте всяка минута по ваш собствен начин. Ще имате възможност да направите неща, за които отдавна мечтаете. Не позволявайте на никой да ви попречи на процеса.", "date": "2018.05.25", "title": "Дневен хороскоп за 26 май"}
{"url": "https://www.actualno.com/crime/narkodilyr-se-izpravja-pred-syda-vyv-varna-news_676404.html", "text": "     40-годишният безработен варненец доставял на клиенти на заведения кокаин след предварителна уговорка по телефона. При личен обиск на подсъдимия са били иззети 10 пликчета с бяло прахообразно вещество. Физико-химическата експертиза е дала заключение, че откритите при обиска и претърсванията вещества са кокаин и марихуана, а по някои от иззетите предмети имало следи и от амфетамини.   Общата стойност на наркотичните вещества, които са забранени, е близо 400 лева. Престъплението, за което мъжът е предаден на съд, се наказва по Наказателния кодекс с лишаване от свобода от 2 до 8 години и с глоба от 5000 до 20 000 лева.   ", "date": "2018.05.25", "title": "Наркодилър се изправя пред съда във Варна"}
{"url": "https://www.actualno.com/society/do-godina-i-polovina-aviobaza-chajka-shte-ima-nov-helikopter-dofin-news_676405.html", "text": "     \"На 23-ти министърът на отбраната подписа заедно с заместник-директорът на \"Еърбъс\"  - концернът, в който влиза и \"Юрокоптер\", предоставянето на един вертолет \"Дофин\", който отговаря изцяло на изискванията и на качествата, които имат \"Пантера\" - така че във Военноморската авиационна база вече ще имаме и още един хеликоптер, с което ще се осигури напълно възстановяването на всички способности на базата\", обясни контраадмирал Петев.   Той коментира темата във Варна, където днес бяха отбелязани 102 години от  началото на подводното плаване в България.   ", "date": "2018.05.25", "title": "До година и половина авиобаза \"Чайка\" ще има нов хеликоптер \"Дофин\""}
{"url": "https://www.actualno.com/society/v-nad-23-mln-skypi-frenski-parfumi-ima-ot-bylgarskoto-techno-zlato-news_676415.html", "text": "     За последните 5 години един от най-големите родни производители на розово масло - „Българска роза” АД – Карлово, компанията, която е сред основните доставчици за парфюмерийните къщи в Грас, Франция, е доставила на водещите производители на парфюми масло от роза Дамасцена, което е било вложено в над 11 млн. парфюми от световноизвестни марки.   Компанията произвежда и собствени линии козметични продукти, които се изнасят, както в цяла Европа, така и в Китай, Виетнам, Южна Корея, САЩ, Русия, Австралия, Япония, Сингапур, Филипини и др. Луксозните линии козметика на „Българска роза” – Карлово са с качеството на най-скъпите и елитни френски брандове.   На 26 май тази година „Българска роза“ ще отпразнува 70-тия си юбилей по време на „Празника на розата” в Карлово. Всяка година, в последната събота на май в родния град на Васил Левски се организира празник, който обичайно започва с ритуала \"Розобер\" в розовите поля край града. От градините с рози празникът се пренася на централния площад на Карлово. Там на ръце младежи носят Царицата на розите – най-красивата девойка, избрана на едноименния конкурс, а в градския музей на Карлово се организира демонстрация на розоварене.\r\n„Българска роза” АД е основана през 1948 г. От 1997 г. фирмата е публично акционерно дружество с основен акционер „Стара планина Холд”. Компанията е член на Българска национална асоциация етерични масла, парфюмерия и козметика, на Международната федерация на производителите на етерични масла и аромати (IFEAT) и Асоциация на индустриалния капитал в България (АИКБ). Марката „Българска роза” – Карлово е носител на златни медали от редица международни изложения. Дружеството е първият притежател на защитено наименование за произход „Българско розово масло“ от българското патентно ведомство.       ", "date": "2018.05.25", "title": "В над 2,3 млн. скъпи френски парфюми има от българското \"течно злато\""}
{"url": "https://www.actualno.com/crime/turskijat-shofior-predizvikal-katastrofa-na-trakija-ostava-v-aresta-news_676409.html", "text": "     38-годишният мъж е обвинен за причиняване на средна телесна повреда на 7 души и го грози затвор до 6 години. На днешното заседание той пожела делото да приключи, след като призна, че е заспал зад волана. Мъжът е роден в Германия, има основно образование, но е турски гражданин.   Сред мотивите на съда да го задържи за постоянно беше, че той може да се укрие, съобщи Нова телевизия.   ", "date": "2018.05.25", "title": "Турският шофьор, предизвикал катастрофа на \"Тракия\" остава в ареста"}
{"url": "https://www.actualno.com/plovdiv/potrosheni-avtomobili-i-blokirana-kyshta-sled-burja-v-plovdiv-news_676417.html", "text": "     Бурята се разяри около 17 часа и премина за половин час - време, достатъчно за нанасянето на редица щети. Според синоптиците, за това кратко време са се излели 30 л на кв. м., а вятърът е бил със сила 22 м/с.   Още в първите минути след началото са получени сигнали за над 30 наводнени улици и сгради. Паднали дървета са смачкали четири паркирани автомобила, а в самия център, на ул. „Леонардо да Винчи“, голямо дърво е паднало върху улицата, засягайки покрива и входа на къща.   Не се съобщава за пострадали хора, ситуацията се нормализира.", "date": "2018.05.25", "title": "Потрошени автомобили и блокирана къща след буря в Пловдив"}
{"url": "https://www.actualno.com/europe/i-vtorata-sreshta-mejdu-dimitrov-i-kodzijas-v-nu-jork-e-bez-jasen-rezultat-news_676421.html", "text": "     „Както знаете, имахме срещи и вчера, и днес, говорихме ден и половина. Въпросите са добре формирани и точни. Мога да кажа, че това бяха преговори, по които работихме много“, каза Нимиц след срещата с двамата министри.\r\nПосредникът подчерта, че Димитров и Кодзияс заминават за Брюксел, където ще продължат преговорите. Той добави, че въпреки че все още няма окончателно решение, двете страни са готови усилено да работят, за да го намерят.   „Преговорите са значително засилени, като и за двете страни има важни позиции, а инационалните им интереси са под въпрос. Двете страни признават значението на постигнатото и са решени да го завършат“, добави Нимиц.\r\nНа въпроса, дали ще се срещне с премиерите на Македония и Гърция, Матю Нимиц заяви, че често разговаря с министрите , а с премиерите добре се познават и се надява да успеят да намерят решение.       Димитров и Кодзияс разговаряха с посредника Нимиц близо шест часа вчера, а днес преговорите продължиха около два часа.\r\n„От Нимиц очакваме неговата мъдрост по време на преговорите“, казва ръководителят на гръцката дипломация и обяснява, че преговорите са разделени на две части, тези между министрите на външните работи, които обсъждат основните политически въпроси и между техническите групи.\r\nГръцкият премиер Алексис Ципрас обаче днес обяви, че Гърция няма да участва в преговорите.       „Няма да дадем името Македония, както някои твърдят, че ще вземем нещо, което беше дадено преди 70 години“, каза Ципрас.\r\nЦипрас смята, че името без съмнение е \"позоваване на древния гръцки свят и голямото културно наследство на гръцката Македония\", а в преговорите Атина се стреми това да си върне всичко това. Нещо, което според Ципрас \"не е лесно\".\r\nГръцкият премиер допълни, че е време двете страни да съществуват заедно, да си сътрудничат и да живеят в мир в полза на целия регион.", "date": "2018.05.25", "title": "И втората среща между Димитров и Кодзияс в Ню Йорк е без ясен резултат"}
{"url": "https://www.actualno.com/society/novinite-naj-vajnoto-za-denja-25-maj-news_676400.html", "text": "     Редакционният екип на ви представя най-важните новини от изминалия ден, 25 май.    Папа Франциск е обещал да посети България, Румъния и друга балканска държава. Това каза премерът Бойко Борисов след аудиенцията си при папа Франциск. Премиерът изрази почитанията на българския народ към папата и признателността, че католическата църква е благословила писмеността ни     Край на всички пречки пред свободния пренос на газ - това е само едно от задълженията, които ЕК наложи на руския енергиен гигант \"Газпром\". Задълженията се налагат след дългогодишни преговори с руската компания заради монополното ѝ положение в Централна и Източна Европа. Посещението на българския президент Румен Радев, което се случи между срещата на Путин с немския канцлер Ангела Меркел и френския президент Макрон, не предизвика особен ентусиазъм у московските аналитици. Работата е не само в несъпоставимостта на политическите и икономическите категории на европейските политици, но и в известното разочарование от действията на българската страна по въпросите за енергийното сътрудничество с руската федерация.     Не отиваме на преговорите да дадем нещо, да дадем името Македония, както твърдят някои, отиваме да вземем обратно нещо, което е дадено преди 70 години, заяви гръцкият премиер Алексис Ципрас в Солун след срещата си със солунския кмет Янис Бутарис. Новата антикорупционна комисия ще проверява още месец дали депутатът от ДПС Делян Пеевски е в конфликт на интереси като народен представител, внасящ промени в законодателството и издател на медии. Това съобщава сайтът Clubz.bg, цитирайки информация от комисията. Холандия и Австралия официално обвиниха Русия за катастрофата на малайзийския \"Боинг\" под Донецк през 2014 година, съобщи BBC. На 24 май международната следствена група обяви, че самолетът с рейс MH17 на Boeing 777 на Malaysia Airlines е бил свален от ракета \"Бук\", принадлежащ на руската 53-та зенитна ракетна бригада от Курск.   Ако не сме изрично съгласни, личните ни данни – включително имена и имейл, вече не могат да бъдат ползвани с търговска цел. Това е основата на новия Регламент на ЕС за защита на личните данни (GDPR), който влиза в сила от днес, 25 май. Дирекция \"Централизирано възлагане и обществени поръчки\" към Министерството на финансите обявила конкурс за сключване на рамково споразумение с четири изпълнителя за осигуряване на самолетни билети при служебните пътувания в страната и в чужбина на служители от органите на Министерски съвет. Говорителят на парламентарната група на БСП Елена Йончева обяви пред БНТ, че иска премиерът Бойко Борисов да си подаде оставката или да ѝ се извини след решението на първа инстанция на Софийския районен, който осъди министър-председателя и партията му ГЕРБ да ѝ платят 5000 лева като обезщетение за непозволено увреждане.", "date": "2018.05.25", "title": "Новините: Най-важното за деня, 25 май"}
{"url": "https://www.actualno.com/showbusiness/grisho-i-nikol-romantika-v-parij-snimki-news_676389.html", "text": "      Въпреки че ресторантът, който избраха беше луксозен, Гришо и Никол бяха заложили на спортно-елегантния стил. Те обаче не успяха да останат незабелязани.\r\nДимитров е в Париж за старта на турнира от Големия шлем \"Ролан Гарос\", а певицата явно е решила да отскочи до града на любовта, за да го подкрепи.         ", "date": "2018.05.25", "title": "Гришо и Никол: Романтика в Париж (СНИМКИ)"}
{"url": "https://www.actualno.com/crime/zadyrjanijat-shef-na-kat-blagoevgrad-ostava-v-aresta-news_676422.html", "text": "     Вторият обвиняем заедно с началника на благоевградския КАТ - Бойко Шарков, излиза на свобода под парична гаранция от 7 000 лева.\r\nДвама бяха задържани за 72 часа след акцията от вторник на отдел Вътрешна сигурност на МВР и Националната следствена служба.   Мярката спрямо двамата обвиняеми за получаване на „бързи” регистрационни номера за автомобили продължи 5 часа. Според адвокат Иван Чолаков, защитник на Стоицов, съдията е наложил мярката „задържане под стража” с мотива, че шефът на КАТ няма да се укрие, но може да извърши ново престъпление.   Задържаният началник на КАТ-Благоевград Данаил Стоицов бе с три обвинения: Първото е за държане без надлежно разрешение на огнестрелно оръжие и боеприпаси. Второто обвинение е за престъпление по служба – по чл. 282 от НК, то е за това, че на 4 май 2018 г. е превишил правата си. Разпоредил е осигуряване на полицейски конвой от село Дамяница, община Сандански, до с. Бело поле край Благоевград, на тежкотоварна извън габаритна техника в нарушение на важащата за това забрана и без да има издадено разрешение от ОД на МВР – Благоевград, с цел да набави облага, което се изразява в незаплащане на пътни такси и от това са могли да настъпят немаловажни и трайни последици.    Третото обвинение, за което той е привлечен в качеството му на обвиняем, е за подкуп. В качеството си на длъжностно лице е поискал и приел от различни лица пари в размер на 5300 лв., вещи и услуги с имуществен характер. Причината за исканите подкупи е запазване предварително на регистрационни номера с комбинации на цифри по желание с цел предоставянето им на избрани лица.\r\nДругото лице, привлечено като обвиняем в сряда, 23 май, е Бойко Шарков. На него също му е повдигнато обвинение за подкуп. Той е участвал като помагач. Улеснил е умишлено обвиняемия Данаил Стоицов да поиска подкупите.   Явилият се като свидетел днес Малин Халачев, бивш служител на КАТ-Благоевград, заяви пред медиите, че откритият в кабинета на Данаил Стоицов пистолет, бил негов. А относно откритата сума от 5300 лв., че била за участието във футболен турнир.    Позовавайки се на влязлата днес в сила европейска директива за защита на личните данни, адвокатите поискаха от съдия Маскръчки да уважи правото на клиентите им да не бъдат снимани, което бе прието. Така двамата обвиняеми бяха вкарани в залата през служебния вход.\r\n„Ще обжалваме на 31 май пред Софийски апелативен съд наложената спрямо клиента ми мярка”, каза защитникът на Стоицов адвокат Чолаков.", "date": "2018.05.25", "title": "Задържаният шеф на КАТ-Благоевград остава в ареста"}
{"url": "https://www.actualno.com/showbusiness/arestuvaha-harvi-uejnstejn-news_676358.html", "text": "  Американският продуцент Харви Уейнстейн е арестуван, след като доброволно се яви в полицейски участък в Ню Йорк сутринта на 25 май, съобщи CNN.  Уейнстейн е обвинен в изнасилването на една жена и  принуждаването на друга към орален секс. Очаква се по-късно днес той да застане пред съда в Манхатън, където ще се определи гаранцията му.   Припомняме, че проблемите за компанията на холивудския продуцент започнаха след като New York Times публикува разследване, обвиняващо го в множество сексуални посегателства над актриси, с които е работил, години наред.   ", "date": "2018.05.25", "title": "Арестуваха Харви Уейнстейн"}
{"url": "https://www.actualno.com/analysis/kakvo-stoi-zad-bylgarskija-energien-obraten-zavoj-news_676346.html", "text": "  Посещението на българския президент Румен Радев, което се случи между срещата на Путин с немския канцлер Ангела Меркел и френския президент Макрон, не предизвика особен ентусиазъм у московските аналитици. Работата е не само в несъпоставимостта на политическите и икономическите категории на европейските политици, но и в известното разочарование от действията на българската страна по въпросите за енергийното сътрудничество с руската федерация. Именно София през 2009 година „погреба” руския проект за газопровода „Южен поток”, на който Москва възлагаше големи надежди.  Да си припомним как всичко започна прекрасно. Така започва за .   Успешното посещение на Владимир Путин в България, както преди 10 години писа \"НГ-энергия\", отново изостри интереса към проекта „Южен поток”. Беше подписано предварително споразумение с България, определиха се дяловете (50:50) на двете страни в новия газопровод. Основните технически параметри на тръбата станаха известни още в средата на юни миналата година, когато „Газпром” и италианската Eni подписаха в Рим меморандум за взаимно съгласие по проекта на новия 900-километров газопровод с мощност от 20 милиарда куб. м на първия етап по дъното на Черно море към българския бряг. Противниците на проекта, както и сега, бяха Комисията на Европейския съюз и Украйна. Първата се опасяваше, че засилването на зависимостта от Русия,  а втората от съкращаването на доставките на руски газ през украинската газотранспортна система. За 10 години се смениха чиновниците в Брюксел и се смени украинското ръководство, но въпросът остана отворен.   Само че сега вместо „Южен поток” фигурира „Северен поток-2”. Машината на времето сякаш спря, сменяйки само фигурантите на събитията с 10-годишна давност, при това не всички .\r\nПроектът „Южен поток” бе погребан от Бойко Борисов и неговата партия ГЕРБ. Идвайки на власт през 2009 г. Борисов започна да се отказва от съвместните проекти с Русия, обяснявайки, че те заплашват българската екология, суверенитета и цивилизационния избор. Макар, на практика, както отбелязват експертите от Московския център Карнеги, България прояви европейска солидарност, разчитайки, че в отговор ЕС ще ѝ помогне да се справи с газовите проблеми.    Няколко години Борисов обсъжда с европейските лидери своя проект за Балкански газов хъб – голям разпределителен център на българското крайбрежие, където би се стичал газът от различни доставчици. Идеята бе обявена за многообещаваща, но помощ за реализирането ѝ България все още не е получила.   Днес Борисов със своята партия отново стои начело на страната. Но погледът му към енергийното бъдеще е променен. Какво се случи?\r\nВ началото на 2017 година в България се смени президента: на мястото на строгия евроатлантик Росен Плевнелиев дойде благосклонният към Русия Румен Радев. През есента на 2017 година се обнови и правителството. Премиерът Борисов и партията му ГЕРБ останаха на власт, но вместо проевропейски либерали в коалицията намериха място консервативни националисти, сред които има дори и такива, които признават Крим за руски.    Разбира се, вътрешнополитическото разположение има определена роля, но и то не е случайно. Както не е случайна и набелязаната смяна на курса по енергийните въпроси, а и не само по тях.\r\nНека припомним, че България не подкрепи инициативата на Румъния за създаването в Черно море на постоянна флотилия на НАТО и не отпрати нито един руски дипломат след опита за отравяне на Скрипал във Великобритания. Покупката на нови изтребители от някой от съюзниците на НАТО бе отложена, но бяха възобновени преговорите с Москва за ремонта на МИГ-те за 40 млн. евро.   Може би може да се говори за известно разочарование на българските политици в сътрудничеството с ЕС и НАТО. Както отбелязва Московския център Карнеги и българското общество, и българският политически елит са много разочаровани от това, че те честно и старателно следваха изискванията на евро-атлантическата солидарно, съкращавайки връзките с Русия, но не получиха от Запада никаква компенсация за това толкова отговорно поведение.  Напротив – София остана с развалени договори, международни арбитражи и изплащане на компенсации. За какво точно става въпрос?\r\nДа вземем например проекта за строителство на АЕЦ в България, който също бе погребан от Борисов. Когато през 2012 година правителството на Борисов се отказа от съвместното строителство на АЕЦ „Белене” с Русия, проектът вече беше на един доста напреднал етап и в София явно разчитаха, че американската Westinghouse ще помогне да се пристроят руските реактори на другата българска АЕЦ – „Козлодуй”. Но американците не проявиха особен интерес към проекта, отбелязват експертите, и тези два реактора и досега остават голяма болка за българското правителство. През 2016 година реакторите бяха готови и трябваше да се вземат от Русия,  заплащайки 620 млн. евро. За всеки ден чакане отгоре се трупаха още 162 хил. евро. Няколко месеца отидоха за търсенето на нужната сума, после България се опита да продаде реакторите в Иран, но не се получи. В резултат сега реакторите се съхраняват в България и не е много ясно къде може да отидат. Да се пазят просто така е скъпо. А предлаганите от българите проекти за строителство на общобалканска АЕЦ не предизвикаха интереса на Брюксел и никой не им даде пари за това.\r\nНо разочарованието е само част от отговора на поставения по-горе въпрос. Главното е в постепенната промяна на баланса на силите, ярък пример, за което са промените в политиката на САЩ в света. Русия повече или по-малко успешно се съпротивява на въведените санкции. Между Европа и САЩ се забелязва съществен разкол относно външната търговия и двата световни икономически центъра стоят на прага на търговска война. С други думи – светът става многополярен и в тези условия европейските политици започват да мислят повече за интереса на собствените си държави. Едва ли това ще доведе до разпада на ЕС и НАТО. Но, както показва визитата на Румен Радев, центробежните тенденции са налице.       ", "date": "2018.05.25", "title": "Какво стои зад българския енергиен обратен завой?"}
{"url": "https://www.actualno.com/america/pusnaha-harvi-uajnstijn-s-1-milion-dolara-garancija-news_676393.html", "text": "  След като Харви Уейнстейн бе арестуван по обвинения в изнасилване и сексуални престъпления в съда в Манхатън, днес му бе наложена гаранция от 1 милион долара в брой и му бе наредено да бъде следен с GPS монитор, предаде БГНЕС.  Според предварително направеното споразумение за гаранцията, Уейнстейн може да пътува само в щата Ню Йорк и съседния му щат Кънектикът. Той също така се е съгласи да предаде паспорта си на властите. Делото беше отложено за 30-ти юли.   ", "date": "2018.05.25", "title": "Пуснаха Харви Уайнстийн с 1 милион долара гаранция"}
{"url": "https://www.actualno.com/society/maja-manolova-podkrepi-protesta-na-rozoproizvoditelite-news_676368.html", "text": "  Омбудсманът Мая Манолова ще се срещне утре, 26 май 2018 г., в 16.30 часа с розопроизводители в град Стрелча, които в знак на протест срещу ниските цени на маслодайния гюл няма да отбележат Празника на розата за първи път от 22 години. Това съобщиха от пресцентъра на Омбудсмана, предаде БГНЕС.  Това ще е поредният израз на недоволство, след като от дестилериите предложиха на розопроизводителите изкупна цена за килограм рози от 1.80-2.00 лв.   В началото на седмицата Манолова се срещна със земеделци от Сопот, Карлово и Стрелча, в резултат на което сезира Комисията за защита на конкуренцията по подозрение за наличие на картел при розопроизводството.   ", "date": "2018.05.25", "title": "Мая Манолова подкрепи протеста на розопроизводителите"}
{"url": "https://www.actualno.com/america/sasht-zastava-tvyrdo-zad-obvinenijata-na-holandija-i-avstralija-news_676407.html", "text": "     „Ние твърдо подкрепяме решението на Холандия и Австралия да призоват Русия да обясни“, заяви говорителката на държавния департамент на САЩ Хедър Науърт в изявление.   „Време е Русия да признае ролята си в свалянето на MH17 и да спре кампанията си за дезинформация“, продължи Науърт.   Попитан от журналисти по време на икономически форум в Санкт Петербург, дали руска ракета е свалила полет MH17, президентът на Русия Владимир Путин отговори: „Разбира се, че не“. По-рано и външният министър на страната Сергей Лавров отрече твърденията на Холандия и Австралия и заяви, че холандските власти нямат никакви реални доказателства за обвиненията си и, че случаят силно напомня на този свързан с аферата „Скрипал“.", "date": "2018.05.25", "title": "САЩ застава твърдо зад обвиненията на Холандия и Австралия"}
{"url": "https://www.actualno.com/america/15-postradali-pri-vzriv-v-restorant-v-kanada-news_676408.html", "text": "  Kанадската полиция преследва двама мъже заради взрив в ресторант в Торонто, който рани 15 човека. От местните власти съобщават, че не става въпрос за тероризъм.  На местопрестъплението няма и следи от престъпление от омраза. Взривът остави 3-ма от ранените в критично състояние.   „Двама мъже, носещи качулки, са били видени да влизат в ресторанта и носещи импровизирано взривно устройство”, заяви местният шериф Дженифър Еванс. „Мъжете са видени да напускат мястото и веднага след това е последвала експлозията”, добави тя.   Двамата са носели джинси и са прикрили лицата си, не са казали нищо, пуснали са устройството и са напуснали заведението, казват властите.\r\n„Всеки полицай и всяка налична техника се използва, за да успеем да локализираме заподозрените”, заяви Еванс.       ", "date": "2018.05.25", "title": "15 пострадали при взрив в ресторант в Канада "}
{"url": "https://www.actualno.com/curious/vijte-naj-lubopitnoto-ot-izminalata-sedmica-video-news_676364.html", "text": "           Красивата Стефани от Канада дори и не предполагала какви проблеми ще си навлече, когато решила за заснеме няколко еротични фотографии. Тя работела като кондукторка в железопътна компания. Когато шефовете ѝ видели снимките, решили, че уронва престижа на фирмата и я помолили да си ходи.      Легендарният бразилски футболист Роналдиньо Гаучо ще сключи брак с две жени едновременно, пишат в Бразилия. Съпруги на бившата звезда на Барселона ще станат Присила Коельо и Беатрис Соуса, които живеят с Роналдиньо в имението му в Рио де Жанейро от декември 2017 година.      Млад мъж от Англия получи най-невероятния подарък за рождения си ден. Той се нуждае от спешна трансплантация на бъбрек, но нито един от родителите му не е неподходящ за донор.     Водещата Лора Крумова слиза от екран от юни месец, а причината е повече от радостна - очакването на рожба.   Във видео, публикувано от създателя на робота на 10 май, хуманоподобният Атлас демонстрира своята способност да тича, която е плашещо подобна на човешката. Робота се движи методично през тревните площи на фона на дървета придружени от отделни сгради. Сцената е почти мирна и идилична, с изключение на дрънченето на моторите, зъбните колела и ставите на Атлас. Гледката води до нарастващо безпокойство, което идва от наблюдаването на неумолимия подход на роботистите.  От снимка в социалните мрежи става ясно, че в болничното заведение се предлага промоция - транспорт в рамките на гр. София за 50 лв. Най-вероятно става въпрос за частна линейка, като коментарите на потребителите под снимката са основно отрицателни и осъдителни, главно заради използваната дума \"промоция\".  Сватбата на внука на британската кралица Елизабет Втора принц Хари и американската актриса Меган Маркъл ще се състои в Уиндзор - извънградската резиденция на кралската фамилия, намираща се на около 34 километра от Лондон.", "date": "2018.05.25", "title": "Вижте най-любопитното от изминалата седмица (ВИДЕО)"}
{"url": "https://www.actualno.com/football/ronaldinio-otreche-che-shte-vdiga-svatba-s-dve-jeni-news_676372.html", "text": "  Легендата на Барселона и Бразилия проговори за скандала, свързан с неговото име, който избухна вчера. Според редица медии бразилецът възнамерява да се ожени едновременно за две жени - Присила Коельо и Беатрис Соуса. 38-годишният Роналдиньо избухна, че тези твърдения не отговарят на истината, пише .  \" , заяви звездата, цитиран от \"Globo Esporte\".       ", "date": "2018.05.25", "title": "Роналдиньо отрече, че ще вдига сватба с две жени"}
{"url": "https://www.actualno.com/europe/zapochna-vtorata-sreshta-v-nu-jork-mejdu-nikola-dimitrov-i-nikos-kodzijas-news_676397.html", "text": "   Това се случва с помощта на посредника на ООН Матю Нимиц.  Срещата, както беше обявено, започна около 9:30 часа местно време (16.30 часа българско време), а след приключването на днешния кръг от преговорите се очаква участниците в процеса да дадат информация за това дали е направен някакъв пробив в преговорите.   На втория ден от преговорите македонското Министерство на външните работи обяви началото на днешните разговори със снимка, публикувана в профила им в Twitter. Вчера преговорите за разрешаване на спора за името продължиха 6 часа.   ", "date": "2018.05.25", "title": "Започна втората среща в Ню Йорк между Никола Димитров и Никос Кодзияс"}
{"url": "https://www.actualno.com/education/desi-radeva-nagradi-pobeditelite-v-systezanieto-pazim-ezika-si-news_676355.html", "text": "  След оспорвана надпревара, днес бяха излъчени победителите в състезанието по български език „Пазим езика си“. В Аулата на СУ „Св. Климент Охридски“ - ден след светлия празник на българската просвета и култура и на славянската писменост, се проведе заключителният кръг на конкурса. В него участваха 13 финалисти, показали най-добри резултати в първия кръг на надпреварата, който се проведе на 12 май.  „Децата ни са будни и жадни за знание, сами видяхте колко трудно бе на журито да отсее крайните победители. Важното е да не се къса връзката родител – учител – ученик. Радвам се, че интересът към „Пазим езика си“ бе много голям, набелязахме какво още  да подобрим догодина“, каза г-жа Десислава Радева, председател на УС на гражданското сдружение „Живата вода на България“, организатор на конкурса.   В групата от V клас първо място зае Калия Атанасова от ОУ “Братя Миладинови”, Бургас. На второ място се нареди Стилян Кръстев, също от ОУ “Братя Миладинови”, Бургас. Трета е Иванела Атанасова от ОУ “Свети Иван Рилски”, Хасково.    Сред децата от VI-VII клас начело застана Вяра Арабаджиева от СМГ “Паисий Хилендарски”, София. Вторите места, с равен брой точки, заеха Теодора Ачева от НУККЛИИЕК, София, и Радослава Дачева от 107 ОУ “Хан Крум”, София. Трета е Вела Иванова от ОУ “Васил Априлов”, Бургас.       Президентът на България Румен Радев също уважи събитието. „Това е прекрасна стъпка за непримиримостта с невежеството. Чудесно е, че младите хора имат желание да усвояват и откриват красотата на нашия прекрасен език“, отбеляза държавният глава. Той пожела на децата и техните родители да не престават да съхраняват красотата на родната реч. „Продължавайте да мечтаете на български език и винаги проявявайте борбен дух“, обърна се към участниците той.\r\nВ тазгодишното пилотно издание на състезанието „Пазим езика си“ се включиха над 400 деца от училищата в цялата страна, показали най-добри резултати по време на Националното външно оценяване през 2017 г.", "date": "2018.05.25", "title": "Деси Радева награди победителите в състезанието \"Пазим езика си\""}
{"url": "https://www.actualno.com/society/sedmicata-v-absurdi-21-25-maj-news_676056.html", "text": "           Абсурдно или не, но на първа инстанция бившият кмет на Трън Станислав Николов беше оправдан за това, че е блъснал с джипа си невръстно дете – първокласника Ивайло Стоянов. Случаят е особено скандален, защото Николов твърдеше, че момченцето се е блъснало в джипа му, а това беше и защитната теза, развита от адвокатите му.      :  На уникална \"промоция\" се натъкна гражданин, настанен столичната болница \"Пирогов\". От снимка в социалните мрежи става ясно, че в болничното заведение се предлага промоция - транспорт в рамките на гр. София за 50 лева. Най-вероятно става въпрос за частна линейка.      :  Софийската градска прокуратура започва проверка по сигнала на ПП ГЕРБ срещу депутата от БСП Таско Ерменков заради публикацията му, че водата в София е отровна.  :  Въпреки засилените мерки за сигурност и разделянето на изпитния вариант на тазгодишната матура на три модула, стана ясно, че авторът, който ще се падне, е бил известен още преди дни. Много от дванадесетокласниците, членуващи във Фейсбук групата \"Аутизъм 2к17\", още на 11 май разбраха, че трябва да се готвят за Вапцаров.    :   Премиерът Бойко Борисов стана жертва на грешка, след като неизправност в системата на КАТ присъди десет акта за нарушения на негово име.  :  Тръбата в посока към София на прясно ремонтирания тунел \"Витиня\" ще е затворена още месеци наред и цяло лято пътуването по така наречената магистрала \"Хемус\" ще е ад. Това се разбра от информация на Агенция \"Пътна инфраструктура\" (АПИ).  :  Таско Ерменков се извини на софиянци за публикуваната от него в социалните мрежи информация, че водата в столицата е отровна. Лидерът на БСП го порица, но заяви, че грешката му не е основание той да бъде изключен от групата или да напуска парламента.  :  Родители алармираха за грешка в задача №7 от вчерашната матура по български език и литература за 12 клас. Според БАН грешката е сериозна. Според МОН - не, тъй като е факт, но не е граматическа.  :  МВР решиха да предупредят абитуриентите с видеоклип за евентуални опасности покрай техните празненства, свързани със завършването на средното им образование. Проектът не се прие особено добре в интернет пространството. :   ГЕРБ и БСП коментираха диалога България - Русия относно АЕЦ \"Белене\".  :   Дело за нанасяне на средна телесна повреда се е провалило, защото отговорните български институции не са успели да напишат както трябва молба за екстрадиция на заподозрян от САЩ. Това показва справка на Инспектората към Висшия съдебен съвет (ИВСС). :   Кой е казал на децата, че ние искаме премахване на площадката? С този въпрос живущи в блок 13 във варненския квартал „Чайка” се обърнаха към кмета на морската ни столица Иван Портних. Казусът касае детска площадка, която, според живущите, била изградена твърде близо до блока и те искат преместването ѝ. : ", "date": "2018.05.25", "title": "Седмицата в абсурди (21 - 25 май)"}
{"url": "https://www.actualno.com/burgas/burgas-shte-byde-domakin-na-hakatona-cifrovijat-grad-i-az-news_676360.html", "text": "  Бургас ще бъде домакин на Хакатона \"Цифровият град и аз\", който ще се проведе на 28 и 29 май в атриума на Бургаски свободен университет. ИТ състезанието е под патронажа на Комисаря по цифровата икономика и цифровото общество г-жа Мария Габриел, с активната подкрепа на Община Бургас и БСУ.  Темата и дните за провеждане на Хакатона \"Цифровият град и аз\" са в синхрон с провеждането на срещата на Комитета на регионите на Европейския съюз в Бургас на 29 май 2018 г. и със съпътстващите събития на Европейския морски ден, който ще се открие в сградата на БСУ на 31 май. \r\nВ работата на хакатона ще вземат участие ученици, студенти и докторанти от цялата страна, които в рамките на 24 часа ще търсят софтуерни и бизнес решения за приложения свързани с цифровото градското развитие и териториите с водни пространства. В края на хакатона екипите ще представят своите готови разработки и приложения пред журита включващи изследователи, бизнес и общини. Класираните на призови места разработки ще бъдат наградени от кметовете участници в срещата на Комитета на регионите и бизнеси партньорите.   Направленията, в които ще се състезават екипите в Хакатона са:   Е-кология и водни пространства    Е-туризъм в града\r\nЕ-дебати и гражданско участие\r\nЕ-плащания и финтех за всеки       Е-море и неговите ресурси\r\nЕ-инфраструктура за всеки\r\nЦифрово образование\r\nЦифрови услуги в администрацията   Смарт е-нергийни източници\r\nУчениците, студентите и докторантите формират екипи от минимум 3 и максимум 5 участника (задължително включващи и представител с нетехнически профил). Те следва да имат препоръка от ментор (преподавател в съответния университет или гимназия), в която са указани имената на участниците в екипа.   Всички екипи следва да се представят за участие пред организаторите във фоайето на 1 етаж на Бургаския свободен университет на 28.05.2018 г. от 12.30 до 13.30 часа.\r\nПартньори на събитието са: Агенция за развитие на София; Столична община; Русенският университет \"Ангел Кънчев\", Техническият университет София - филиал Сливен, белгийският инвеститор \"Кодифик\", ИКТ Клъстер Бургас, Big boy pizza и бургаски гимназии.", "date": "2018.05.25", "title": "Бургас ще бъде домакин на хакатона \"Цифровият град и аз\""}
{"url": "https://www.actualno.com/football/ronaldinio-shte-skluchi-brak-s-dve-jeni-ednovremenno-snimka-news_676316.html", "text": "  Легендарният бразилски футболист Роналдиньо Гаучо ще сключи брак с две жени едновременно, пишат в Бразилия. Съпруги на бившата звезда на Барселона ще станат Присила Коельо и Беатрис Соуса, които живеят с Роналдиньо в имението му в Рио де Жанейро от декември 2017 година.  Любопитното е, че двете жени са приятелки помежду си и не ревнуват една от друга. Футболната звезда е направил обещание, че ще им подарява еднакви подаръци по време на съвместния им живот.\r\nЗакритата сватбена церемония ще се проведе през август в дома на жениха.   Роналдиньо живее от 4-5 години с Присила, а с Беатрис се запознава през 2016 година. \"Mirror\" пише, че двете бразилки получават месечно по 1500 паунда за харчене от любимия си мъж. Носителят на \"Златната топка\" е поискал да се ожени и за двете през януари 2017 година и им е дал два годежни пръстена.\r\nСестрата на Диньо Дейси, която е против полигамията му, вече е обявила, че няма да присъства на церемонията. За музиката на тържеството ще се погрижи бразилският певец Жорже Версило, който е съсед на футболната легенда.     ", "date": "2018.05.25", "title": "Роналдиньо ще сключи брак с две жени едновременно (СНИМКА)"}
{"url": "https://www.actualno.com/america/trymp-vse-pak-moje-i-da-ima-sreshta-s-kim-chen-un-news_676379.html", "text": "  Американският президент Доналд Тръмп съобщи, че планираната среща на върха на 12-ти юни с лидера на Северна Корея Ким Чен Ун, все пак може да се състои.  Пред репортери Тръмп е съобщил, че след днешното \"много мило изявление на Северна Корея\", в момента се водят разговори между двете страни.   \"Ние много искаме да я направим\", съобщи Тръмп, говорейки за срещата на върха и добави, че \"и те много искат да я направим\".   По-рано Тръмп приветства реакцията на Северна Корея спрямо неговото решение да отмени срещата на високо равнище планирана за следващия месец. Това приветствие идва, след като севернокорейският режим заяви, че е готов за разговори по всяко време. \r\n„Това са много добри новини, да получим толкова топло и продуктивно изявление от Северна Корея“, написа в Туитър Тръмп само ден, след като отмени разговорите заради враждебността на Пхенян.       „Скоро ще видим до къде ще доведе. Надявам се да продължи дълго и да доведе до просперитет и мир. Само времето (и талантът) ще покаже“, заяви американският президент.", "date": "2018.05.25", "title": "Тръмп: Все пак може и да има среща с Ким Чен Ун"}
{"url": "https://www.actualno.com/europe/v-turcija-shte-zakrivat-sedem-ministerstva-news_676320.html", "text": "  Правителството на Турция е изготвело предложение за преструктуриране на Министерския съвет, което ще стане с президентски указ със силата на закон, пише вестник „Хюриет”.  Предвижда се закриване на министерствата по европейските въпроси, на икономиката, на младежта и спорта, на митниците и търговията, на културата и туризма, на горите и водите. Най-големите промени се предвиждат в министерствата, отговарящи за икономиката. Министерствата на финансите, на икономиката и на възстановяването и развитието се обединяват в една структура, предаде \"Фокус\".   Дискутира се дали в тази структура да бъдат включени функциите на Министерството на митниците и търговията, както и туризма. Решението за „събирането на икономиката на едно място” са продиктувани от очевидните затруднения напоследък за вземане на бързи и адекватни решения. Възможно е бъдещата нова мега икономическа структура все пак да бъде разделена на две, а туризмът да остане самостоятелно министерство. Окончателното решение ще бъде взето лично от президента Реджеп Тайип Ердоган.   ", "date": "2018.05.25", "title": "В Турция ще закриват седем министерства"}
{"url": "https://www.actualno.com/asia/hakerska-namesa-pri-izborite-v-irak-news_676324.html", "text": "  Иракските власти започнаха разследване на парламентарните избори през този месец, след като разузнавателните служби установиха, че използваните машини за гласуване са уязвими за хакерство.  Гласуването на 12 май доведе до изненадваща победа на популисткия духовник Моктада Садр, който има тежката задача да формира управляваща коалиция, въпреки че спечели най-много места в парламента.   Но с резултатите, които предстои да бъдат ратифицирани от Върховния съд на Ирак, правителствен служител каза пред парламента, че разузнавателните служби са извършили проверки, които показаха, че е било възможно машините за гласуване да са били хакнати и да се манипулират резултатите.   Кабинетът реши да създаде комисия \"за изучаване на доклади и информация за избирателния процес\" и да направи препоръки, заяви премиерът Хайдер Абади в телевизионно обръщение.\r\nЕксперти твърдят, че проучването може да доведе до всичко, от повторно преброяване на бюлетините по места до отмяната на целия вот.       Очаква се множество кандидати и партии да обжалват резултатите от първото гласуване в Ирак след поражението на групировката „Илямска държава“.\r\nОткъслечни повторни преброявания на гласовете вече са били поръчани в мултиетническата провинция Киркук, където сблъсъците между общностите подтикнаха властите да наложат полицейски час през нощта.\r\nМеждународната кризисна група заяви в четвъртък, че е \"дълбоко загрижена\" за възможността за по-нататъшно междуетническо насилие там и призова за повторно преброяване \"за възстановяване на доверието в институциите, които са жизненоважни за управление на дълбоките разделения в оспорваната богата на петрол територия\"    ", "date": "2018.05.25", "title": "Хакерска намеса при изборите в Ирак? "}
{"url": "https://www.actualno.com/asenovgrad/25-godishna-s-opel-se-zabi-v-nepravilno-parkiran-mercedes-v-asenovgrad-news_676325.html", "text": "     Инцидентът се е случил вчера в късния следобед на кръстовище между улиците „Марица” и „Царевец”. Докато завивало с автомобила си, момичето не успяло да го овладее и се ударило в джип, паркиран на тротоар и в насрещната посока на движение в еднопосочна улица. Това разказаха очевидци, които ни изпратиха и снимки на ситуацията.   Няма данни за пострадали хора. Нанесени са леки материални щети по двете коли. На 25-годишната шофьорка е съставен акт. Водачът на „Мерцедес”-а е 34-годишен асеновградчанин – син на собственичка на известна модна къща в града.   Независимо от нарушенията си, от полицията съобщават, че засега няма информация той да е санкциониран. В социалната мрежа собственичката на луксозното возило се оправда, че ако колата й не беше паркирана на това място, там можеше да има дете, което да бъде блъснато от „Опел”-а.", "date": "2018.05.25", "title": "25-годишна с \"Опел\" се заби в неправилно паркиран \"Мерцедес\" в Асеновград"}
{"url": "https://www.actualno.com/europe/holandija-i-avstralija-oficialno-obviniha-rusija-za-katastrofata-na-mh17-news_676317.html", "text": "  Холандия и Австралия официално обвиниха Русия за катастрофата на малайзийския \"Боинг\" под Донецк през 2014 година, съобщи BBC.  На 24 май международната следствена група обяви, че самолетът с рейс MH17 на Boeing 777 на Malaysia Airlines е бил свален от ракета \"Бук\", принадлежащ на руската 53-та зенитна ракетна бригада от Курск.   Правителството на Холандия заяви, че следващата крачка ще бъде иск в Международния съд на ООН.  \"Призоваваме Русия да признае своята отговорност и да започне да сътрудничи на следствието, за да се установи истината и справедливостта за жертвите от рейс MH17\", заяви министърът на външните работи на Холандия Стеф Блок.   Следователите от международната комисия са установили по номера на ракетата 9д1318869032, че тя е произведена в Подмосковието през 1986 година в долгопрудненското научно-производствено предприятие, което все още произвежда такива ракети. Последните цифри на корпуса - 9032 - са уникален идентификационен номер на двигателя на ракетата.\r\nСпоред представените материали конвоят с военна техника е , се казва още в доклада на международната следствена група, в която участват специалисти от Холандия, Белгия, Украйна и Малайзия.               От министерството на отбраната на Русия заявиха, че ракетата не е могла да бъде от руската армия: \"Серийният номер на двигателя на ракетата еднозначно показва, че даденият агрегат е произведен през 1986 година в Съветския съюз\", се казва в изявлението. Всички ракети от тази година на производство са били иззети и описани през 2011 година, казват още от МО.   От ведомството припомнят, че след 1991 година украинската армия не е получила нито една нова ракета за комплексите \"Бук\", които са ѝ били доставени в рамките на раздела на военното имущество на СССР. По този начин принадлежността на тази ракета на украинските въоръжени сили е \"повече от вероятна\", съобщи Интерфакс.\r\nПо-рано руският президент Владимир Путин заяви, че Русия ще признае изводите от следствието само в случай, че участва \"пълноценно участие\" в него. От руското министерство на отбраната заявиха, че техните ракети \"Бук\" никога не са пресичали границата с Украйна. \r\nНа 17 юли 2014 година самолетът се разби в Източна Украйна. На борда му имаше 298 души. Всички загинаха. Повечето от пътниците бяха граждани на Холандия.", "date": "2018.05.25", "title": "Холандия и Австралия официално обвиниха Русия за катастрофата на MH17"}
{"url": "https://www.actualno.com/books/4-3-2-1-knigata-na-jivota-na-pol-ostyr-news_676328.html", "text": "  \" , твърди големият американски писател Пол Остър по повод последната си творба.  Авторът е известен у нас с нашумелите си по цял свят романи \"Нюйоркска трилогия\", \"Лунен дворец\", \"Бруклински безумства\", \"Книга на илюзиите\", \"Музика на случайността\" и др.\r\nПрез март 1947 година в Нюарк, Ню Джързи, се ражда Арчибалд Исак Фъргюсън – единственото дете на Роуз и Станли Фъргюсън. Този един-единствен живот обаче поема по четири паралелни, но независими повествователни пътеки. Четирима Фъргюсън, създадени от един и същ генетичен материал, четири момчета, които са едно и също момче, водят четири едновременни и напълно различни съществувания.   Предизвикателства на съдбата, емигрантски неволи, семейни превратности и предателства, любов и изневери, приятелства и раздели, страстни младежки увлечения по спорт, книги, музика и секс се менят на фона на социални сътресения и политически интриги. В личния живот на всеки един от четиримата Фъргюсън нахлуват силите на бурната и брутална действителност на Съединените щати от средата на миналия век.\r\nМомчетата Фъргюсън се редуват едно подир друго и сякаш колелото на тази  оригинална и виртуозно конструирана сага се завърта отново и отново.    ", "date": "2018.05.25", "title": "\"4 3 2 1\" - книгата на живота на Пол Остър"}
{"url": "https://www.actualno.com/europe/irlandija-glasuva-na-referendum-za-abortite-news_676363.html", "text": "  Ирландия гласува на референдум за облекчаване на закона за абортите, който е един от най-строгите в Европейския съюз.  Ако ирландците решат в полза на промяната, жените ще получат право да прекъсват нежелана бременност до 12-ата седмица, предаде bTV.   Жени, при които раждането би застрашило живота или здравето им, ще могат да направят аборт до 24-тата седмица.   Нарушаването на закона сега се наказва с до 14 години затвор. Прогнозите за изхода от вота все още не показват ясно накъде клони общественото мнение.", "date": "2018.05.25", "title": "Ирландия гласува на референдум за абортите"}
{"url": "https://www.actualno.com/society/borisov-pristigna-pri-papa-francisk-video-news_676326.html", "text": "      Във Facebook бяха публикувани кадри и видео от посрещането на българската делегация.   \"Започва аудиенцията ни при Негово Светейшество папа Франциск. С военни почести нашата делегация бе посрещната от префекта на папския дом Георг Генсвайн\", бе краткото съобщение. Малко по-късно стана ясно, че Борисов е поканил папата да дойде в България до края на годината, а папата може да дойде догодина, ако има разбирателство по програмата му.        Премиерът ще подари на светия отец копие на Четвероевангелието на цар Иван Александър, картина на българския художник Павел Митков, изобразяваща свети Иван Рилски като отшелник, и разсад от 33 маслодайни рози от Казанлък. Най-вероятно цветята ще бъдат засети при \"българските морени\".      ", "date": "2018.05.25", "title": "Борисов пристигна при папа Франциск (ВИДЕО)"}
{"url": "https://www.actualno.com/europe/sedem-trusa-na-krit-i-sporadskite-ostrovi-news_676335.html", "text": "  Седем сеизмични труса са регистирирани днес в района на Спорадските острови и остров Крит. Трусовете са били в интервал от няколко секунди. Първият трус е бил с магнитут 3,8 по Рихтер край Крит. Вторият - 3,7, пак там.  Останалите трусове са локализирани в райоина на Спорадските острови в Егейск море. Те са били с магнитут от 1,9 до 2,7 по Рихтер, съобщи \"24 часа\".\r\nНяма данни за причинени щети. Гръцките сеизмолози следят ситуацията.   ", "date": "2018.05.25", "title": "Седем труса на Крит и Спорадските острови"}
{"url": "https://www.actualno.com/books/iskam-da-znaesh-dramata-na-edna-nevyzmojna-lubov-news_676334.html", "text": "  \"Искам да знаеш\", за който Кристоф ван Херевей беше удостоен с Наградата за литература на Европейския съюз за 2016-а година, вече е на български.  Романът изследва драмата на една невъзможна любов. Само че писмото му \"не е съвсем писмо, а книга\", \"кръстоска между роман и писмо\", изпълняваща ролята на катарзисен бунт срещу съдбата, който обаче не носи утеха. Всичко изглежда така, сякаш няма никакъв шанс гледните точки на двамата протагонисти някога да се припокрият. А и кой на кого всъщност пише? Защо в един момент ролите се разменят? Има и една котка – може би третият главен герой? В този свой първи роман Кристоф ван Херевей навлиза дълбоко в мотивите и психологията на персонажите си, разнищва ги с майсторството на опитен писател.\r\n***   Кристоф ван Херевей (1982) завършва архитектура в Гент и литература в Льовен. Отрано се доказва в белгийската преса с оригиналния си и многолик стил. Отличаван е с наградата на Filosofie Magazine за есе и с Наградата за млада художествена критика. През 2012 г. Ван Херевей дебютира с романа \"Искам да знаеш\", проникновен текст за разминаването на две несъвместими душевности, за неспособността на човека да се справи със загубата, за безсилието му да приеме мъката. Творбата незабавно привлича вниманието на публиката, печели приза за дебют на Boek.be, а през 2016 г. е удостоена и с Европейската награда за литература.", "date": "2018.05.25", "title": "\"Искам да знаеш\" -  драмата на една невъзможна любов"}
{"url": "https://www.actualno.com/crime/mitnicite-izgoriha-366-kg-narkotici-v-insinerator-na-mosv-news_676373.html", "text": "  366 кг наркотични вещества, от които 250 кг марихуана, 78 кг екстази, 18 кг хероин, 9 кг амфетамин, 3 кг кокаин и 8 кг други, по 1399 преписки, бяха унищожени в инсинератора на Предприятието за управление на дейностите по опазване на околната среда към МОСВ.  Поредната процедура по изгаряне се осъществи само три месеца след последното изгаряне на 748 кг наркотици, съобщиха от Агенция „Митници”.   Общата стойност на унищожените наркотици по цени на \"черния пазар\" е над 21 милиона лева.   На унищожение подлежат само тези количества наркотични вещества, за които има влезли в сила присъди или за тях са издадени постановления на прокуратурата.\r\nНаркотиците са задържани от правоприлагащите органи - Агенция \"Митници\" и Министерство на вътрешните работи. За седемнадесет години Агенция \"Митници\" организира и осъществи 61 процедури по унищожаване на наркотични вещества с общо количество над 40 тона.       ", "date": "2018.05.25", "title": "Митниците изгориха 366 кг наркотици в инсинератор на МОСВ"}
{"url": "https://www.actualno.com/curious/luboven-horoskop-za-uikenda-news_676288.html", "text": "     През почивните дни комуникацията между вас и половинката ще върви гладко, но въпреки това не злоупотребявайте с доверието и търпението му.    Бъдете търпеливи, защото уикендът определено не е \"вашият\". Останете се у дома и не правете грандиозни планове, които и без това надали ще изпълните.     Ако имате сериозен човек до себе си, той може да се почувства пренебрегнат. Потърсете повече романтика през уикенда, за да запълните пропуските. Възможно е между вас и партньора да се усеща напрежение. Не е изключено това до доведе и до проблеми в сексуалния живот.     Чувствате се приповдигнати от някаква възможност за пътуване с любимия човек, която се очертава. Това е вашето романтично бягство и време да се съсредоточите върху връзката ви. През тези дни ще ви бъде по-леко да говорите за отношенията си с половинката. Ще се подобри и сексуалният ви живот, така че се възползвайте. Бъдете открити, но по деликатен начин. Опитайте се не само да говорите в диалога, но и да бъдете добър слушател.   Въпреки напрегнатите дни, предстоящите почивни такива ще помогнат за стоплянето на взаимоотношенията с любимия човек. Ще изгладите стари недоразумения.    Някои Стрелци е възможно да сложат край на връзката си, а други да срещнат нова любов. Каквото и да се случи, бъдете по-смели и решителни. Дайте свобода на романтиката във връзката си, защото дните се очертават благоприятни за емоционални преживявания. Вземете свещи, пригответе вкусна вечеря, изберете хубав филм.    Помислете дали и с какво е добре да направите взаимни компромиси, защото се чувствате разочаровани и депресирани. Ще се насладите на истинска хармония между вас и любимия човек. Всичко изглежда безоблачно.", "date": "2018.05.25", "title": "ЛЮБОВЕН хороскоп за уикенда"}
{"url": "https://www.actualno.com/books/smyrt-vyv-venecija-i-drugi-noveli-izdanie-za-ceniteli-news_676336.html", "text": "     Сборникът \"Смърт във Венеция и други новели” (превод: Димитър Стоевски, 368 стр., твърди корици, 20 лв.) обхваща пет от най-известните новели на германския писател: „Дребният господин Фридеман“, „Тристан“, „Тонио Крьогер“, „Смърт във Венеция“ и „Марио и фокусникът“. „Смърт във Венеция“ (1912 ) често е определяна от световната критика като най-доброто произведение, написано на немски език. Филмовата версия, режисирана от големия Лукино Висконти, вдъхва нов живот на новелата, а композиторът Бенджамин Бритън пише по произведението опера. И петте новели в сборника се отличават с размисли за противоречивия и мъчителен процес на творчеството, както и с финия анализ на чувствата, с разсъждения за желанието за смърт и за смъртта като безсмъртие. С тези творби, подбрани сред обемистото литературно наследство на Томас Ман, издателство „Колибри“ отдава своята почит към един от великите класици на XX век.\r\n***   Томас Ман (1875 – 1955) е забележителен романист, новелист, есеист, социален критик, филантроп и носител на Нобелова награда за литература за 1929 година. Творчеството му е богато на символи и ирония - неговите романи и новели са известни с ненадминатите си прозрения за психологията на интелектуалеца и артиста. През 1895-98 г. заедно с брат си, бъдещия писател Хайнрих Ман, пребивава в Италия. Още там започва работа над епохалния си роман „Буденброкови“, а публикуването му през 1901 г. го спасява от тежка житейска криза. Задават се години на бърз литературен възход и обществено признание – излиза романът „Кралско височество”, следват прочутите новели, включени в настоящото издание. Другият му знаков роман, „Вълшебната планина“, е публикуван през 1924 година.", "date": "2018.05.25", "title": "\"Смърт във Венеция и други новели\" - издание за ценители"}
{"url": "https://www.actualno.com/scene/cacao-beach-club-dava-start-na-letnija-sezon-na-8-i-9-uni-news_676377.html", "text": "  Най-посещаваният клуб на българското черноморие – CACAO BEACH CLUB, отваря врати за сезон 2018! Две мащабни партита ще поставят началото на лятото в един уикенд. Клубът предлага разнообразие от стилове в откриващия уикенд, като в петък (8 юни) на плажа ще звучи техно, а на 9 юни- хаус! Артистите, които първи ще застанат зад пулта тази година са   Първата вечер (8 юни) ще танцуваме под звуците на четирима артисти. Един от тях е успешният български диджеи и резидент на YALTA CLUB – DIASS. Артистично иновативен, той е фен на грууви ритмите и главозамайващите вокали, които задължително включва в сетовете си и които със сигурност ще допринесат за атмосферата на вечерта. След него ще видим и ANNA, която направи едно от най-добрите партита през сезон 2017 и която се издигна в класациите със съблазнителната си, но и силна техно музика. В откриващата вечер ще чуем и талантливия французин Citizen Kain. Собственикът на лейбъла Neverending е включил в програмата си за лятото две, ексклузивни партита в България, като и двете ще бъдат в CACAO BEACH CLUB. Не на последно място, програмата за 8 юни включва и Kaiser Souzai, с истинско име Markus Binapfl. Това е и първото гостуване на артиста у нас, който създаде хитовото парче Girl и продължава да показва водеща роля в прогресив хаус музиката.\r\nВтората нощ на плажа (9 юни) ще представи още една добра селекция от диджеи. Българското участие ще бъде в лицето на някои от най-добре познатите ни диджеи в Източна Европа - Deso, Pacho & Pepo. И тримата са с над 20 годишна кариера и многобройни запомнящи се участия в CACAO BEACH CLUB, както и в други престижни клубове в България и Европа.   Chus & Ceballos са хедлайнерите на съботната вечер, които всички фенове чакат с нетърпение. Испанците, сформирали дуото през 2000 година, безспорно са най-солидната и професионална двойка диджеи и продуценти. Талантливите момчета са основатели на Stereo Productions и създатели на ъндърграунд движението, познато като Iberican Sound. Приветствани от хиляди за отличните им продукции, включително и ремиксите им за световноизвестни изпълнители като Madonna, показват изключителна гъвкавост, която им дава възможност да се изявяват в легендарни клубове като Pacha (Ню Йорк), Space (Маями), Stereo (Монтреал), Ageha (Токио) и много други.      ", "date": "2018.05.25", "title": "CACAO BEACH CLUB дава старт на летния сезон на 8 и 9 юни"}
{"url": "https://www.actualno.com/asia/shindzo-abe-vajno-e-da-prodyljim-s-usilijata-si-sprjamo-severna-koreja-news_676428.html", "text": "     „В бъдеще ние трябва да направим такава среща – важно е за решаването на проблемите, които се натрупаха“, заяви Абе по време на годишния икономически форум в Санкт Петербург.   „Ядрените оръжия, са оръжия за масово унищожение и е важно да се разбере, че всички те трябва да бъдат унищожени“, заяви министър-председателят на една от страните, които Северна Корея заплашваше с нападения с ракети, докато построи ракети стигащи до САЩ.   „Това е основната цел в преговорите между тези страни (САЩ и Северна Корея) и потвърждавайки такава среща на върха това значи, че ние ще вървим напред“, добави той.\r\nАбе заяви, че другите страни трябва да продължат да оказват натиск над Северна Корея да уважава резолюциите на ООН спрямо ядрените и ракетните програми. „Най-важно е да продължим с усилията си“, завърши Шиндзо Абе.    ", "date": "2018.05.25", "title": "Шиндзо Абе: Важно е да продължим с усилията си спрямо Северна Корея"}
{"url": "https://www.actualno.com/balkani/mylchanieto-na-cipras-za-makedonija-iznervja-opozicijata-v-gyrcija-news_676289.html", "text": "   , която настоява ясна позиция по въпроса дали официална Атина все още преговаря за него, предаде \"Фокус\".  Вицепрезидседателят на опозиционна партия „Нова демокрация“ Костис Хаджидакис подчерта, че в рамките на дискусии в парламента лидерът на политическата сила Кириакос Мицотакис на два пъти е настоял Ципрас да изясни дали разговорите за „Република Илинденска Македония“ продължават.   „Ципрас се направи на два пъти, че не го чува. Неговото мълчание създава основателни опасения, че това неприемливо предложение, което е въплъщение на скопския иредентизъм, още се намира на масата за преговори. Ципрас трябва ясно да отговори на въпроса на „Нова демокрация“, категоричен бе Хаджидакис.   Междувременно рундът от преговори между външните министри на Македония и Гърция, Никола Димитров и Никос Коцияс, продължават в Ню Йорк.", "date": "2018.05.25", "title": "Мълчанието на Ципрас за Македония изнервя опозицията в Гърция"}
{"url": "https://www.actualno.com/politics/papata-obeshta-da-poseti-bylgarija-spored-borisov-trjabva-seriozna-podgotovka-news_676371.html", "text": "   Това каза премерът след аудиенцията си при папа Франциск. Премиерът изрази почитанията на българския народ към папата и признателността, че католическата църква е благословила писмеността ни.  Според премиера в България. Премиерът Борисов поясни, че много внимателно всички са следели за случващото се в София, българското председателство, темите за Западните Балкани и борбата за мира, развитието на инфраструктурата и всичко останало. Двамата разговаряха 30 минути, предаде \"Фокус\".      „След като разказах всичко това, папата ми разказа за своята програма. Решихме, макар и трудно, но настоявах много да посети и България. Говорих с владиката Антоний, като се приберем, ще говорим със Светия синод, всички да знаят. Догодина ще се подготви една визита Румъния – България, обещаха да мислят заедно с държавния секретар на Ватикана – Пиетро Паролин“, каза Борисов и припомни, че той е бил в София и е добър приятел на България. Министър-председателят заяви, че папата е отворил едно чекмедже и е взел лист, на който е написал, че обещава да дойде в България, за да го даде на своя екип, който да започне да работи по подготовката.       Премиерът подари на папата копие от Четвероевангелието на цар Иван Александър, картина на Св. Иван Рилски и 33 казанлъшки рози.\r\nПапата подари плакет с клон и листа, за да събира и да има мир. Борисов възприе този подарък като оценка за работата си по темата Западни Балкани.", "date": "2018.05.25", "title": "Папата обеща да посети България. Според Борисов трябва сериозна подготовка"}
{"url": "https://www.actualno.com/actualno/shte-opleskame-li-i-gdpr-ne-dali-a-kolko-news_676292.html", "text": "  Със сигурност настоящата седмица на всеки, които си ползва имейла по-редовно – особено ако е служебен, е минала под знака на GDPR. Знайни и незнайни учреждения, компании и агенции пратиха своите съобщения заради новия европейски регламент. Всичко, разбира се, беше сторено с уверението, че личните ни данни се пазят като в трезора на Централната банка.  Дотук добре - GDPR изглежда нещо много хубаво като замисъл. Само че, както е ставало, става и ще става, в България четем евродирективите като Дявола – Евангилието. И това много добре си личи от предлаганите промени в Закона за защита на личните данни. Защото името на даден човек се оказва по-лично и от пръстовите му отпечатъци. Излиза, че това е толкова лично, че други хора не биха могли да го ползват. Говоря, естествено, не за случаите на кражба на самоличност, а за случаите, в които например журналист търси информация от обществен интерес за някого в публични регистри. Да речем – как е завършило делото на Бойко Борисов срещу Корнелия Нинова или обратното. Защото някак политици, магистрати, висши чиновници изобщо не умират от желание да споделят за сблъсъците си с правосъдието. Или за очевидно необясними неща като определена собственост – да речем някоя къщурка, фирмичка, ала-бала. Доста често такива неща се регистрират и още по-често за тях има информация в публични регистри. Но сега – GDPR. Лично е – наглостта става лична и никаква друга.   В по-бели от нашата държави този въпрос е категорично решен. Щом става въпрос за обществен интерес, значи няма лични данни. У нас, още от 23 април, Софийският градски съд затвори търсачката си за дела по име – т.е. не можете да видите какво е решил съдът, ако пуснете търсене \"Елена Йончева\" да речем. Пази съдът, да не вземем да разберем - идилия. Но какво толкова – важното е дали си бил достатъчно глупав да цъкаш по някакви реклами някога и да те пазят сега да не цъкаш по тях. Нека пазят – срещу глупостта лек не е измислен. И GDPR няма да е – той ще е само средство за подсилването ѝ.   ", "date": "2018.05.25", "title": "Ще оплескаме ли и GDPR - не дали, а колко!"}
{"url": "https://www.actualno.com/business/kombinat-yt-pochva-rabota-stani-chast-ot-nego-news_676069.html", "text": "  Бившата цигарена фабрика в безистена на , позната през годините още като \"борсата\" до Руски паметник, поетапно се преобразява в KOMBINAT (Комбинат) - локация за търговски обекти, занаятчийски работилници и спортни зали.   Разположена в сърцето на София, сградата претърпява метаморфоза от склад, през шивашки цех и тютюнева фабрика до сегашния \"Комбинат\", който приютява няколко компании от сектора на информационните и комуникационни технологии, едни от най-добрите школи по танци и фехтовка, както и множество специализирани търговски части.   Съвсем скоро в безистена на сградата следва да отвори първата вело-работилница с кафене - Coffee & Ride, а до края на годината предстои лансирането на първия co-innovation хъб в България - RESONATOR (Резонатор). Дългоочакваният проект цели да обедини аудитории с разнороден профил, които не е задължително да са от технологичния сектор. Мястото ще бъде отворено на абонаментен принцип за хора на изкуството, ентусиасти, дейни хора, склонни да експериментират и създават, хора с идеи, собствени начинания и стартиращи компании, експерти в различни области, предприемачи, големи компании, както и деца и младежи.\r\nРезонатор ще разполага с лаборатории и инструменти, с които широката аудитория ще може да експериментира, прототипира, създава и твори. Освен така популярния т.нар. makerspace или работилница, мястото ще разполага и с лаборатории за звуково инжинерство, електроника, софтуеърни разработки, устройства и джаджи, зала за обучение на деца и юноши, както и зала за събития. Зад проекта стои дигиталната агенция ATHLON (Атлон) с над 10-годишен опит и офиси в София, Лондон, Ню Йорк и Торонто, която работи основно с международни компании от порядъка на Zebra Technologies, Motorola Solutions, Deutche Bank, Dow Jones и др., и чиито офис също се помещава в KOMBINAT.    Към момента , които са заинтересовани да бъдат близо до гореспоменатите проекти и са склонни към споделяне на работното си пространство и с други организации.  .", "date": "2018.05.25", "title": "KOMBINAT-ът почва работа, стани част от него"}
{"url": "https://www.actualno.com/viewpoint/kozyt-na-bylgarija-da-vleze-v-evrozonata-rusija-news_676271.html", "text": "  Можем да го приемем като обикновено съвпадение. Можем обаче и да си помислим, че това е твърде ясен сигнал: в понеделник и вторник (21 и 22 май) българският президент Румен Радев беше на държавно посещение при руския си колега Владимир Путин. Официалната цел: двустранните отношения да бъдат поставени върху нова основа. И само ден след това - студен душ от Брюксел за София по една тема, която е главен приоритет за българското правителство\", пишат авторите на \"Ди Велт\" Аня Етел и Франк Щокер.  По-нататък те обясняват за какво точно става дума: \"В си за конвергенцията, публикуван в сряда, Европейската централна банка (ЕЦБ) стига до извода, че всички членки на ЕС, които досега не са в еврозоната, все още не изпълняват критериите за това. Включително и България. Но влизането в еврозоната е цел на правителството в София, което в момента държи и председателството на ЕС.\"       \"Ди Велт\" припомня, че още в началото на българското европредседателство премиерът Бойко Борисов ясно е формулирал тази цел и цитира думите му: \"Ние сме си написали домашните и сме готови за влизане в т.нар. \"чакалня за еврозоната\".\r\n\"Но тъкмо за това България не е готова\", констатира сега ЕЦБ. Вярно, че страната отдавна и без усилие изпълнява формалните критерии. Инфлацията и дългосрочните лихвени нива възлизат на 1,4% и с това остават далеч под препоръчителното равнище от 1,9% и 2,2%. Освен това и през 2018 година страната имаше бюджетен излишък, а общата ѝ задлъжнялост възлиза на 23,3% спрямо БВП, което е доста по-добре от съотношението в почти всички членки на еврозоната. Но по т.нар. \"меки показатели\" България доста изостава от изискванията\", посочва \"Ди Велт\". Авторите на статията обясняват, че това са факторите, които не се измерват в твърди стойности: .    По-нататък в статията четем: \"Но дори и блестящите на пръв поглед числа на България отдавна вече получават не само похвали. В дългосрочен план имало \"сериозни съмнения\" доколко България наистина ще спазва горната граница на инфлацията. Особено, когато цената на труда се качи след присъединяването към еврото. С други думи: в момента, когато България - днес на последно място по доходи в ЕС - започне да наваксва това изоставане, блестящите числа могат да изчезнат.\"   По същата тема \"Франкфуртер Алгемайне Цайтунг\" добавя: \"Във връзка с България еврокомисарят по валутните въпроси Пиер Московиси каза в Брюксел, че страните-кандидатки се нуждаят не само от номинална, но и от реална конвергенция спрямо еврозоната. Това била една от най-важните поуки от последните десетилетия\", добави Московиси, намеквайки за преждевременното приемане на Гърция в еврозоната. \"Страни, които искат да въведат еврото, трябва да положат интензивни усилия за повишаване на производителността, за покачване на инвестициите, подобряване на заетостта и борба срещу неравенствата\", отбеляза французинът.     Вестник \"Ди Велт\" анализира по следния начин позицията на българското правителство: \"София обаче очевидно не желае да приеме отказа. И правителството сръчно използва страховете на ЕС от нарастващото влияние на Москва\". В началото на март в интервю за \"Ди Велт\" финансовият министър Владислав Горанов каза: \"При приемането на Балтийските държави в еврозоната беше отчетен и аргументът, че по този начин се притъпява руското влияние.\" Горанов припомни още, че неговата страна не се е присъединила към Вишеградската четворка - неофициалния блок на Полша, Унгария, Чехия и Словакия, който в рамките на ЕС често заема общи, антилиберални позиции. С тези думи той намекна, че това положение може да се промени.\r\nВ края на статията авторите отбелязват, че на този фон в сряда в София е пристигнала делегация на ЕЦБ, която \"очевидно иска да обясни лично своите съмнения и същевременно да намери начин да ги прогони през следващите месеци\".      ", "date": "2018.05.25", "title": "Козът на България да влезе в еврозоната - Русия"}
{"url": "https://www.actualno.com/society/obshtestvenijat-bord-na-telus-international-tyrsi-novi-proekti-koito-da-finansira-news_676303.html", "text": "   Формата за кандидатстване е отворена до 4-ти юни, 2018 г включително.  След преглеждане на всички получени предложения, на заседание на Обществения борд, членовете му ще оценят проектите и ще разпределят финансиране, в зависимост от устойчивостта на решението на обществено значимия проблем, което предлагат.\r\nВсяка година Общественият борд на TELUS International в България разпределя сумата от 150 000 лева между социално значими проекти, предлагащи решение за проблеми в сферата на здравеопазването, образованието и опазването на околната среда. Максималното финансиране, което една организация може да получи от Борда е до 7500 лева.   От създаването си през 2015 г. до момента Общественият борд на TELUS International в България е финансирал 47 проекта на обща стойност 328 000 лева. Сред тях са обществено значими проекти на фондация „Сдружение на олимпийските отбори по природни науки“, „Заслушай се“, „Очи на четири лапи“, Сдружение Асоциация на българските лидери и предприемачи (ABLE), „Кан Академия“ и др.\r\nОбщественият борд на TELUS International съществува във всяка локация, в която компанията оперира и има за цел да постави процеса на взимане на решения по обществено значими социални теми в ръцете на водещи обществени личности, известни с филантропската си насоченост и изтъкнатите лидери в сферата, в която работят.    Дейността на Обществения борд е част политиката на корпоративна социална отговорност на компанията, чиято водеща философията е „да даваме, там където живеем“.\r\nВ България Бордът е основан през 2015 г. и негов председател е Левон Хампарцумян, а сред членовете му са Красимира Величкова, директор на Български дарителски форум,  Силва Зурлева, член на УС на Нова телевизия, Магдалена Малеева, основател на gorichka.bg, Елвин Гури, изпълнителен директор на River Stixx Capital, Нели Радева, основател и председател на фондация I can too и представители на топ мениджмънта на TELUS International Europe.", "date": "2018.05.25", "title": "Общественият борд на TELUS International търси нови проекти, които да финансира "}
{"url": "https://www.actualno.com/asenovgrad/pyrvijat-vestnik-v-asenovgrad-e-izdaden-prez-1891-g-news_676294.html", "text": "  Развитието на периодичния печат, в хронологичен ред, в Станимака и Асеновград проследи и разказа журналистът и асеновградчанин Марин Маринов. Той е издирил и снимал почти всички издания. Казва, че само за тези, от 20-те и 30-те години на миналия век, е открил единствено библиографски справки. Повод за хронологичното представяне бе 127-мата годишнина от създаването на периодичния печат в Асеновград. Самият Марин Маринов е вестникар, а хобито му е да събира първи издания на местни вестници.  \"Дълг на всеки съзнателен гражданин е да следи вестника на своя град\". Тази сентенция е водещото мото на вестник „Родопско ехо“. Затова, впечатлен от категоричността й, Марин Маринов започна презентацията си именно с нея. Журналистът сподели няколко думи за развитието на културата в някогаша Станимака. Въпреки сянката от големия град в близост - Пловдив, не е имало пречка в Асеновград да се води активен културен жиивот. За времето преди Освобождението и след 1878 г. в Станимака са се развивали музиката, читалищното и библиотечното дело, фотографията, изобразителните изкуства, иконописта и фолклорът, журналистиката. Имало е функциониращо кино и три книжарници.   Най-старото печатно издание в града е „Педагогиум“, излизало от 1891 г. до 1895 г. Започнало е като вестник, но от втората година на издаването си то се преврща в научно-популярно педагогическо списание. В него са се публикували предимно произведения за възпитатели и учители, преводни статии по история и педагогика, по семейно и училищно възпитание, по проблемите на предучилищната възраст, дописки и други материали от същата тематика. През 1901 г. е открита и първата печатница в Станимака - в новопостроена сграда на някогашната улица „Сливница“. Предполага се, че първоначално се е работело само на една машина, позната с името „американка“, задвижвана на крак от работниците печатари. И вероятно, първите служители са били от Пловдив, тък като по това време Асеновград представлява малък земеделски район и не е имало много образовани хора. Създател на първата печатница е Атанас Кишкилов, който е роден в село Добростан. Основният поминък на семейството му е било производството на кишкили (издълбани съдове от дърво – корита, хавани, дървени лъжици и други). На 18-годишна възраст Атанас Кишкилов се преселва в Станимаха и завършва първото българско учебно заведение в града - „Караалановото училище“.   След завършване на образованието си, започва да се занимава с търговия на жито и със земеделие. А по-късно открива първата пиперджийница за производство на червен пипер в града. През годините до днес, изданията са над 25 на брой. Вестниците са с различна насоченост – политическа, икономическа, научно-литературна, информационна, обществена. Голяма част от вестниците излизат само в няколко броя, а основната причина за закриването им е липса на финансиране. Специално за Actualno.com журналистът Марин Маринов разказа накратко за най-интересната новина, която той е отразявал в кариерата си. Това е бил моментът на откриване сривалището на Васил Левски в Мулдавски манастир „Света Петка“, през 1974 г. Тогава, в разположена наблизо до Обителта къща са намерени стара ножица и шивашки пособия. Впоследствие се установило, че в това жилище се е криел Дяконът. Скоро се случило предателство и Левски избягал през отвор (комин) в къщата. Прехвърлил се на близкия скат и избягал, като се укрил в манастир „Света Петка“. Според твърдения на доктор Светозар Тошев по това време, в един от дуварите край въпросната къща е бил скрит архивът на местния комитет, учреден от Васил Левски в Станимака, но неоткрит до днес.\r\nНакрая поговорихме и за свободата на словото. Маринов изрази мнението си, че в България опити са цензуриране на медии са се правили още от миналото. Това е била причината за закриване на вестник „Асеновградски зов“, в който той е бил главен редактор.       \"И ако някой е решил да се занимава с вестникарство може да дойде при мен за съвет да му кажа да не се захваща!\", завърши презентацията си в Асеновград Марин Маринов.", "date": "2018.05.25", "title": "Първият вестник в Асеновград е издаден през 1891 г."}
{"url": "https://www.actualno.com/asenovgrad/objaviha-350-svobodni-mesta-za-rabota-na-kruzni-korabi-news_676296.html", "text": "  Общо 350 души за работа на круизни кораби търсят от Бюрото по труда в Асеновград. Свободните места са по 100 броя за сервитьори, готвачи и камериери – хотел и 50 за рецепционисти. Месечното възнаграждение, което се предлага, е в зависимост от позицията и варира от 800 евро до 1 000 евро, като включва и бонусна схема. Заетостта на работниците ще бъде сезонна – от шест до осем месеца. Основно изискване към кандидатите е да владеят чужд език.  В предложението не са заложени примерни маршрути и посоки, в които ще пътуват бъдещите работници на крузините кораби. Бюро по труда-Асеновград обяви и още близо 200 други свободни позиции. Вакантните длъжности за лица с висше образование към този момент са само 2 счетоводители и 1 специалист – качество.   В Асеновградско се търсят още и хора със средно и основно образование: 7 общи работници, 36 сервитьори, 4 перачи (ръчно), 1 барман, 16 камериери – хотел, 11 работници – кухня, 1 спасител – басейн, 6 помощник-готвачи, 1 техник-механик (климатична, вентилационна, хладилна техника), 2 тапицери, 7 работници – сортировачи, 8 администратори – хотел, 1 аниматор, 24 готвачи, 1 домакин – сграда, 8 машинни оператори - производство на пластмасови изделия, 5 работници - строителна изолация, 10 кредитни администратори, 13 машинни оператори - шиене на облекла, 9 шивачи, 2 мениджъри – развитие, 2 манипуланти – промишленост, 2 обслужващи бензиностанция/газостанция, 3 касиери – бензиностанция, 7 продавач-консултанти, 2 опаковчици, 4 екструдеристи, 1 електромонтьор (изграждане, поддържане, ремонт на електропроводни линии и мрежи), 9 машинни оператори - вулканизиране на каучукови изделия, 4 машинни оператори - рязане на пластмаса, 1 мияч на съдове (ръчно), 2 букмейкъри, 10 работници - сглобяване на детайли, 2 машинни оператори, 1 майстор - производство на хлебни изделия, 1 формовчик - бетонни изделия, 1 работник – бетонобъркачка, 1 оператор - инсталация за размесване на бетон, 1 склададжия, 1 шлосер-монтьор, 9 обслужващи работници - промишлено производство, 1 общ работник с ЕР на ТЕЛК - над 50 %, 1 хигиенист, 2 маникюристи, 2 фризьори, 2 козметици, 2 охранители, 1 работник – разсадник, 1 обслужващ – магази, 8 отговорници - търговска зала, 1 електромонтьор.   ", "date": "2018.05.25", "title": "Обявиха 350 свободни места за работа на крузни кораби"}
{"url": "https://www.actualno.com/society/ministerski-syvet-dava-34-mln-lv-za-samoletni-bileti-news_676293.html", "text": "  Дирекция \"Централизирано възлагане и обществени поръчки\" към Министерството на финансите обявила конкурс за сключване на рамково споразумение с четири изпълнителя за осигуряване на самолетни билети при служебните пътувания в страната и в чужбина на служители от органите на Министерски съвет.  Прогнозният бюджет е 34 млн. лв. без ДДС, като срокът  за получаване на оферти или на заявления за участие е 2 юли.   Основни дестинации, по които се извършват пътувания, изброени в , са: Брюксел, Берлин, Париж, Лондон, Страсбург, Виена, Люксембург, Амстердам, Москва, Вашингтон, Ню Йорк, Мадрид, Лисабон, Стокхолм, Букурещ, Истанбул, Анкара, Атина и др.   Срокът за предоставяне на услугата е 24 месеца, считано от датата на неговото сключване, но не по-рано от 1 януари 2019 г.\r\nКандидатите следва да са членове или акредитирани агенти на IATA за продажба на самолетни билети, да имат валидна оторизация за работа със системата Billing Settlement Plan (BSP), както и да работят с глобална система за резервации и продажба на самолетни билети \"Амадеус\" или друга еквивалентна.       ", "date": "2018.05.25", "title": "Министерски съвет дава 34 млн. лв. за самолетни билети"}
{"url": "https://www.actualno.com/asenovgrad/bezplaten-vhod-za-gradskija-basejn-v-asenovgrad-dnes-news_676306.html", "text": "     Тази година стартът на плувния сезон в Асеновград ще бъде поставен по-рано. За най-нетърпеливите, в рамките на днешния ден, входът за посещения ще бъде свободен. 25 000 лева струваше на Община Асеновград извършването на текущи ремонти и подготовката за въвеждане на съоръжението в експлоатация за новия летен период.   Безопасността на плажуващите ще бъде осигурена от двама спасители и охранител. Обектът разполага също с лекар, медицинска сестра, озеленител, охранител и хигиенистка. 200 на брой са шезлонгите и 150 - чадърите.   На територията на плувния комплекс има изграден и детски басейн с пързалка, заведения за хранене и напитки, санитарен възел. Водата в основния басейн е минерална, с температура 27˚.\r\nРедовните цени за посетители се запазват същите, каквито бяха през миналата година. 4 лева ще струва входната такса за възрастен, 3 лева - за дете. Месечните карти за възрастни ще са валидни  за целодневно ползване на басейна и ще струват 50 лева, а за деца до 14-годишна възраст – 40 лева. За членовете на организирани групи по плуване с преподавател ще се заплаща по 10 лева на месец.       Такива са условията за ползване на Градския басейн и от деца, които са членове на спортни клубове, развиващи дейността си в община Асеновград.\r\nРаботното време на съоръжението е от 08:00 ч. до 20:00 ч., от петък до вторник, включително. В сряда басейнът може да се посещава в часовия пояс от 08:00 ч. до 13:00 ч., а в четвъртък няма да работи.", "date": "2018.05.25", "title": "Безплатен вход за Градския басейн в Асеновград днес"}
{"url": "https://www.actualno.com/blagoevgrad/v-bansko-otbeljazaha-tyrjestveno-24-maj-snimki-news_676305.html", "text": "  24 май – Денят на българската просвета и култура и на славянската писменост, бе честван тържествено в Банско с концерт на площад „Никола Вапцаров”. Пред погледите на цялата общественост в града, бяха отличени повече от петдесет развълнувани ученика, постигнали призови места на регионални, областни или национални конкурси, състезания и олимпиади в сферата на науката и образованието, съобщиха от Общината.  Девет учителя и културни дейци също получиха своето признание за дейността си през годината, като лично кметът на община Банско връчи отличията. За всеки призьор в Деня на буквите, напълно естествено бе предвидена специална книга – подарък, която бе връчена лично от кмета Георги Икономов и народния представител от Банско Александър Мацурев. А просветните и културни центрове на територията на общината – читалищата, получиха за своите библиотеки емблематичната трилогия на Димитър Талев – „Самуил”.   „Свято е делото на равноапостолите Кирил и Методий, сътворили Азбуката и дали право на българите и на всички славяни заслужено да се гордеят, че са градители на европейската цивилизация. Днес буквите на България са азбука на Европа. Ние имаме право да се гордеем с дълбоките си корени, с блестящия талант на българските творци, учени и дейци на просветата и културата, с интелектуалния потенциал на нацията. Убеден съм, че само народи, които поставят на пиедестал културата, просветата и науката, своята писменост и стремеж към знания, имат изключителната възможност да останат във времето. И не на последно място бих искал да кажа – гордея се с вашите постижения, ученици! Пожелавам ви да участвате и печелите още много конкурси и изпити през живота си!”, отправи своят поздрав градоначалникът.    Тържествената част бе последвана от празничен концерт, подготвен от талантливите деца на Банско с участието на състави и изпълнители към читалище „Никола Вапцаров” и учебните заведения. Танцова формация „Веселие” и ТА „Забавление”, състав „Арт денс”, „Силвана денс”, изпълнителите към фолклорна група „Банска младост, както и вокалната група към СУ „Неофит Рилски”, създадоха неповторима атмосфера на приповдигнатост и гордост с българската ни идентичност. По традиция, празникът продължи с тържествен обяд за всички културни и просветни дейци от общината, и домакинстван от кмета Георги Икономов.", "date": "2018.05.25", "title": "В Банско отбелязаха тържествено 24 май (СНИМКИ)"}
{"url": "https://www.actualno.com/sciencelogy/belgijskata-komisija-za-zashtita-na-lichnite-danni-shte-razgleda-jalba-sreshtu-instagram-news_676300.html", "text": "   Жалбата е от австрийски студент в Белгия, който по-рано предприе подобни действия срещу Facebook.  Влезлите от днес в сила нови правила за защита на личните данни изискват дружествата и организациите да поискат изричното съгласие на потребителите, за да ползват техните данни.   Според студента разпратените до потребителите съобщения съдържат своеобразна заплаха и не предоставят свободен избор, както всъщност предвиждат променените правила. Вместо да имат избор, потребителите са заплашени от отказ от услуга, ако не се съгласят данните им да бъдат използвани.   Сходни жалби има подадени в някои от европейските страни срещу големи интернет гиганти. Според новото европейско законодателство те може да бъдат глобени с до четири процента от световния им търговски оборот при нарушаване на изискванията.", "date": "2018.05.25", "title": "Белгийската комисия за защита на личните данни ще разгледа жалба срещу Instagram"}
{"url": "https://www.actualno.com/america/eksplozija-v-ontario-ranenite-sa-naj-malko-15-news_676283.html", "text": "  Поне 15 души бяха ранени при взрив в ресторант в Онтарио, Канада. Състоянието на трима от тях е критично, съобщават световните агенции.  Според информация на местите власти двама души нахлули вътре и взривили самоделна бомба, след които веднага напуснали заведението.\r\nКъм този момент полицията все още издирва заподозрените.    ", "date": "2018.05.25", "title": "Експлозия в Онтарио. Ранените са най-малко 15"}
{"url": "https://www.actualno.com/plovdiv/pet-sela-v-plovdivsko-ostanaha-bez-voda-news_676333.html", "text": "  Жителите на пет села в Пловдивска област са с нарушено водоподаване заради аварии по водопреносната мрежа. Това съобщиха за Радио „Фокус“ – Пловдив от водоснабдителното дружество, обслужващо областта.  Без вода до 16.00 часа са абонатите в селата Козаново, Тюркмен, Борец, Зелениково и Брестник. Екипите на водоснабдителното дружество работят и по остраняването на аварии на територията на градовете Асеновград и Пловдив.   До 15.00 часа ще е нарушено водоподаването към жителите на кв. „Изток“ в град Асеновград. Без вода са и домакинствата в района на улиците „Кирил Нектариев“, „Марин Дринов“, „Рила“ и „Стоян Михайловски“ в град Пловдив.   ", "date": "2018.05.25", "title": "Пет села в Пловдивско останаха без вода"}
{"url": "https://www.actualno.com/asenovgrad/miting-v-asenovgrad-v-denja-na-deteto-sreshtu-zastrojavane-na-zelena-plosht-news_676309.html", "text": "     Градинката се намира на кръстовище между улиците „Бузлуджа“, „Сливница“ и „Искра“. За проблема сигнализираха жители на района. От трибуната на местния парламент, проблемният въпрос бе поставен на вниманието на Общински съвет-Асеновград от Илия Петров - представител на Инициативния комитет.   Вместо построяване на 8-етажна жилищна сграда, гражданите настояват пространството да остане зелена площ и да бъде благоустроено - да се изградят детска площадка, да се поставят пейки, чешма, беседки, пързалка, осветление и т.н. Хората искат градинка и място, на което да играят децата им.   Най-близките детски площадки са на няколко километра – в центъра на града и в квартал \"Баделема\". Граждани разказват, че мястото, заедно с бившия Младежки дом, е обявено за парк още през 1932 г., а днешният казус води началото си от 90-те години на миналия век. По думите им тогава общинари са изготвили документ с невярно съдържание, чрез който тази земя е преотстъпена на частно лице. Знаейки какво извършват, общинските служители са изчакали да отмине 10-годишният срок на валидност за понасяне на наказателна отговорност. През октомври миналата година Общински съвет-Асеновград прие решение, с което разрешава изготвяне на ПУП за жилищно застрояване. За разрешаване на проблема е организирана подписка.\r\nИскането на протестиращите е процедурата да бъде спряна, а общинските съветници да преразгледат и съответно да изменят решението си, както и да ревизират причината за преотстъпването на земята. Желанието на гражданите е да се организира публичен дебат, на който да бъдат изслушани всички гледни точки и доводи на заинтересованите страни. Ако това не се случи, хората искат провеждане на местен референдум по казуса. Жители на квартала заявиха, че ако гласът им не бъде чут от местната управа, ще отнесат проблема до национално и европейско ниво.       Освен подписката, асеновградчани организират и протестен концерт-митинг в Деня на детето (01.06.18 г.), в градинката от северната страна на Палеонтологичния музей в Асеновград, намираща се на улица „Сливница“ №35 - на завоя за квартал Баделема. „Нека всички родители с децата да отидем на този концерт, за да спрем това продължаващо безобразие, защото никой няма право да отнема мястото им за игра.“, пишат в социалната мрежа инициатори.", "date": "2018.05.25", "title": "Митинг в Асеновград в Деня на детето срещу застрояване на зелена площ"}
{"url": "https://www.actualno.com/society/oshte-mesec-antikorupcionnijat-organ-shte-proverjava-dali-peevski-e-v-konflikt-na-interesi-news_676319.html", "text": "   Това съобщава сайтът Clubz.bg, цитирайки информация от комисията.  Законовият срок от два месеца, в който антикорупционното звено трябваше да за депутата от ДПС, не са били достатъчни за новосформирания мегаорган. Затова е било поискано удължаване с още 30 дни, което значи, че комисията трябва да вземе решение около средата на юни. Опцията за удължаване на срока е предвидена в закона за случаи, в които е налице \"фактическа или правна сложност\" на разглеждания казус и може да се ползва еднократно.   В началото на февруари Пеевски и колегите му , и внесоха изменения в Закона за задължителното депозиране на печатни и други произведения. Най-общо проектът предвижда всички медии - не само печатните, както е сега по закон, а и радиостанциите, телевизиите, сайтовете, да депозират пред Министерството на културата .   Седмица след като законопроектът бе внесен в парламента, политическа партия \"Да, България\" изпрати до Комисията за борба с корупцията, конфликт на интереси и парламентарна етика към Народното събрание сигнал срещу народния представител. Комисията обаче не разгледа казуса по същество, а поиска становище от правната дирекция на Народното събрание.\r\nТам постъпи и искане от Пеевски да каже дали той е в конфликт на интереси като прави предложения за изменения в медиен закон, а същевременно е издател на медии. Дирекцията отказа да се занимава с казуса и питането беше препратено до Комисията за противодействие на корупцията и за отнемане на незаконно придобитото имущество       ", "date": "2018.05.25", "title": "Още месец Антикорупционният орган ще проверява дали Пеевски е в конфликт на интереси"}
{"url": "https://www.actualno.com/curious/lora-krumova-sliza-ot-ekran-news_676339.html", "text": "      За това съобщи вестник \"168 часа\", а по-късно самата водеща потвърди новината: \"Ако всичко е наред, живот и здраве, ще си имаме момиченце. Не е инцидентна история, планирахме го\", споделя тя пред \"24 часа\".\r\nВсе още не е известно дали някой, ще замества Лора или нейната колежка Мира Иванова ще води предаването \"Събуди се\" сама в събота и неделя.   38-годишната Лора вече има едно дете - син на име Явор, който тази есен ще стане на 5 годинки. Именно през есента трябва да се роди бебето, което се очаква да бъде момиченце.", "date": "2018.05.25", "title": "Лора Крумова слиза от екран"}
{"url": "https://www.actualno.com/crime/advokatyt-na-ivancheva-zakonyt-ne-zabranjava-da-podpisva-dokumenti-ot-zatvora-news_676280.html", "text": "  Десислава Иванчева не е въздействала на свидетели по делото срещу нея, защото техните показания са косвени и защото вече са дадени. Делото срещу нея основно почива на намерените в служебния ѝ автомобил пари и на показанията на Александър Ваклин. С тази теза адвокатът на Иванчева – Марин Марковски, се противопостави на решението на съда да отстрани Иванчева от длъжност.  По закон г-жа Иванчева е невинна до доказване на противното. Няма как да бъде отстранена преди това – затова си пускаше отпуски, за да облекчи ръководството на общината, обясни Марковски пред Нова телевизия.   Нарушила ли е закона с действията си (бел. ред. – с подписването на документи от затвора) – не е, убеден е Марковски.   Срещу решението за отстраняване на Иванчева ще има жалба, каза юристът, но уточни и, че Иванчева обмисля дали сама да не се оттегли от поста заради всичко случило се.", "date": "2018.05.25", "title": "Адвокатът на Иванчева: Законът не ѝ забранява да подписва документи от затвора"}
{"url": "https://www.actualno.com/europe/cipras-na-pregovori-sme-za-da-si-vzemem-imeto-makedonija-obratno-news_676344.html", "text": "   след срещата си със солунския кмет Янис Бутарис.  Ципрас, отговаряйки на журналистически въпроси, не се спря на преговорите, които се водят в Ню Йорк, а на това, защо Атина приема съставно име, обръщайки се към всички онези, които в Гърция обвиняват правителството, че \"то дава името Македония \".   Припомняме, че в Ню Йорк, в централата на ООН, министрите на външните работи на Македония и Гърция - Никола Димитров и Никос Кодзияс. Преговорите за разрешаване на спора за името на Македония продължиха 6 часа без особен резултат. От македонското министерство на външните работи съобщиха, че днес (25 май) ще има нова среща.   След срещата гръцкият премиер бе критикуван от , че мълчи по темата.\r\n„Ние сме в преговори, които са деликатни, критични, предприети са стъпки напред. Продължаваме да защитаваме национална позиция и когато вече съм в Солун, в Македония, искам да го кажа, защото чувам някои да казват, че не дават името. Ние сме тук, опитвайки се да си върнем нещо, не да даваме нещо. Да вземем нещо, което преди 70 години е дадено, от други, не от нас“, каза гръцкият премиер, обяснявайки, че съседната страна и в рамките на Югославия, и след разпадането ѝ използва името Македония \"без никакво друго определение\".       Ципрас смята, че името без определение \"насочва към античния гръцки свят и голямото културно наследство на гръцката Македония\", а в преговорите Атина се стреми това да си го върна, нещо, което според Ципрас, \"не е лесно\", предаде БГНЕС.\r\n„Това е съчетаването на привидно противоположни понятия, имат държавен субект, който 70 години се нарича Македония, а няма нищо общо с Александър Велики и с този исторически процес. Те имат славянски и албански корени и го признават. Което означава, че ако получим определение пред името Македония, е голяма победа и още по-голяма ще е да се договорим, че едно е нашата Македония, което идва от дългата традиция на гръцкия античен свят, а друго е тяхната традиция и техния културен знак“, каза Ципрас и подчерта, че Гърция нито игнорира, нито мисли, че Македония няма традиции или културно наследство, но става дума за две различни неща.\r\nГръцкият премиер добави, че е време двете страни да съществуват заедно, да си сътрудничат и да живеят в мир в полза на целия регион.       ", "date": "2018.05.25", "title": "Ципрас: На преговори сме, за да си вземем името Македония обратно"}
{"url": "https://www.actualno.com/curious/tova-video-razplaka-celija-svjat-news_676345.html", "text": "  Млад мъж от Англия получи най-невероятния подарък за рождения си ден. Той се нуждае от спешна трансплантация на бъбрек, но нито един от родителите му не е неподходящ за донор.  На личния му празник обаче брат му поднася най-невероятната изненада. Болният брат заснема трогателно видео, без изобщо да очаква какво предстои, което предизвика сълзите от умиление на десетки потребители в интернет.    , пише братът в поздравителната картичка - изненада за рождения ден.   Видеото е публикувано на официалната страница на Daily Mail във Facebook.     ", "date": "2018.05.25", "title": "Tова ВИДЕО разплака целия свят"}
{"url": "https://www.actualno.com/curious/8-neshta-koito-trjabva-da-znaete-za-svatbata-na-megan-i-hari-news_676351.html", "text": "  Накрая се случи! На 19 май 2018 г. принц Хари и Меган Маркъл официално стават съпруг и съпруга. Те също така печелят кралските си титли. Според изявление, издадено от кралското семейство, принц Хари сега е Негово Кралско Височество херцог на Съсекс, а Меган става херцогиня на Съсекс, след като се омъжва за своя принц.  Ако не сте имали шанса да гледате кралската сватба на живо, ето какво трябва да знаете за нея: От неразбираемия си грим към сантименталния букет и невероятния воал, херцогинята на Съсекс не ни разочарова. Продължете да четете, за да разберете защо.    Меган веднъж казала: \"За всички мои приятели, които се сблъскват с проблема на луничките, ще споделя с вас нещо, което баща ми ми каза, когато бях по-млада. Лице без лунички е нощ без звезди. Когато той водеше дъщерята си по пътеката на големия сватбен ден, вероятно Меган си спомня думите му и гордо носи своите \"звезди\".\r\nКогато Хари вдигна воала на булка, гримът на Меган и луничките се разкриха. В истинската форма на Меган Маркъл, тя поддържаше нещата прости с малко бронзови сенки на очите, лека очна линия, мигли и бледо розово за цвят на устните. Възможно е Мегън дори да не е направил грима си професионално. Момиче от двореца заяви пред \"Експрес\", че две от нейните приятелки от Щатите, които не са професионални гримьорки, са били натоварени с тази задача.     Макар че обикновено избира разхвърляни кокове за кралски ангажименти, сега булката избра по-прибран кок. Вместо да остави някакви пуснати кичури около лицето й, тя реши да издърпа цялата си коса с леки усуквания, завършвайки цялата прическа с нисък кок, като цялата коса е прибрана зад ушите. Също така избра да запази пътя на косата й.   Може би най-добрата част от сватбената й коса е, че е толкова в неин стил. Да, сега може да бъде херцогинята на Съсекс, но това не означава, че тя трябва напълно да се превърне в нов човек, нали?  Меган веднъж казала на Бърчбокс, че използва черешова четка за коса  и спрей за коса, за да укроти нейните хвърчащи коси. \"Това е особено полезно за един елегантен кок\", обясни тя. Може би, именно затова тя е направила косата си толкова добра за нейния сватбен ден.     Никой не беше сигурен коя, от всички диадеми Меган щеше да носи на сватбата си. Всъщност, кралската експертка Лесли Фийлд, автор на \"Бижутата на кралицата\": Личната колекция на Елизабет II, казала на хората, че е имала идея преди сватбата, като казва: \"Няма да има традиционна фигура, означаваща диамантена диадема\".\r\nВ крайна сметка Меган решава да сложи традиционната - и това беше невероятен избор. Кралица Елизабет II, сега баба на Меган, й е подарила ослепителната диадема. Кралица Мария купила деликатната диамантена диадема от луксозния бижутер Garrard, базирана в Лондон през 1925 г. Когато Кралица Мария починала, диадемата остана в семейството, първо наследена от снаха, принцеса Маргарет. Според хората, принцеса Маргарет, единствената сестра на кралица Елизабет, също носила диадемата в миналото.    Меган искаше сватбените  диаманти да бъдат минимални, но очевидно един от важните атрибути трябваше да е нейният сватбен пръстен. Според ABC News, херцогът е поставил уелски златен сватбен пръстен върху пръста на своята булка. Пръстенът е проектиран в работилницата \"Клейв\", същото място, което е отговорно за феноменалния годежен пръстен на Меган.  Използването на уелското злато в пръстените е вековна традиция в британското кралско семейство. Тези дни, обаче, уелското злато е невероятно рядко, тъй като мините са изчерпани. Независимо от това, кралското семейство има свой собствен списък на желаното злато, според изявление, публикувано от тях (чрез BBC News). За щастие за Меган, това означава, че е успяла да продължи традицията, която започва още през 1923 г., когато Елизабет Боус Лион (майката на кралицата) се жени за Джордж VI.    Макар, че Меган държеше бижутата да са прости - толкова прости, колкото може да бъдат, докато носеше блестящата диадема - тя сложи и два диаманта на ушите си. Според хората, невероятно красивите и изящни диамантени обици на Меган са изработени от френския бижутер Картие. Меган свързваше обеците с класическа диамантена гривна, също от Картие, която носеше на дясната си китка.  Минималистичните решения на Меган, когато става дума за бижута, се очакваха от някои. Меган определено не прекаляваше и изборът й несъмнено подчертава естествената й красота.    Букетът на Меган беше, както повечето неща от сватбения ден, минималистичен и изискан. Въпреки това историята зад букета е за истински сълзи и го прави много по-красив.  В петък, в деня преди сватбата си, Хари се спрял на частната градина на Мегън в двореца Кенсингтън. След това избрал цветя за булчинския букет, който скоро щеше да бъде в ръцете на булката. Изявление на кралското семейство (пред хората) потвърждава, че след това ги е дал на сватбената цветарка, Филипа Крадок, за да могат да бъдат включени в цветната подредба. Знаейки, че Хари подбира цветя за Меган, е много очарователно, но тази приказка става още по-сладка. Цветята, които Хари избрал, били любимите на покойната му майка, принцеса Даяна. Според хора от двореца, Хари използва цветята като начин да почете паметта на майка си в сватбения си ден. Не плачете!\r\nБукетът на Меган включваше и сладък грах, момина сълза, астилби, жасмин и лавровица, какъвто е обичаят при кралските сватби. Булчинският букет бе завързан с копринена панделка. Великолепно!    Когато кралица Елизабет II се ожени за принц Филип, тя носела привлекателна рокля с масивен 15-метров шлейф на роклята. За сравнение, шлейфът на Меган беше относително къс. Воалът й обаче беше огромно дълъг -16-метров и може би е най-невероятният кралски воал досега.  Според хората, воалът е правен \"стотици часове\", а онези, които са имали отговорността да работят върху него, измивали ръцете си на всеки половин час, като се уверяват, че не замърсяват парчетата. Завесата е изработена от копринен тюл и включва ръчно бродирани цветя.  Меган също добави американско докосване до воала й, като добави държавното цвете на Калифорния, калифорнийския мак. В допълнение, горната част включваше и цветовете на Wintersweet, които са засадени отпред на къщата на Нотингам, която тя споделя с Хари, и реколтата от пшеница, която символизира както любовта, така и благотворителността. Докато всяко бижу, всяко парче грим и всяка красота на косата, несъмнено накараха сватбения ден на Меган да изглежда уникален, нейната рокля беше тази, която закотвяше всичко.  Изработена от коприна в цвят слонова кост, кралската сватбена рокля на Мегане едновременно модерна, безкрайнаи деликатна. Обикновена линия с леко деколте и три четвърти ръкави - всичко, което се надявахме да видим.", "date": "2018.05.25", "title": "8 неща, които трябва да знаете за сватбата на Меган и Хари "}
{"url": "https://www.actualno.com/showbusiness/zashto-princ-filip-edva-ne-propusna-svatbata-na-hari-news_676297.html", "text": "  Херцогът на Единбург и съпруг на кралица Елизабет II Филип бе фотографиран на сватбата на принц Хари и Меган Маркъл със посинено око. Оказва се, че този факт има съвсем логично обяснение - принцът претърпял инцидент само няколко дни преди въпросната церемония.  96-годишният Филип паднал тежко докато се къпел и спукал ребро. Ужасната злополука идва съвсем скоро след друго препятствие - операция на бедрената става, отбелязва express.co.uk.   Въпреки новото премеждие принцът не само не се замислил дали да присъства на сватбата, но и отказал всякаква помощ при придвижването си.    Принц Филип е \"железен херцог\". Фрактурите на ребрата са доста болезнени, тъй като те се движат, когато мърдаме, дишаме и говорим, споделя лекуващият го лекар.       Семейният биограф Пени Юнор описва присъствието на церемонията в църквата като \"напълно героично\". \"Като се има предвид, че той е 96-годишен и операцията беше само преди шест седмици, мисля, че това показва колко необикновен човек е той . Това означава много за принц Хари. Той е изключително привързан към дядо си\", споделя тя.      ", "date": "2018.05.25", "title": "Защо принц Филип едва не пропусна сватбата на Хари?"}
{"url": "https://www.actualno.com/varna/vyv-varna-deca-sreshtu-deca-zaradi-detska-ploshtadka-news_676311.html", "text": "  Кой е казал на децата, че ние искаме премахване на площадката? С този въпрос живущи в блок 13 във варненския квартал „Чайка” се обърнаха към кмета на морската ни столица Иван Портних.  Казусът касае детска площадка, която, според живущите, била изградена твърде близо до блока и те искат преместването ѝ. За да бъде обсъден казусът, било направено обществено обсъждане – на 23 май, на което се появил зам.-кметът Тодор Иванов. Само че на обсъждането дошли и деца, живеещи в блоковете 15 и 16, които с плакати и подписка се обявяват против махането на площадката.\r\nЗаради случилото се, живеещите в блок 13 отправят 6 въпроса към варненския кмет Иван Портних. Те са следните:   1. Кой е казал на децата, че ние искаме премахване на площадката? Ние също имаме деца и просто искаме нейното преместване!\r\n2. Как деца от 15 и 16-ти блокове са се самоорганизирали с плакат, протокол и подписка за 24 часа, след като на тези блокове общината дори не беше разлепила уведомления за среща?    3. Кому е нужно при споделяне на проблеми на живущите, да се докарва агитка от малолетни които да скандират?\r\n4. Как се чувстват нашите деца от бл. 13, които са по-малко на брой, площадката е под балконите им и другите деца ги обвиняват че искат да я премахнат??\r\n5. Кому беше нужна истерия и конфронтация между деца, родители и пенсионери,която се получи?    6. Защо доказвате правотата на площадката да е прилепена до бл. 13 с организирано докарване на граждани от съседни блокове (на които тя логично не пречи) и провокиране на напрежение?", "date": "2018.05.25", "title": "Във Варна: Деца срещу деца заради детска площадка"}
{"url": "https://www.actualno.com/curious/chujte-himna-na-svetovnoto-po-futbol-2018-video-news_676381.html", "text": "     Сингълът \"Live It Up\" събира някои от най-успешните съвременни артисти за създаването на песен за най-голямото събитие в света на футбола, което стартира на 14-ти юни в Русия.\r\nСветовноизвестният актьор, изпълнител, композитор и носител на наградата \"Грами\", Уил Смит заедно с един от най-успешните латино ърбан и регетон артисти, носител на наградата Грами за латино музика – Ники Джем и поп сензацията от Албания Ера Истрефи – се обединяват в сингъла \"Live It Up\", официалната песен за световното първенство по футбол.   Музикален продуцент на сингъла е супер успешният DJ, композитор и носител на \"Грами\" – Diplo – който казва: \"За мен е удоволствие и чест да напиша и продуцирам тази песен. Никога до момента не съм участвал в толкова разнообразен творчески екип от артисти от различни жанрове и континенти, които се обединиха в отбор и създадоха страхотна атмосфера в песента\".     Официалната песен \"Live It Up\" ще бъде представена на живо на финала на първенството (2018 FIFA World Cup), който ще се проведе на 15-ти юли на олимпийския комплекс \"Лужники\" в Москва. Очаква се събитието да събере над един милиард телевизионни зрители от целия свят. За новия музикален проект, Уил Смит казва: \"Истински съм поласкан от поканата за участие в проекта. Ужасно вълнуващо е, че ще изпълним песента на финала на световното първенство по футбол в Москва. Това е едно от най-мащабните спортни събития в света, което събира хора от всички краища на планетата, за да се наслаждават, забавляват и вълнуват от магията, наречена футбол. Сътрудничеството с Ники, Дипло и Ера за песента е страхотна музикална еклектика от различни вкусове и жанрове, обединени в обща мелодия. С тази песен, ние просто искаме целият свят да танцува\".    Преди дни, Ники Джем, Уил Смит и Ера Истрефи приключиха снимките на видеото към сингъла. Видеото на \"Live It Up\" е реализирано в Будапеща, където в момента се провеждат снимките на най-новия филм с участието на Уил Смит.    \"Да съм част от официалната песен за Световното първенство по футбол в Русия е изключително вълнуващо преживяване за мен. Работата с такива големи звезди като Дипло, Уил Смит и Ники Джем е невероятна! Още повече, че аз съм и страстен футболен фен и нямам вече търпение първенството да започне.\" – споделя албанската певица Ера Истрефи.\r\nКралят на регетон музиката, Ники Джем, заявява: \"Да запишеш песен-химн за световно първенство е постижение, което оставя за цял живот. Не са много артистите на планетата, които имат привилегията да са част от този свят. Много съм горд и щастлив, и един ще мога да кажа на внуците си \"Вижте какво направих\". ", "date": "2018.05.25", "title": "Чуйте химна на Световното по футбол 2018 (ВИДЕО)"}
{"url": "https://www.actualno.com/society/pravitelstvoto-shte-stroi-polovin-magistrala-s-parite-za-cjala-news_676383.html", "text": "  Със свое решение No 6834/23.05.2018 тричленен състав на Върховния административен съд (ВАС) оставя в сила решението по оценка за въздействие върху околната среда (ОВОС) от 2017 г. по одобрената от правителството алтернатива едната посока на автомагистрала Струма да минава през Кресненското дефиле, а другата – през планината, източно от дефилето. За това предупреждават от коалициите от неправителствени организации „За да остане природа в България“ и „За Кресна“.  Делото беше заведено от граждани и от екологично сдружение „За Земята“. Причината е, че още през 2008 г. е одобрено решение по ОВОС за изграждане на магистрала Струма. То действа и в момента и никога не е било изменяно. Според него отсечката от магистрала Струма в Кресненско дефиле може да бъде построена или чрез дълъг тунел, или чрез цялостен източен обход на дефилето, а сегашното шосе да остане от локално значение.   Решението на ВАС от 23 май 2018 г. създава опасен прецедент. То оставя в сила документ, който противоречи на друг документ по същия проблем, а правителството ще следва този от двата, който му е по-изгоден. Това е пълен срив на държавността и правовата държава.   Решението създава следните проблеми:\r\n- Окончателно се обрича на разрушаване природата на Кресненското дефиле, което е важен коридор за редки и застрашени животински видове по българското и европейското законодателство.       - Близо 5 000-те жители на община Кресна остават без локален и обходен път на европейската магистрала. Достъпът до населените места и земеделските земи и териториите в общината ще бъде силно затруднен за всички местни жители от тази община, защото те ще имат достъп до тях само когато пътуват в едната посока на магистралата и ще трябва да обикалят десетки километри, за да стигнат.\r\n- Окончателно ще бъде съсипан развиващият се в дефилето туризъм, като популярните рафтинг и спускане с лодки по река Струма. Те просто ще станат опасни или невъзможни за практикуване.\r\nПри подобни случаи в Роспуда и Беловежа в Полша Европейската комисия предприе стъпки, които спряха опасните развития. В случая с Кресна обаче ЕК създава впечатление за двоен стандарт, защото липсват последователни действия спрямо българското правителство, въпреки европейските средства за магистрала Струма и неспазеното решение първо да се построи участъкът от магистралата в района на дефилето, а след това останалите.       Взимането на безпринципни и незаконни решения, налагането на цензура в медиите и затварянето на очите поради конюктурни и политически съображения, включително и от страна на Европейската комисия, не е начинът да се постигне изграждането на европейска магистрала и да се получи обществена подкрепа от политиците за подобни действия. Със сегашното решение на съда българското правителство получава зелена светлина да построи половин магистрала с парите за цяла, казват природозащитниците.", "date": "2018.05.25", "title": "Правителството ще строи половин магистрала с парите за цяла"}
{"url": "https://www.actualno.com/society/operacija-jylti-stotinki-sybra-70-000-lv-news_676310.html", "text": "  Осмото издание на националната дарителска кампания на Vivacom Операция \"Жълти стотинки\" успя да набере общо 70 000 лв.   . Даренията ще бъдат насочени към \"Център за Надежда\" в София, за дългосрочно осигуряване на още рехабилитатори и подобряване на грижата на децата с множествени увреждания, които го посещават. Това ще облекчи значително ежедневието им и ще подобри качеството им на живот. Ще донесе повече спокойствие за техните родители, които трудно съчетават сериозните грижи за дете с множествени увреждания и ходенето на работа на пълен работен ден. Средствата ще бъдат разпределени така, че да осигурят ежедневна рехабилитация на място в Центъра за следващите две години. В \"Център за Надежда\" грижа и терапия получават 50 деца.\r\nВ дарителската кампания на Vivacom участваха клиенти на телекома, които имаха възможност да даряват своето ресто в магазините на компанията. В нея се включиха и 25 партньора с над 1700 търговски обекта. Към тях по своя инициатива се присъединиха още десетки малки търговски обекти и много офиси в цялата страната, заявявайки от специалните \"касички за жълти стотинки\". Така в инициативата се включиха отделни семейства и служители на по-малки или по-големи фирми, училища, книжарници, кафенета и магазини.    , които с личния си пример вдъхновиха стотици хора да оставят своето ресто или да заявят специална касичка за своето работно място.\r\nНие от медийна група Webground, в която влизат сайтовете Actualno.com, Expert.bg, iWoman.bg, Sportlive.bg и Sofialive.bg, също се включихме в кампанията.    ", "date": "2018.05.25", "title": "Операция \"Жълти стотинки\" събра 70 000 лв"}
{"url": "https://www.actualno.com/crime/popfolk-pevicata-emilija-pretyrpja-tejka-katastrofa-news_676269.html", "text": "  Тежка катастрофа претърпя попфолк певицата Емилия. Тя е пътувала заедно с годеника си Жорж Башур, но нито един от двамата не е бил шофьор. Шофирал е синът на Башур, според Нова телевизия.   Именно състоянието на младия мъж, 19-годишен, е най-тежко. Той е с опасност за  живота, тъй като има тежка черепно-мозъчна травма. Освен това има и  гръдно-коремна травма.   Емилия е настанена в клиника по хирургия с гръдна травма. Годеникът ѝ Жорж Башур е с лицева травма в лицево-челюстна хирургия. И двамата са без пряка опасност за живота.\r\nВсички са приети в болница \"Св. Анна\".    Според предварителната информация катастрофата е станала на 37 километър на АМ \"Тракия\", в посока Пловдив - заради аквапланинг. Единственият участник в катастрофата е автомобилът, в който са се возили тримата.", "date": "2018.05.25", "title": "Попфолк певицата Емилия претърпя тежка катастрофа"}
{"url": "https://www.actualno.com/crime/vyv-varna-hvanaha-6-tona-amfetamini-news_676343.html", "text": "  Окръжната прокуратура във Варна е започнала досъдебно производство заради контейнер с 6 тона амфетамини, засечен в морската ни столица.  Пратката е хваната на пристанище Варна-запад. Тя е била разтоварена, като за получател на стоката в контейнера бил посочен гражданин на страна от Европейския съюз. По документи в контейнера трябвало да има лимонена киселина.\r\nКонтейнерът е засечен по метода на анализ на риска. При започналата незабавна проверка и направен полеви тест е установено, че в 300 чувала се съдържат 6 тона амфетаминопроизводни.      Действията по досъдебното производство по член 242 от Наказателния кодекс продължават. Съгласно текста, за такова деяния - трафик на високорискови наркотични вещества, виновният се наказва с лишаване от свобода от 10 до 15 години и глоба от 100 000 до 200 000 лева. Ако става въпрос за рискови наркотични вещества, наказанието е лишаване от свобода от 3 до 15 години и глоба от 10 000 до 100 000 лева.      ", "date": "2018.05.25", "title": "Във Варна хванаха 6 тона амфетамини"}
{"url": "https://www.actualno.com/cinema/gryckijat-operator-wind-obogati-novata-si-tv-i-video-usluga-sys-starta-na-viasat-history-viasat-explore-i-viasat-nature-news_676340.html", "text": "  WIND VISION, нова ТВ и видео платформа в Гърция, стартира трите водещи документални канала от международната компания Viasat World. Viasat History, Viasat Explore и Viasat Nature стартираха едновременно със старта на новата платформа на 26 април, достъпна за всички клиенти на оператора WIND.  С 4KTV резолюция и HDR 10 технология за оптимално изживяване, както и ТВ гайд за навигиране на съдържаннието по три възможни начина, WIND VISION може да се похвали като големия иноватор на гръцкия пазар в момента. Платформата има вградена функционалност за мултискрийн, което означава, че аудиторията може да ползва съдържанието когато, където и както пожелае.\r\nС харизматични водещи, експертни мения и фокус върху европейската история и предлагайки свеж поглед към вече познати истории, е водещият посветен на история канал, който вече е част от програмата на WIND VISION. Програмните акценти при старта включват: документалният , представен от историка , проследяващ турбулентните векове на изграждане на ранна Европа; , разказ от за онзи момент в историята на кръстоносните походи, когато християнски свещеник (Франциск от Асизи) и султан (Султан Ал Камил) се срещат; както и , една от най-известните двойки в модерната история, с водещ , историк, автор, презентатор и отличен с награди учен.    Прям и пламенен, показва изумителни места и същества от естествения свят, с увлекателни истории от изявени водещи, които придават живот на разказа и отвеждат зрителя до дестинации с „дива“ красота. Текущата програма включва поглед от близо към тайния живот на най-известните, а понякога – най-малко познати – убийци на Австралия, включително отровни змии, чудовищни крокодили и отровни паяци; , пък, ни запознава с истинскиата Д-р Дулитъл, чиято мисия е да установи как комуникират животните.    Любопитен, приключенски и решителен, разкрива новото и необикновеното – от най-скорошни проучвания до ежедневния живот на герои, които правят нещата различно. Сред програмните акценти са с най-изумителни истории и клипове на каскади, шеги и домашни експерименти, уловени от камера; втори сезон на състезателното риболовно шоу , който стартира едновременно със старта на услугата WIND Vision, както и документалния филм в 8 части - известният холивудски актьор е домакин на екип от занаятчии, които умело възпроизвеждат емблематични исторически оръжия с древни и модерни инструменти. показват едни от най-търсените заглавия като повечето предавания са създадени в последните три години.      коментира    , каза ", "date": "2018.05.25", "title": "Гръцкият оператор WIND обогати новата си ТВ и видео услуга  със старта на Viasat History, Viasat Explore и Viasat Nature"}
{"url": "https://www.actualno.com/crime/200-kg-heroin-otkriha-nashi-mitnichari-na-kapitan-andreevo-news_676314.html", "text": "  200 кг хероин са конфискували митничари на ГКПП „Капитан Андреево“. Дрогата била скрита в товарен автомобил, пълен с фаянсови плочки.  Наркотикът е открит с помощта на обучено куче.   Крайната цел е била Белгия.   От МВР съобщиха, че подробности за акцията ще изнесе на брифинг по-късно днес главният секретар Младен Маринов.", "date": "2018.05.25", "title": "200 кг хероин откриха наши митничари на \"Капитан Андреево\""}
{"url": "https://www.actualno.com/europe/parlamentyt-na-hyrvatija-odobri-nov-ministyr-na-ikonomikata-news_676374.html", "text": "  Парламентът на Хърватия одобри Дарко Хорват за нов министър на икономиката, след като неговият предшественик напусна заради критика срещу начина, по който се справяше с кризата в хранително-вкусовия гигант „Агрокор“ – най-голямата частна компания в страната, предава \"Фокус\".  Общо 77 от 151 депутати гласуваха в полза на Хорват. Според министър-председателя Андрей Пленкович новият министър „има необходимия опит“ да приложи икономическите реформи, които са необходими на страната.   Според опозицията назначението е „козметично“ и са необходими нови избори заради начина, по който правителството се справя с кризата в „Агрокор“.   Бившият министър на икономиката Мартина Далич подаде оставка, след като бе обвинена в конфликт на интереси по време на реструктурирането на „Агрокор“. Тя отрече да е извършвала престъпления но допълни, че се оттегля, за да не бъде в тежест на правителството.", "date": "2018.05.25", "title": "Парламентът на Хърватия одобри нов министър на икономиката"}
{"url": "https://www.actualno.com/society/prognoza-za-vremeto-25-maj-petyk-news_676259.html", "text": "  Днес ще преобладава слънчево време. Около обяд отново ще се развива купеста и купесто-дъждовна облачност и на много места ще има краткотрайни валежи от дъжд с гръмотевични бури, ще има условия и за градушки. Ще духа слаб до умерен вятър от изток-североизток. Максималните температури ще са между 25° и 30°. Такава е прогнозата за времето на Националния институт по метеорология и хидрология (НИМХ), съобщи за Агенция „Фокус“ дежурният синоптик Боряна Маркова. Атмосферното налягане ще е около средното за май и ще е без съществена промяна.  По Черноморието ще е предимно облачно с краткотрайни валежи от дъжд и гръмотевици. Ще духа слаб до умерен вятър от север-североизток. Максимални температури на въздуха – между 22° и 25°. Температурата на морската вода е 20-23°. Вълнението на морето ще е 2-3 бала.   В планините преди обяд ще е предимно слънчево, но около обяд отново ще се развива купеста и купесто-дъждовна облачност, на места ще има краткотрайни валежи придружени с гръмотевици. Ще духа умерен, временно силен вятър от изток-североизток. Максималната температура на височина 1200 метра ще е около 17°, на 2000 метра – около 10°.   През почивните дни остава неустойчиво, с краткотрайни валежи и гръмотевици в часовете след обяд и преди полунощ; преди обяд над по-голямата част от страната ще бъде слънчево. В събота явленията ще са в отделни райони, главно в Централна и Източна България, в неделя – на места из цялата страна. Вятърът ще бъде от изток-североизток, слаб, в Източна България - умерен. Дневните температури слабо ще се понижат и в неделя ще са предимно между 23° и 28°. В понеделник намалява вероятността за превалявания в Източна България. Ще преобладава слънчево време, с по-значителни временни увеличения на облачността над западната половина от страната, където ще превали и прегърми.", "date": "2018.05.25", "title": "Прогноза за времето - 25 май (петък)"}
{"url": "https://www.actualno.com/celebrate/svetitel-hirurg-izpovednik-luka-news_676249.html", "text": "  Архиепископ Лука, в света Валентин Феликсович Войно-Ясенецки, е роден на 27 април 1877 година. Завършва гимназия и \"рисувално училище\", а в 1903 г. и медицинския факултет на Киевския университет \"Св. Владимир\". Защитава докторска дисертация, работи като хирург в Ташкент и преподава в медицинския факултет. Оглавява катедрата по оперативна хирургия и топографическа анатомия в Държавния Туркестански университет.  През 1921 г. е ръкоположен за дякон, а след седмица и за йерей.   Продължава да се занимава с хирургия. Две години по-късно приема монашеско пострижение и името на св. Лука - апостол, евангелист, лекар и художник.   Приема Архиепископски сан в най-тежките за Руската Православна Църква времена, в епохата на жестоки репресии и гонения. От 1943 до 1946 г. преосвещеният Лука е последователно архиепископ на Красноярск, на Тамбов и Мичурин и на Кримска и Симферополска епархия.\r\nПодобно на апостол Лука и той е лекар, художник и писател, написал и оставил книги на медицинска и духовна тематика. Особено интересна е книгата му \"Дух, душа и тяло\".       Представя се в Господа на 11 юни 1961 година. В този ден Църквата празнувала паметта на всички светии, просияли в Русия. Скоро на гроба на светителя Лука започнали да се случват чудесни изцеления.\r\nНа 22 ноември 1995 г. Светият Синод на Украинската православна църква (към Московската патриаршия) причислила Симферополския и Кримски архиепископ Лука към лика на поместно почитаните светци.\r\nПрез 2000 година с решение на Архиерейския събор на Руската православна църква светител Лука Войно-Ясенецки е причислен и към лика на руските светии.        ", "date": "2018.05.25", "title": "Светител, хирург, изповедник  Лука "}
{"url": "https://www.actualno.com/blagoevgrad/raftingyt-emblema-za-simitli-news_676254.html", "text": "  Рафтингът е една от емблемите на Община Симитли. Това каза за Радио \"Фокус\" – Пирин Станимир Станимиров, инструктор по рафтинг, каяк и алпинизъм. Той отбеляза, че макар това да е опасен и екстремен спорт, през последните години популярността му нараства.  \"Рафтингът представлява спускане с гумена лодка, наричана рафт, в бързи води. Там, където има бързеи в реките, разбира се, съществуват и опасности, тоест камъни, подмоли, валяци, дървета, вълни и така нататък. Оказва се обаче, че през последните години все по-малко са онези, които не знаят какво точно представлява рафтингът. В общи линии се радваме на голям интерес от страна на посетителите“, каза още Станимиров.   Той добави, че има както хора, които не са се докосвали до това изживяване, така и такива, които вече са се спускали с рафтинг, харесало им е и искат да изживеят адреналина отново и отново. \"Бих казал, че за общината, рафтингът вече е една от емблемите, защото най-хубавото трасе, което се намира в Кресненското дефиле е на територията на Симитли. Като цяло хората много се бъркат, когато говорим за Кресненското дефиле, защото си мислят, че то е само на територията на Община Кресна, но всъщност голяма част от дефилето е на територията на Симитли\", добави Станимиров. Той подчерта, че с помощта на Общината успяват да развият рафтинга до високото ниво, на което е в момента.   ", "date": "2018.05.25", "title": "Рафтингът - емблема за Симитли"}
{"url": "https://www.actualno.com/scene/razdadoha-nagradite-askeer-2018-news_676277.html", "text": "  На 24 май – Денят на най-светлия ни празник: празникът на българската духовност, просвета и култура и на славянската писменост, в Театър „Българска армия”, за 28 път Фондация „Академия Аскеер” връчи своите национални награди за постижения в театралното изкуство през изтеклия сезон.  Изборът за всяка една от общо 12-те наградни категории принадлежи на широка театрална и духовна общност – актьори, режисьори, сценографи, композитори, драматурзи, театроведи, на писатели, хуманитаристи и учени културолози, които формират журитата на Академия „Аскеер”. През 2018 г. те са следните (по азбучен ред):    Александър Дойнов, Анастасия Ингилизова, Антоанета Добрева – Нети, Асен Кобиларов, Васил Михайлов, Веселин Анчев, доц. Веселин Ранков, Владислав Виолинов, Гергана Данданова, Гергана Плетньова, Георги Кадурин, Георги Къркеланов, Георги Новаков, Десислава Димитрова, Добрин Векилов – Дони, Eлена Иванова, Евелин Костова, Иван Радоев, Иван Урумов, Луизабел Николова, доц. Марина Райчинова, Милен Миланов, Мимоза Базова, Мирослав Пашов, Наташа Колевска, Ненчо Илчев, Нина Пашова, Радосвета Василева, Симеон Дамянов, Стефка Янорова, Стойко Пеев и Тигран Торосян.     Георги Господинов, проф. дфн Георги Каприев, доц. д-р Георги Лозанов, проф. дфн Ивайло Знеполски, проф. Иван Добчев, Иван Кулеков, Иван Теофилов, проф. д-р Калина Стефанова, проф. дфн Кирил Топалов, Красимира Филипова, д-р Митко Новков, Никола Вандов, Панчо Панчев, Петър Маринков, доц. дфн Пламен Дойнов, Теодора Димова, Федя Филкова, доц. Юрий Дачев и Яна Добрева.\r\n(Елин Рахнев не гласува като член на журито поради участие в конкурса).     Ангелина Славова, Асен Шопов, проф. д-р Атанас Атанасов, проф. д.н. Виолета Дечева, Жорета Николова, Илка Зафирова, Милен Миланов, Невена Калудова, Розалия Радичкова, Свежен Младенов и Станка Калчева.\r\nОбект на внимание бяха 100 представления. 58 от тях са реализираните премиери в София, 42 спектакъла са представени от извънстолични театри. Селектираната продукция принадлежи на 9 столични сцени с 16 заглавия и 4 извънстолични театъра с 4 заглавия. Ако включим и сценичните творби, станали обект на разглеждане в категория Съвременна българска драматургия, спектаклите, оценени през годината от „А`Аскеер”, са 118.\r\nЧленовете на журито обсъдиха и с тайно гласуване определиха носителите на наградата \"Аскеер 2018\" Веселин Петров за ролите на Труфалдино и Панталоне в „Кралят Елен” по Карло Гоци, постановка Анастасия Събева, Театър „Азарян“, Национален дворец на културата    Малин Кръстев за ролята на Дани Тейлър в „Зимата на нашето недоволство” по романа на Джон Стайнбек, постановка Бина Харалампиева, Малък градски театър „Зад канала” Ана Пападопулу за ролята на Бърди в „Лисичета” от Лилиан Хелман, постановка Бина Харалампиева, Народен театър „Иван Вазов” Марина Райчинова за „Франкенщайн” от Ник Диър, постановка Стайко Мурджев, Театър „София” Нина Пашова за „Калигула” от Албер Камю, постановка Диана Добрева, и за „Три високи жени” от Едуард Олби, постановка Стефан Спасов, Народен театър „Иван Вазов”    Петър Дундаков за „Франкенщайн” от Ник Диър, постановка Стайко Мурджев, Театър „София” Захари Бахаров за ролята на Бай Славе в „Чамкория” по романа на Милен Русков, постановка Явор Гърдев, Театър 199 „Валентин Стойчев”    Мария Стефанова за ролята на А в „Три високи жени” от Едуард Олби, постановка Стефан Спасов, Народен театър „Иван Вазов” Иван Пантелеев за „ NеоДачници” по „Дачници“ от Максим Горки, Народен театър „Иван Вазов”    „NеоДачници” по „Дачници“ от Максим Горки, постановка Иван Пантелеев, Народен театър „Иван Вазов” „Цветът на дълбоките води“ от Оля Стоянова\r\n(Народен театър „Иван Вазов“, постановка Бойка Велкова, 13 октомври 2017 г.)", "date": "2018.05.25", "title": "Раздадоха наградите \"Аскеер 2018\""}
{"url": "https://www.actualno.com/sciencelogy/bezjichna-muha-robot-se-zahranva-s-lazeri-video-news_675896.html", "text": "  Нов тип летящ робот е изключително малък и лек – той тежи колкото клечка за зъби и е с размерите на върха на пръста ви. Малкият летец също така е способен на свободен полет и се захранва с лазери.  Това е  голям скок напред в дизайна на миниатюрните летящи роботи, които обикновено са твърде малки, за да съдържат източник на енергия и трябва да  се захранват от външна батерия, за да летят.\r\nВдъхновеното от насекомите създание е наречено RoboFly(Робот Муха), и както животното съименник, притежава двойка деликатни, прозрачни крила, които го носят по въздуха. Но за разлика от предшестващите роботи, RoboFly  няма кабел, който да го привързва към източника на енергия. Вместо това миниатюрният робот използва лека бордова схема за преобразуване на лазерна светлина в достатъчно електричество, за да лети.   Създателите на RoboFly ще представят техните открития за робота на 23 май на Международната конференция по Роботика и Автоматизация, която ще се състои в Брисбейн, Австралия. Невероятните способности на животните са вдъхновили дизайна на роботи, които плуват като манта,  реят се като медузи, скачат като маймуни и дори се движат като хора. Преди RoboFly, друг подобен на насекомо робот, наречен RoboBee(робот пчела), демонстрира своята способност да се издига, приземява и носи във въздуха.\r\nНо RoboBee беше свързан към неговия източник на енергия и контролер. RoboFly лети свободно, благодарение на фотоволтаичната клетка върху неговото тяло, която конвертира енергията от тесен лазерен лъч.  Той произвежда около 7 волта електричество, което гъвкавият бордови кръг увеличава до 240 волта, необходими за излитането. Междувременно, микроконтролер върху чипа на кръга действа като „ мозък“ на RoboFly, изпращащ импулси напрежение към крилата и каращ ги да пърхат подобно на крилата на насекомите.       Клетката не съхранява енергия, кръгът трябва да е се облъчва от петното на лазера и размерът му да е близък до него, за да генерира мощност достатъчна да се вдигне роботът във въздуха и ако клетката се премести отвъд обхвата на лазера, полетът на RoboFly прекъсва.\r\nВисоко маневрените роботи като RoboFly  могат бързо да полетят в тесни места, където големите дронове не могат да достъпят. „Една възможна задача за бъдещите версии на RoboFly може да бъде почерпването на повече вдъхновение от мухите, например тяхната способност да преследват „миризливи неща““  твърди съавтора Сойер Фулер, професор в Департамента по Механично Инженерство към Вашингтонския Университет.\r\n„Аз наистина бих желал да направя робот, който да открива утечки на метана“, каза той. „Вие можете да купите куфар пълен с тях, да го отворите и те да залетят наоколо из вашата сграда търсейки струйки газ идващи от  спукани тръби. Ако тези роботи могат да го направят лесно откриването на утечки и могат да намалят газовите емисии“        Original article on Live Science. ", "date": "2018.05.25", "title": "Безжична муха-робот се захранва с лазери (ВИДЕО)"}
{"url": "https://www.actualno.com/curious/kakyv-e-tvojat-dominirasht-cvjat-spored-zodijata-news_676347.html", "text": "  Също както всяка зодия се характеризира с определени качества, така и за всеки зодиакален знак съответства определен цвят, който доминира в живота му. Ако се чудиш кой е твоят, ето списък с доминиращите цветове за всеки зодиакален знак.       Червено      Зелено      Жълто     Бяло    Златно     Сиво  Розово     Ярко червено     Синьо  Кафяво     Сребърно  Лилаво", "date": "2018.05.25", "title": "Какъв е твоят доминиращ цвят според зодията "}
{"url": "https://www.actualno.com/society/novite-pravila-za-lichnite-danni-vlizat-v-sila-news_676253.html", "text": "  Новите правила за защита на личните данни влизат в сила от днес, 25 май. Те са еднакви за целия Европейския съюз (ЕС). Целта им е да позволи на гражданите да упражняват по-добър контрол върху използването на личните им данни, припомня БГНЕС.      Новият регламент е част от пакета за реформи за защита на личните данни на ЕС, включващ още директивата за защита на данните за полицията и органите на наказателноправната система.   От 25 май гражданите ще имат улеснен достъп до техните данни, включително и по-голяма информация за обработването им. Общият регламент за защита на личните данни (ОРЗД) въвежда и ново „право за преносимост” на данните между доставчиците на услуги. Регламентира се и „право на забравяне”, което предвижда, ако дадено лице вече не желае данните му да се обработват и не съществува законна причина те да се съхраняват, да бъдат изтрити.        Публичните органи и предприятията, които обработват данни в големи мащаби, вече са задължени да назначат специално длъжностно лице, което да отговаря за защитата им. Въвежда се т. нар. „обслужване на едно гише”. Това е  правило, предвиждащо предприятията да контактуват само с един-единствен  надзорен орган в държавата от ЕС, в която те са установени основно.  Въвеждат се техники за насърчаване на поверителността, като например  псевдонимизация (когато идентифициращи полета в рамките на даден запис  на данни се заменят с един или няколко изкуствени идентификатора) и  криптиране (когато данните се кодират по такъв начин, че само  упълномощени субекти могат да ги четат).\r\nПредприятията ще трябва да извършват и оценки на въздействието, когато обработването на данни може да доведе до висок риск за правата на гражданите.\r\nОт Европейската комисия напомнят, че конкретната причина за договарянето на нови правила бе изразеното безпокойство на две трети от европейците от начина, по който се обработват данните им. Заместник-председателят на ЕК Андрус Ансип увери, че с промяната неприкосновеността на личния живот на европейските граждани ще бъде по-добре защитена, а предприятията ще ползват един и същ набор от правила в целия ЕС.       Според комисаря по въпросите на правосъдието и потребителите и Вера Йоурова, с Общия регламент относно защитата на данните Европа потвърждава цифровия си суверенитет, подготвя се за ерата на цифровите технологии и си възвръща доверието в успеха глобална цифрова икономика.", "date": "2018.05.25", "title": "Новите правила за личните данни влизат в сила"}
{"url": "https://www.actualno.com/society/aleksandyr-sano-i-silvija-petkova-sreshtu-shofiraneto-v-netrezvo-systojanie-po-vreme-na-balovete-news_676258.html", "text": "  Програмата \"Шофиране = Отговорност\" осъществи своята голяма цел и придоби мащабен национален характер в месеците, предхождащи традиционните ученически балове в България. Десетки училища се включиха в кампанията в опит да бъде ограничено шофирането в нетрезво състояние сред младите и бъдещи шофьори от 11-и и 12-и клас.   Любимите актьори и лица на инициативата Александър Сано, Силвия Петкова и популярните комици от \"Нема К‘во\" посетиха най-активните училища в различни градове в страната където се срещнаха със стотици ученици, участвайки в дискусии по темата, посветени на превенцията на един от най-наболелите проблеми в този период на годината, когато рискът от пътни произшествия в следствие на употребата на алкохол значително се увеличава. Актьорът Ники Станоев също се включи в кампанията и бе специален гост в няколко училища месеците април и май.    През учебната 2017/2018  година се включиха над 40 училища от 20 града в България, като бяха обучени над 5000 деца в рамките на 284 учебни часа.    Основа на образователния модул и негов основен инструмент е 17-минутният игрален филм \"Моментът никога не е само един\" с участието на Александър Сано, Силвия Петкова, Силвестър Силвестров, Филипа Балдева и млади актьори от НАТФИЗ. Комиците от група \"Нема к’во\" пък създадоха специално представление, посветено на темата \"Бъди отговорен, не шофирай пил\". Вижте трейлърът:     Тази година социалният проект на \"Перно Рикар България\" \"ШОФИРАНЕ=ОТГОВОРНОСТ\" получи официалната подкрепа на Министерството на образованието и науката. Заслуга за това има високата ефективност на разработения учебен модул, който предоставя изключително полезен ресурс на класните ръководители и ангажира вниманието на младежите по атрактивен начин и развенчава митовете за бързо изтрезняване сред начинаещите и бъдещи шофьори на възраст 16-25 г.\r\nПартньори на програмата са Асоциация Родители, Българска асоциация на пострадали при катастрофи, СПИРИТС България, Съюз на българските автомобилисти, МВР, дирекция „Пътна Полиция“.\r\nКампанията свидетелства за дългосрочния ангажимент на Перно Рикар България за развитие и подобряване на средата на живот, в която младите хора са основна градивна единица на бъдещето. Алкохолната компания е емблематична в своята отдаденост към социалните каузи, а устойчивостта на създаваните и реализирани кампании е запазена марка.\r\nПовече информация за програмата може да откриете на www. .", "date": "2018.05.25", "title": "Александър Сано и Силвия Петкова срещу шофирането в нетрезво състояние по време на баловете"}
{"url": "https://www.actualno.com/health/neobichajno-medicinsko-posobie-shte-pomaga-pri-otslabvane-news_676272.html", "text": "  Израелски учени създадоха необичайно медицинско пособие, което помага за отслабване, като лишава човек от обоняние.  Прототип на своеобразния филтър за нос бе представен на Европейския конгрес по затлъстяване, който се провежда във Виена. Учените разкриват простия принцип, на който действа тяхното пособие. Установихме, че блокирайки обонянието на човек, ние пресичаме желанието му да яде сладки неща, обяснява авторът на изследването Дрор Дикер от израелската болница „Хашарон“.   Световната здравна организация изнася тревожни данни за масовото затлъстяване на много места на Земята. Миналата година всеки трети човек на зимното кълбо е имал излишни килограми, а 15% от хората са били с тежко затлъстяване. Много болести са свързани със затлъстяването като например диабет, сърдечно-съдовите болести, рак и сърдечни проблеми. През последните години все по-настойчиво се говори, че излишните килограми водят до редица възпаления в организма, които на свой ред водят до още повече килограми, предаде БГНЕС.   Когато израелските учени се заели да анализират затлъстяването при различни групи хора, те са установили, че хората над 50-годишна възраст по-рядко страдат от затлъстяване, независимо от диетата и навиците. Анализирайки този факт, учените обърнали внимание на това, че в този момент обонянието на човек започва да намалява и това понижава съответно и апетита им. Те изпробвали на практика дали идеята им е правилна.\r\nТе използвали силиконови „ноздри“, които пропускат въздуха, но не и мириса на храните. Оказало се, че това действително помага на младежи и хора до 50-годишна възраст. За няколко месеца участие в този експеримент те изгубили 8% от теглото си.       ", "date": "2018.05.25", "title": "Необичайно медицинско пособие ще помага при отслабване"}
{"url": "https://www.actualno.com/business/ek-sloji-uzdi-na-gazprom-kakvi-sa-predimstvata-za-bylgarija-news_676352.html", "text": "  Край на всички пречки пред свободния пренос на газ - това е само едно от , които ЕК наложи на руския енергиен гигант \"Газпром\". Задълженията се налагат след дългогодишни преговори с руската компания заради монополното ѝ положение в Централна и Източна Европа.  Съгласно заключение на ЕК от 2015 година, \"Газпром\" следваше обща стратегия за разделяне на пазарите на газ според националните граници в осем държави членки (България, Чешката република, Естония, Унгария, Латвия, Литва, Полша и Словакия). Тази стратегия вероятно е позволила на „Газпром“ да налага по-високи цени на газа в пет от тези държави членки (България, Естония, Латвия, Литва и Полша). На тази практика се слага край, уверяват от Брюксел.   От вчера (24 май) руската компания има 4 задължения що се отнася до пазара в Централна и Източна Европа. Ако не ги спазва, следва глоба. Ето какви са задълженията:   1. : \"Газпром\" трябва да премахне всички наложени на клиентите си ограничения по отношение на препродажбата на газ през граница. Тези ограничения включват забрани за износ и клаузи, налагащи закупеният газ да се използва на конкретна територия (клаузи за местоназначение), и други мерки, които предотвратяват трансграничния поток на газ. Освен това , които са изолирали българския газов пазар от пазарите на газ на съседните страни от ЕС.\r\n2. : \"Газпром\" ще позволи потоците на газ да текат към и от части на Централна и Източна Европа, които все още са изолирани от другите държави членки поради липса на междусистемни връзки, а именно балтийските държави и България. \"Газпром\" сега ще \"замести\" липсата на междусистемни връзки, като предостави на съответните клиенти възможността да доставят газ на тези държави и от тях. По-специално, клиенти, които са закупували газ, първоначално за доставка до Унгария, Полша или Словакия, могат да изберат вместо това \"Газпром\" да доставя всичкия газ или част от него до България и/или балтийските държави (и обратно).       3. На съответните клиенти на \"Газпром\" се предоставя ефективен инструмент, с който да се гарантира, че тяхната цена на газа отразява равнището на цените в конкурентни западноевропейски пазари на газ, особено в разпределителните центрове за втечнен газ. . Новата цена на газа трябва да бъде определена в съответствие с равнището на цените в конкурентните континентални западноевропейски пазари на газ. При несъгласие от страна на \"Газпром\", следва арбитраж - ако няма съгласие в срок от 120 дни. Арбитърът ще наложи конкурентна цена на газа, отчитаща изцяло посочените по-горе западноевропейски референтни стойности. Освен това арбитражът трябва да се провежда в рамките на ЕС.\r\n4. \"Газпром\" не може да се възползва от каквито и да е предимства, свързани с газовата инфраструктура, които получава от клиентите си, като използва господстващата си пазарна позиция в доставките на газ.\r\nСпециално за \"Южен поток\" в решението ясно се посочва, че . Това се прилага, без да се засяга въпросът дали това искане би било изобщо основателно.    ", "date": "2018.05.25", "title": "ЕК сложи юзди на \"Газпром\" - какви са предимствата за България"}
{"url": "https://www.actualno.com/africa/atentat-vze-choveshki-jertvi-v-bengazi-news_676265.html", "text": "  Най-малко седем души загинаха, а други двайсетина са ранени, при атентат с кола бомба в либийския град Бенгази, съобщи източник от либийските сили за сигурност, пожелал анонимност.  Колата е избухнала в оживен район в центъра на града до хотел Тибести, уточнява БГНЕС. Там обичайно вечер се събират много хора, особено по време на свещения за мюсюлманите месец Рамазан. В съобщението се уточнява, че загиналите са цивилни.   За момента никой не е поел отговорност за извършването на атентата.   ", "date": "2018.05.25", "title": "Атентат взе човешки жертви в Бенгази"}
{"url": "https://www.actualno.com/sciencelogy/zashtitata-na-lichnite-danni-sigurno-bydeshte-ili-sigurno-izvrashtenie-news_676279.html", "text": "  Ако не сме изрично съгласни, личните ни данни – включително имена и имейл, вече не могат да бъдат ползвани с търговска цел. Това е основата на новия Регламент на ЕС за защита на личните данни (GDPR), който влиза в сила от днес, 25 май.  На мен ми се струва, че опасенията трябва да ги разсеем. GDPR не е глоби, а начин на правене на бизнес – да бъде създадено доверие. Това заяви членът на Комисията за защита на личните данни Цанко Цолов, според когото и досега България била много близо до изискваното от GDPR.   GDPR е добра новина, но може да доведе до една свърхрегулираност в Закона за защита на личните данни в България, смята адвокат Александър Кашъмов. Пред Нова телевизия той визира предложенията за промени в закона, според които ще бъде изключително затруднен достъпът до публични регистри – например Търговския регистър, а това ще попречи на медиите да си вършат работата. Имаше случаи, при които малки медии се санкционират, защото вадят нотариален акт в подкрепа на разследване за корупция, възмути се юристът. Отделно адвокатите се притесняват, защото ще падне адвокатската тайна при проверка от надзорен орган относно лични данни (бел. ред. – ).   Никой не иска да влиза в адвокатската или лекарската тайна – но когато са създадени правила за защита на личните данни, трябва да има някаква регулация. Никога не сме се стремили към налагане на свръхсанкции и санкции за пълнене на бюджета, увери Цолов, който каза, че комисията първо търси баланс и подпомогане.\r\nТози регламент беше създаден с идеята да бъдат защитени гражданите на ЕС от големите корпорации, но той може да бъде тълкуван доста широко, заяви Петър Михайлов, съосновател на Gomashop. Това са 88 страници юридически текст и той трябва да бъде тълкуван от адвокати – как ще могат да се справят микро компаниите, попита Михайлов.       GDPR е изцяло в полза на потребителите, увери генералният директор на Viber за Централна и Източна Европа Атанас Райков. Той посъветва хората да се замислят къде и пред кого споделят данни.", "date": "2018.05.25", "title": "Защитата на личните данни - сигурно бъдеще или сигурно извращение?"}
{"url": "https://www.actualno.com/chronicles/ubit-e-georgi-benkovski-news_675706.html", "text": "  На днешния ден България губи един от най-великите си революционери –   Гаврил Груев Хлътев, който остава в историята под името Георги   Бенковски.  Бенковски е убит след предателство, пронизан от куршума на Рюзгяр   Хаджи Ахмед ага. Великият българин е предаден от дядо Вълю и загива в   Тетевенския балкан, край река Костина. Като доказателство за смъртта му,   главата му е отрязана и изпратена в София. Очевидец на смъртта на   Бенковски е Захарий Стоянов, който описва всичко в епохалната си книга   „Записки по българските въстания”.   Георги Бенковски е роден в Копривщица на 21 септември 1843 г. Има две   сестри — Куна и Василя. Има тежко детство, баща му Грую Хлътев, дребен  и  почтен търговец, умира през 1848 и това принуждава Гаврил да учи  само  до трети клас в Основното Копривщенско училище, а след това майка  му го  дава да учи занаят — терзийство. По-късно, неудовлетворен от тази   перспектива, става абаджийски чирак, после се отделя от майстора си и   сам се залавя с търговия. Обикаля големите пазари в Цариград и на юг из   Анадола. Има голям успех, печели и харчи много, но преживява внезапни   обрати, които променят мисленето му и отношението му към живота и пътя,   който трябва да следва един човек.   Според неговите собствени думи пред Захарий Стоянов човек трябва да   умее да лъже, за да бъде успешен търговец. В продължение на десет години   живее на различни места в Ориента — Измир - Смирна, Цариград, Анадола,   Александрия, работейки всевъзможни неща. Една година е бил гавазин на   персийския консул и носел такава хубава униформа, че хората го взимали   за самия консул. Говорел седем езика — български, турски, гръцки,   италиански, полски, румънски и персийски. Приемайки името Георги   Бенковски, той активно се включва в предприетите от българската   революционна емиграция действия по организирането на неуспялото   Старозагорско въстание (1875 г.) с подпалване на Цариград и   саможертвеното Априлско въстание, което единствено в ръководения от него   IV революционен окръг избухва истински, а жестокото му потушаване   довежда до обявяване на Руско-турската освободителна война. Заслугата на   Георги Бенковски да я има днес България е огромна.\r\nВ град Букурещ той се запознава със Стоян Заимов и се запалва по   революционното дело. През лятото на 1875 г. той е включен в групата   революционери-подпалвачи на Цариград. Целта на акта е да се предизвика   смут в Османската империя. В крайна сметка атентатът не е осъществен.   Когато разбира, че в Копривщица вече се бият, Бенковски обявява   въстанието и в Панагюрище, след което бързо сформира чета и тръгва да   вдига и околните села. Хвърковатата чета, с която неуморно обикаля целия   регион и успява да мобилизира и мотивира много въстаници, играе   централна роля във военните действия на въстанието. Към четата се   включват даже шестима хървати от Далмация и един немец, които работят на   жп станцията в Белово. Единият от тях, Стефан-Далматинеца, е  последният  им байрактар.       След потушаването на въстанието Бенковски бяга в Тетевенския балкан, където е предаден и убит.\r\nИзточник: Уикипедия", "date": "2018.05.25", "title": "Убит е Георги Бенковски"}
{"url": "https://www.actualno.com/varna/neprofiliranite-uchilishta-vyv-varnensko-namaljavat-news_676255.html", "text": "  Броят на училищата за общо образование в област Варна е намалял с 3 в сравнение с предходната учебна година. Това съобщиха от пресцентъра на Териториално статистическо бюро – Североизток. Учебни занятия към 1-ви октомври 2017 г. в област Варна се водят в 101 общообразователни и специални училища, като учениците в тях са 41 700. В една паралелка в общообразователните и специалните училища се обучават средно по 23 ученици.  През учебната 2016/2017 година 1 100 ученици от I до VIII клас са напуснали общообразователните и специалните училища. През 2017 г. основно образование в общообразователните и специалните училища са завършили 6 700, а средно образование – 1 800 ученици. Учителите (вкл. директорите и заместник-директорите с преподавателска заетост) в общообразователните и специалните училища през учебната 2017/2018 година са 3 600.   Общият брой на учащите в професионални учебни заведения във Варна е 8 900. Професионалното образование и обучение в област Варна през учебната 2017/2018 година се осъществява в едно училище по изкуствата, едно спортно училище, 19 професионални гимназии и 3 професионални колежа с прием след средно образование. През учебната 2017/2018 година учителите (вкл. директорите и заместник-директорите с преподавателска заетост) в професионалните училища са 759.   ", "date": "2018.05.25", "title": "Непрофилираните училища във Варненско намаляват"}
{"url": "https://www.actualno.com/europe/makron-i-putin-potvyrdiha-jelanieto-si-jadrenoto-sporazumenie-s-iran-da-ocelee-news_676263.html", "text": "  Президентът на Русия Владимир Путин заяви, че е обсъдил с президента на Франция Еманюел Макрон ситуацията след излизането на САЩ от споразумението с Иран за ядрената му програма. Той потвърди, че Русия е за запазване на споразумението, като не смята, че има основания за неговото отменяне.  \"Нашата позиция е добре известна. Считаме, че сделката трябва да остане факт\", каза Путин. Той припомни, че е провел среща с генералния директор на МААЕ, на която е било потвърдено, че Иран изпълнява поетите ангажименти по споразумението.   \"Според мен последствията от евентуалното отменяне на това споразумение могат да бъдат много драматични, но ние приветстваме нагласите не само във Франция, но и в цяла обединена Европа за запазване на това споразумение. Разбираме, че това няма да е просто\", каза Путин и подчерта, че Русия никога не е одобрявала и не е въвеждала едностранни санкции.   Иран трябва да запази ядреното споразумение и да изпълнява включените в него ангажименти, каза от своя страна Макрон по време на срещата си с руския президент. \"Необходимо е да се направи така, и ние говорихме за това на срещата ЕС-Западни Балкани в София, че Иран неотклонно да изпълнява своите задължения в рамките на ядреното споразумение. И за да могат нашите компании да постигат прагматични споразумения със своите партньори, те трябва да запазят своите позиции, да осигурят икономическата си изгода и да запазят своето икономическо присъствие в Иран, независимо от американските санкции\", заяви френският президент.\r\nМакрон подчерта, че получената през последните дни информация от МААЕ е била позитивна. \"В това отношение с президента на Русия имаме сходни позиции – искаме да запазим тези рамки за осигуряване на регионална сигурност\", каза френският държавен глава. Той посочи, че по време на разговорите си с руския държавен глава е изразил и загрижеността си по други проблеми, свързани с Иран – като ядрената и балистична програма на страната след 2025г. и редица регионални въпроси. Той подчерта, че с президента на Иран Роухани вече има започнат диалог и той е възможен при условие, че всички се придържат към ангажиментите, съвместно одобрени през 2015 година /когато беше сключено споразумението/.       Путин каза още, че по време на преговорите с Макрон са обменили мнения и за ситуацията в югоизточната част на Украйна. \"Акцентирахме върху важността на неотложното прилагане на Минските договорености за осигуряване на трайно и цялостно решение на украинската криза\", подчерта руският ръководител.\r\nПо време на срещата между двамата са били обсъдени и актуални въпроси за руско-френските отношения, както и международни проблеми. Подписани са били и двустранни споразумения и търговски документи, каза още Путин. Става въпрос за включване на Total в проекта за направа на арктически завод за втечнен газ (Arctic LNG 2). Има и сключено споразумение и между \"Росатом\" и френската държавна агенция за ядрена безопасност.", "date": "2018.05.25", "title": "Макрон и Путин потвърдиха желанието си ядреното споразумение с Иран да оцелее"}
{"url": "https://www.actualno.com/cite/ti-bilet-ne-si-si-kupil-za-dyrjavnata-lotarija-ne-si-izpylnil-kriteriite-da-ja-spechelish-news_676276.html", "text": "  Това заяви финансистът Емил Хърсев пред БНТ в коментар относно влизането на България в \"чакалнята\" на еврозоната.  Според икономиста Лъчезар Богданов има неяснота в самата процедура, специално за валутния курс. Слава Богу, при нас става въпрос за фиксирания през 1997 година курс, добави Хърсев. Той, обаче, се възмути, че нямало никакъв намек в конвергентните доклади на ЕЦБ относно валутния борд и какви проблеми носи той на България. Ако тези доклади се съставят за всички членове на еврозоната, ще бъдат показани много повече проблеми, отколкото в България, убеден е Хърсев.   Когато си в клуба, нарушаваш. Когато не си, те гледат под лупа, заключи Богданов.   ", "date": "2018.05.25", "title": "Ти билет не си си купил за държавната лотария, не си изпълнил критериите да я спечелиш"}
{"url": "https://www.actualno.com/cars/volvo-pravi-promeni-zaradi-goljamoto-tyrsene-na-xc40-news_676278.html", "text": "  Шведската компания Volvo се похвали с успешен старт на продажбите на новия си компактен всъдеход XC40, след като се оказа, че интересът към модела е много по-голям от очакваното. За да се справи с него, компанията е принудена да прави реорганизация на производствените си мощности.  До момента над 80 000 клиенти са си поръчали автомобила, чиято премиера се състоя през есента на 2017 г. Това принуждава шведите да разширят производството на модела в двете предприятия, в които той ще се сглобява – в белгийския град Гент и в китайския Люйцяо (тук производството ще стартира през януари догодина).   Основната тежест ще падне именно на завода в Гент, където предстои да бъде спряно производството на модели S60 и V60. Така ще се освободи място за XC40, който се предлага с 3-и 4-цилиндрови бензинови и дизелови двигатели, както и с хибриден агрегат.   Любопитното е, че скоро ще бъде предствено е новото поколение на седана S60, което ще се сглобява в новия американски завод на Volvo. Това е първият модел в историята на марката, за който не се предвижда дизелов двигател. Що се касае до комбито V60, то отива във фабриката в Торсланд (Швеция).       ", "date": "2018.05.25", "title": "Volvo прави промени заради голямото търсене на XC40 "}
{"url": "https://www.actualno.com/sciencelogy/uikinomika-news_676274.html", "text": "  Терминът \"Уикиномика\" е въведен в края на 2006 и описва бумът на социалните мрежи, използвани за коопериране за различни икономически дейности.  Интернет е надраснал времето на форумите, когато беше място да се създаде общност, например, на градинарите. Facebook и YouTube са само върха на айсберга. Става дума за нов начин на производство. В много страни, големи групи от хора използват принципите Уикиномиката, като създават иновативни общности, работещи колективно. Така хората се събират в мрежата, формирайки огромен мозък.\r\nКакто се е случвало и преди, новите парадигми внасят смущение и не винаги са добре приети. Лидерите на стария ред срещат трудност да приемат новия. Някои автори твърдят, че става дума не толкова за процес на иновация, колкото за процес на оптимизация и, че сравнително малки и формално организирани групи от талантливи индивиди могат да направят пробив. Но практиката ги опровергава. Някои продукти се създават от екипи от хиляди и милиони хора – например Linux, Blender, Gimp и много други. От друга страна се пораждат съмнения за качеството на информацията в интернет. Изследване на Nature обаче показва, че винаги сме имали пропуски в познанията и Енциклопедия Британика има толкова грешки колкото и Уикипедия.   Има много примери, където Уикиномиката работи успешно, това са сайтове като www.innocentive.com, www.pipecast.com, www.aliexpress.com, www.kolabtree.com, www.upwork.com. Тези възможности създадени от web 2.0 водят до още по-голяма конкуренция между отделните специалисти и развитието на икономиката на знанието.      ", "date": "2018.05.25", "title": "Уикиномика"}
{"url": "https://www.actualno.com/volleyball/bylgarija-se-izmychi-no-pobedi-kitaj-na-starta-na-ligata-na-naciite-news_676332.html", "text": "     В първия си двубой от надпреварата в китайския град Нингбо, националите ни направиха изключително драматичен и оспорван двубой срещу домакините, но в крайна сметка се наложиха в тайбрека с 3:2 (25:18, 18:25, 19:25, 25:17, 15:11).\r\nМомчетата на Пламен Константинов започнаха отлично мача, като имаха предимство на почти всички елементи и заслужено взеха първия гейм след 25:18. След това обаче последва необясним спад в нашия отбор.       Волейболистите започнаха да бъркат при посрещането и атаката, а блокадата заработи много по-вяло, което позволи на домакините да обърнат тотално мача в своя полза и да поведат с 2:1 гейма след 25:17 и 25:19.    Всичко най-интерсно от мача може да прочетете в ", "date": "2018.05.25", "title": "България се измъчи, но победи Китай на старта на Лигата на нациите"}
{"url": "https://www.actualno.com/balkani/pregovorite-za-imeto-na-makedonija-vse-oshte-na-faza-nadejdi-news_676264.html", "text": "  В Ню Йорк, в централата на ООН, приключи срещата между министрите на външните работи на Македония и Гърция - Никола Димитров и Никос Кодзияс.  Преговорите за разрешаване на спора за името на Македония продължиха 6 часа. В тях участва и международният посредник Матю Нимиц. От македонското министерство на външните работи съобщиха, че днес (25 май) ще има нова среща и след нея ще има официални изявления. Срещата ще започне в 16:30 часа българско време.   Преди новият кръг от преговори властите в Атина съобщиха, че ще приемат едно от предложенията на Нимиц за разрешаване на спора за името и по този начин официално отхвърлиха последното предложение на Скопие - \"Република Илинденска Македония\".   В навечерието на новия кръг от преговори за името, Димитров и Кодзиас проведоха отделни срещи с генералния секретар на ООН Антонио Гутериш, на които бяха обсъдени последните събития от преговорите за преодоляване на различията с името, проведени под егидата на световната организация.\r\n\"С визия и лидерство на двете страни имаме огромен шанс да приключим един десетилетен исторически спор\", каза Димитров след срещата с Гутериш.       Гръцкият външен министър Кодзиас от своя страна, след срещата си с генералния секретар на ООН, заяви, че решенията дотук са компромис. \"Другата страна трябва да прояви прагматизъм и реализъм, за да намерим решение\", каза той.", "date": "2018.05.25", "title": "Преговорите за името на Македония - все още на фаза \"надежди\""}
{"url": "https://www.actualno.com/smolyan/jazovir-plovdivci-e-zavyrshen-obnovjavane-na-vodoprovoda-shte-struva-18-mln-leva-news_676386.html", "text": "  Първият язовир за питейни нужди в България е завършен на 100%. По договор изпълнението му е на стойност 47,4 млн. лв. Финалната му стойност обаче ще е 31 млн. лв., защото се плаща за реално извършена работа. Досега на изпълнителя са платени 26,4 млн. лв.  Аз съм за първи път на яз. „Пловдивци“. Видях един добре изпълнен обект, който ще реши сериозни обществени проблеми на територията на цялата Смолянска област, заяви днес зам.-министърът на регионалното развитие Малина Крумова.\r\nДнес тя дойде да види язовира и да се запознае отблизо с проблема, да обсъдят решаването му с представителите на регионалната и местната власт – областният управител Недялко Славов, кметът на Рудозем Румен Пехливанов, шефът на „ВиК“ ЕООД – Смолян, инж. Мариян Николов.   По думите на Крумова това я язовир с достатъчен обем да захранва поне две общини, а с перспектива и повече общини от областта.\r\n„Предвид ситуацията водопроводната мрежа и водоснабдяването в областта, той е изключително важен, за да се осигури както достатъчно вода за хората и техните  битови нужди, така и за икономическото развитие на района“, посочи тя.    Проблемът сега е с водопровода, който е много стар, компрометиран и загубата на вода от него е около 70%.\r\n„Водопроводът се нуждае от реконструкция и ние сме предприели стъпки в тази насока. Има изготвено прединвестиционно проучване. Търсим откъде да осигурим финансирането, за да се реконструира този водопровод и наистина водата, която е прекрасна в язовира, да стига прекрасна и до гражданите“, посочи тя.\r\nЗам.-министърът подчерта, че заради състоянието на водопровода обаче водата стига до хората със загуби и влошено качество.    „В момента, в който има финансиране, веднага започваме да работим по водопровода. Има изготвен ПУП, необходимо е да се уреди отчуждаване на терени, за да се осигурят сервитутите на този водопровод. Предполагам, че в рамките на годината ще имаме решение какво трябва да се направи и в какъв срок“, обясни тя. Крумова подчерта, че нужните за реконструкция на водопровода средства са на стойност около 18 млн. лв.   Тя смята, че в рамките на две години, две години и половина 27-километровият водопровод изцяло ще бъде обновен.\r\nТогава вече ще могат да бъдат захранвани повече населени места в общините Рудозем и Мадан.\r\n„Проектът е изпълнен на 100%. След включване на постоянното захранване, което е задължение на възложителя, се пристъпва към 72-часови проби и държавна приемателна комисия. Очакваме реално през август месец тези неща да се случат. Има ток на практика, остава между МРРБ и ЕВН да си решат проблема с документацията, но това са формалности. Като строителство ние всичко сме приключили. Проектът е изпълнен в срок“, заяви Димитър Митрев, представител на изпълнителя.  Това е консорциум „Пловдивци“ с водещ партньор руската компания ОАО „ЗАрубежводстрой“, българската „ГБС-Инфраструктурно строителство“ (дъщерна фирма на „Главболгарстрой“ АД – б.а.) и испанската „Арема“ АД.   Проектът за развитие на общинската инфраструктура на обща стойност 170 млн. лв., чрез който е обезпечено изграждането на язовирите „Пловдивци“, „Луда Яна“ и „Нейковци“, се финансира чрез заемно споразумение между България и Световната банка.   „Сега ни възложиха ремонт на старо строителство - това е галерията между водовземната кула и реката. Има тунел, който е правен преди 20 години. От време на време обаче там се появяват течове. Заради това ни удължиха с допълнително споразумение срока за строителство с 3 месеца - до 31 август. През това време видимите течове, които са отвътре от старо строителство, ще ги отстраним“, обясни Митев.\r\nТой каза, че доста често им правят проверки от Световната банка. Последната била през миналия месец. Идването им тогава било по повод приемането на горския път.\r\n„Покрай язовира спираме движението, тъй като е санитарно-охранителна зона. Допълнително ни възложиха да направим нов горски път, който да заобиколи санитарно-охранителната зона и във връзка с приемането на горския път присъстваха и представители на Световната банка“, допълни Митев.\r\nТой обясни, че оттук-нататък предстоят още три процедури - акт 15, 72-часовите проби и акт 16. Като строителство всичко е изпълнено.   Има лека промяна в един от параметрите на язовира. По проект трябваше да е с вместимост 2,5 млн. кубика. След санирането на чашката на язовира обемът, който може да се побере вътре в язовира, са 2 560 000 кубически метра вода.\r\nВ момента в него има вече и 10-15-сантиметрови риби в резултат от естествено зарибяване при вливането на реката в язовира.\r\n„Язовирът е питеен. Риболовът ще е забранен. Евентуално в опашката на язовира ще може да се лови някога, но не сега“, смята представителят на строителя.\r\n„Строителството на язовира в нашата част ще струва не повече от 31 млн. лв. без ДДС. А колко е струвал преди 20 години, не мога да кажа. Реално ще струва по-малко от сумата, на която е договорен. Чистото СМР без ДДС ще стъпи на 31 млн. лв. С ДДС ще е още 6 млн. лв.“, уточни Митев.", "date": "2018.05.25", "title": "Язовир „Пловдивци“ е завършен, обновяване на водопровода ще струва 18 млн. лева"}
{"url": "https://www.actualno.com/sciencelogy/novo-pokolenie-kibernoj-m6-news_676106.html", "text": "     Новият софтуер на движеща се мишена е много по-добър, в сравнение със старата версия. Туморът се унищожава директно, като радиационните лъчи атакуват ДНК-то на туморните клетки във всяка област на тялото - в мозъка, гръбначния стълб, главата и шията, белия дроб, панкреаса, черния дроб, надбъбречните жлези и простатата.    Cyberknife M6 използва изключително чувствителни роботизирани технологии за лечение на тумори. Роботът може да действа по шест различни оси и чрез предаване на лъчение от много различни ъгли, може да се постигне перфектно разпределение на дозата в тумори, локализирани в близост до важни органи.\r\nВ системата Cyberknife M6, локализацията на тумора се следи компютърно чрез изображения и радиацията се доставя до желаните области с висока степен на чувствителност. Системата се самокоригира спрямо най-малката активност на пациента. Това е особено важно при приложения в черепната област – на пациента се поставя обикновена пластмасова маска вместо твърди рамкови системи.    Един от най-важните аспекти на системата Cyberknife M6 е проследяване на дишането. Тумори, локализирани в гръдния кош и корема (например белия дроб, черния дроб, панкреаса, надбъбречните жлези и т.н.) се движат с дишането. Облъчването на подвижни лезии е доста трудно. В конвенционалната лъчетерапия се използват твърди устройства за фиксиране на пациента, или се изисква пациента да задържа дишането си, или се третират по-големи зони, които обхващат промените в местоположението, дължащи се на дишането. Нито едно от тези неща не е необходимо при Cyberknife M6. Роботът копира дишането на пациента, може да вдишва и издишва заедно с пациента и по този начин проследява тумора по време на сесията. Специалистите по Радиационна онкология на Анадолу Медицински Център са изключително опитни в радиохирургията, не само с Cyberknife M6, но и с други платформи за лъчетерапия. Анадолу Медицински Център е един от големите центрове за обучение с Cyberknife M6 и скоро ще подпише договор да бъде Център за върхови постижения за екипа на Accuray.    За повече информация, посетете ", "date": "2018.05.25", "title": "Ново поколение Кибернож M6"}
{"url": "https://www.actualno.com/europe/putin-svetyt-trjabva-da-spre-s-tyrgovskite-vojni-ako-ne-iska-novi-ikonomicheski-krizi-news_676385.html", "text": "  Руският президент Владимир Путин заяви, че светът трябва да спре търговските войни и допълни, че тази спирала от санкции и бариери пред търговията ще доведе до невиждани икономически кризи.  Това изявление изглежда като удар срещу американския президент Доналд Тръмп. Путин също така предупреди, че именно комбинацията между санкции, търговски бариери и липса на доверие между страните и бизнесa ще доведе до невиждана глобалнa кризa, предаде БГНЕС.   „Спиралата от санкции и бариери, които тъкмо започна и засяга все повече страни и компании, може да доведе до системна криза, каквато светът не е виждал преди“, каза Путин.   „Днес ние не се нуждаем от търговски войни нито от търговски примирия, а от търговски мир“, каза Путин по време на икономическа среща на върха, на която присъстваха японският министър-председател Шиндзо Абе и френският президент Еманюел Макрон.", "date": "2018.05.25", "title": "Путин: Светът трябва да спре с търговските войни, ако не иска нови икономически кризи"}
{"url": "https://www.actualno.com/showbusiness/morgan-frijman-se-izvini-zaradi-tvyrdenija-che-uprajnjaval-seksualen-tormoz-news_676266.html", "text": "  Американският актьор Морган Фрийман се извини след обвинения от осем жени в сексуален тормоз. Той стана поредната холивудска знаменитост от мъжки пол, обвинена в сексуални злоупотреби след скандала \"Харви Уейнстейн\".  \"Който ме познава или е работил с мен, знае, че аз не съм човек, който  съзнателно би искал да обиди или да постави някого в неудобно положение.  Извинявам се всеки, който се е почувствал засегнат. Не съм имал такова  намерение\", каза актьорът в писмено извинение.   Няколко от десетките актриси, интервюирани от CNN по повод обвиненията срещу Фрийман, го описаха като човек с безупречно и професионално поведение.   Сред интервюираните, работили с 80-годишната холивудска звезда, осем заявиха, че са били обект на сексуален тормоз, а други осем - че са присъствали на неуместно поведение от негова страна.\r\nМлада асистентка твърди, че през 2015 година по време на снимки Фрийман я погалил ниско по гърба и направил коментар за силуета ѝ. Тя разказва още, че в рамките на един ден няколко пъти се е опитал да ѝ вдигне полата и я питал дали носи бельо. В един момент се наложило неговият екранен партньор да му каже да спре. Това го смутило и той не знаел какво да каже, разказва още потърпевшата.       Междувременно днес, 25 май, започва делото срещу Харви Уейнстейн. Той ще се яви пред съд в Ню Йорк.", "date": "2018.05.25", "title": "Морган Фрийман се извини заради твърдения, че упражнявал сексуален тормоз"}
{"url": "https://www.actualno.com/healthy/oshte-edna-godina-nzok-shte-plashta-na-razduta-bolnichna-mreja-news_676247.html", "text": "  Поредният опит да се внесе някакъв ред в здравната система се отлага. При сключването на договори за финансиране на лечебните заведения тази година здравната каса няма да се съобрази с новата национална здравна карта, съобщиха от НЗОК. Проектът на картата предвижда касата да плаща за 6000 легла за активно лечение в болниците по-малко, но това ще стане в най-добрия случай догодина. За това съобщава на първата си страница вестник .  Причината е, че здравната карта се забави и в момента тя още е на етап обществено обсъждане, тепърва предстои да се приеме от Министерския съвет и да се публикува в \"Държавен вестник\". Затова касата ще сключва договорите си с болниците както и миналата година, т.е. би трябвало всички, които са работили с нея през 2017 г., да получат договори и през тази, като не се взема предвид това, че според картата има излишни структури.   Договорите с лечебните заведения се сключват в момента, а процесът ще продължи до края на месеца. Те са по рамковия договор за тази година, който е в сила от 1 април. Ако болниците нямат договори, нямаме основание да им плащаме, затова и не можем да чакаме новата здравна карта, мотивираха решението от НЗОК.   Според варианта на националната здравна карта, подготвен от здравното министерство и представен през април, 5892 са излишните легла за активно лечение в болниците у нас, като най-много са в София и Пловдив. Общо у нас има налични 38 803 болнични легла, като при 100% използваемост ще са достатъчни 24 723 легла. Предложени са обаче 32 913 легла със 75% използваемост. Очаквано проектът предизвика недоволство сред директори и собственици на болници, срещу него се обявиха и от лекарския съюз.\r\nПо закон от 2016 г. здравната каса трябва да се съобрази и да финансира само определените за нужни легла, като в кои болници ще са те, се избира по критерии от наредба на МЗ. Освен това в областите, където има излишък, нови лечебни заведения няма да могат да работят с касата. В оценката за въздействието на картата дори е записано, че се очаква договорите с болниците по новите критерии да се сключат още тази година, благодарение на което ще се постигне финансова дисциплина.       МЗ подготви нова здравна карта, тъй като предишната - от 2016 г., падна в съда по формални причини - не беше публикувана в \"Държавен вестник\". Тя беше по-малко рестриктивна - според нея излишните легла бяха 2429, но така и не произведе никакъв ефект. Въпреки че беше в сила, през 2016 г. НЗОК формално сключи договори за по-малко легла, но не отказа финансиране на нито едно лечебно заведение, нито намали парите на болниците, независимо че договорите на част от тях бяха за по-малко легла. През 2017 г. касата също не се съобрази с картата, тъй като се очакваше тя да падне в съда.\r\nЗа задължителна здравна карта се говори от над десетилетие, но законът беше променен едва при втория кабинет \"Борисов\". При първото правителство на ГЕРБ отново беше приета здравна карта, но тя беше с пожелателен характер и не попречи на НЗОК да финансира още десетки нови болници.", "date": "2018.05.25", "title": "Още една година НЗОК ще плаща на раздута болнична мрежа"}
{"url": "https://www.actualno.com/politics/zaharieva-vizitata-na-borisov-v-rusija-e-predvaritelno-planirana-news_676281.html", "text": "  \"Премиерът Борисов и президентът Путин се чуха преди около два месеца. Едно посещение по спешност няма как да се осъществи. Срещата се координира отдавна. Датата се случи малко по-скоро, но така или иначе не е по спешност и е хубаво че това се случва. .\" Това заяви министърът на външните работи Екатерина Захариева относно предстоящото посещение на премиера Бойко Борисов в Русия.  \"Срещите винаги са в един ден. Те ще се случат на 30 май, темите ще двустранни – икономически и енергийните проекти. Знаете, че има идея за газов хъб, за България е много важно да получава директно доставките, а не да плащат транзит през друга държава\", допълни още Захариева пред БНТ.   Припомняме, че за се разбра случайно на 22 май. По подобен начин стана ясно и, че Румен Радев отива в Русия - след като говорителят на Кремъл Дмитрий Песков официално го каза, президентството ни потвърди.   Относно предстоящото посещение на китайския премиер у нас Захариева допълни, че делегацията ще наброява 700 души. Със сигурност АЕЦ \"Белене\" ще е една от основните теми на разговорите. Други теми ще бъдат селското стопанство, както и облекчаването на процедурата за износ на български селско-стопански продукти, каза още Захариева.\r\nБългария ще е домакин на форума \"16+1\", а според Захариева това ще е шанс в разговорите с Китай да постигнем напредък в сферите инфраструктура, селско стопанство.       ", "date": "2018.05.25", "title": "Захариева: Визитата на Борисов в Русия е предварително планирана"}
{"url": "https://www.actualno.com/sciencelogy/twitter-veche-ima-specialni-pravila-za-reklama-za-izbori-v-sasht-news_676270.html", "text": "  Администрацията на социалната мрежа Twitter въвежда нови правила за публикуване на политически реклами с цел да се ограничи влиянието на други страни в изборите в САЩ. Това съобщение бе публикувано в официалния блог на Twitter, предаде БГНЕС.  Според новите правила физически и юридически лица, които публикуват материали със съдържание, отнасящо се за избори в САЩ, трябва да докажат, че са базирани на американска територия. Те трябва да имат разрешение за подобна дейност от избирателната комисия на САЩ. За потвърждение Twitter ще им изпрати по пощата писмо на адрес в САЩ, ще проверява снимки на поръчителите, както и интернет сайтовете им.   Администрацията на социалната мрежа уточнява също, че всяко съобщение с политически характер ще има отметка за това кой е платил за него и с каква цел. Ако става дума за поддръжка на един или друг кандидат, ще бъде отбелязано получено ли е неговото одобрение за това.   Новите правила влизат в сила това лято. В Twitter ще бъде създаден специален център, който ще отговаря за осигуряване на прозрачността на провеждане на политически кампании в мрежата.", "date": "2018.05.25", "title": "Twitter вече има специални правила за реклама за избори в САЩ"}
{"url": "https://www.actualno.com/america/dyrjavnijat-sekretar-na-sasht-iska-da-ima-izkluchenija-v-po-linija-na-sankciite-kym-rusija-news_676268.html", "text": "  Държавният секретар на САЩ Майкъл Помпео заяви по време на изслушване в Сената, че работи по разширяване на санкциите по отношение на Русия, предаде БГНЕС.  В същото време Помпео поиска министъра на отбраната Джеймс Матис да вдигне вторичните санкции от някои страни, закупуващи руско въоръжение. \"Ще предприемам санкции, ако вие обещаете да помогнете на министър Матис да получи право да прави изключения, с цел да гарантира, че санкциите няма да засегнат тези, които не трябва да попадат под тяхното действие\", каза Помпео, обръщайки се към сенатора Робърт Менедес.   Коментирайки текущата ситуация в югоизточна Украйна Помпео увери, че \"Вашингтон работи с всички страни, за да се прекрати насилието\". Той отбеляза, че в това отношение би искал да получи повече подкрепа от Европа.   ", "date": "2018.05.25", "title": "Държавният секретар на САЩ иска да има изключения в по линия на санкциите към Русия"}
{"url": "https://www.actualno.com/gabrovo/poreden-bum-na-varicela-v-oblast-gabrovo-news_676388.html", "text": "  Бум на варицела е регистриран в област Габрово през изминалата седмица. Общо случаите са 30, като 29 от тях са в община Габрово, а един – в Дряново. Това съобщиха за Радио „Фокус“ – Велико Търново от Регионалната здравна инспекция. Експертите уточниха, че не може да се говори за обявяване на епидемия, но призоваха гражданите да вземат превантивни мерки срещу разпространение на заболяването.  Варицелата е вирусна заразна болест, от която се заразяват главно деца до 10 години. Тя протича леко с обрив по кожата, без да оставя следи. Инкубационният период е между 11 и 21 дни. В седмицата 14-20 май е регистриран един случай на скарлатина и един на вирусен менингит. Най-много са случаите на ентероколити – 8. Заболеваемостта за периода в областта е 190,74% на 10000.   ", "date": "2018.05.25", "title": "Пореден бум на варицела в област Габрово"}
{"url": "https://www.actualno.com/asia/severna-koreja-e-gotova-za-pregovori-sys-sasht-po-vsjako-vreme-news_676262.html", "text": "  Властите на КНДР, както и досега, са готови да проведат преговори с американски представители по всяко време, независимо от решението на президента на САЩ Доналд Тръмп да отмени заплануваната за 12 юни среща на върха със севернокорейския ръководител Ким Чен Ун. Това съобщи агенция \"Ренхап\", позовавайки се на изявление на зам.-министъра на външните работи на Северна Корея Ким Ге Гуан.  Припомняме, че срещата между Тръмп и Ким Чен Ун, планирана за 12 юни в Сингапур, се провали. Белият дом изтъкна като причина за решението да се отмени срещата на върха с \"редица неизпълнени обещания\". Като пример беше дадена подготвителна среща в Сингапур, където трябваше да се проведе срещата на върха, на която севернокорейците не са се явили. Друго неизпълнено обещание е било недопускането на експерти на полигона в Пунгери. В Белия дом изразяват съмнения, че севернокорейските власти действително са унищожили окончателно ядрения полигон. Главна причина за недоверието е това, че при демонтажа не са били поканени експерти и официални лица, а само група журналисти.   Ядреният полигон \"Пунгери\" е напълно закрит, съобщи Корейската централна телеграфна агенция (КЦТА). Всички системи за комуникации, електричество са спрени, демонтирано е оборудването навсякъде в изпитателния ядрен полигон, се казва в официално съобщение. Агенцията уверява, че процесът на демонтажа е бил напълно прозрачен, тъй като е бил проведен пред журналисти от Китай, Русия, САЩ, Великобритания и Южна Корея.   Според информация в медиите севернокорейските власти са взривили три изпитателни шахти на ядрения полигон, както и че са унищожени наземни наблюдателни пунктове, охранителни съоръжения и други обекти.", "date": "2018.05.25", "title": "Северна Корея е готова за преговори със САЩ \"по всяко време\""}
