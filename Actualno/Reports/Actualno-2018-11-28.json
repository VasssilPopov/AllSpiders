{"url": "https://www.actualno.com/football/shampionska-liga-vsichki-machove-news_708845.html", "text": "   отново предложи осем повече от интересни мачове на своите почитатели. Тази вечер Атлетико Мадрид и Борусия Дортмунд си уредиха участие в следващата фаза на надпреварата, а ПСЖ и Наполи са все по-близко до директните елиминации.      Атлетико Мадрид - Монако 2:0\r\nЛокомотив Москва - Галатасарай 2:0   Борусия Дортмунд - Брюж 0:0\r\nПорто - Шалке 3:1    Наполи - Цървена звезда 3:1   Всичко най-интересно от мачовете тази вечер в Шампионска лига може да прочетете в .   ", "date": "2018.11.28", "title": "Шампионска лига: Всички мачове"}
{"url": "https://www.actualno.com/europe/putin-nie-ne-bjagame-ot-dolara-toj-bjaga-ot-nas-news_708825.html", "text": "  Президентът на Русия Владимир Путин обяви, че страната му няма друг избор, освен да намали зависимостта си от долара за провеждане на търговия, след като стана обект на все по-тежките санкции на САЩ. Путин участва в инвестиционен форум по темата „Създаване на партньорство. Отстраняване на разногласия“, пише БГНЕС.     Отговаряйки на въпроси на участниците във форума руският президент каза, че икономиката на страната му се адаптира към усложненията и създава условия за вътрешно развитие, независимо от кризисните явления и „дори изкуствено създаваните трудности“. Той подчерта, че обемът на инвестициите в основен капитал за девет месеца е нараснал с 4,1%.   Въпреки това темповете на ръста на руската икономика не са достатъчни за кардинално повишаване жизненото равнище на населението, констатира Путин. И допълни: “Поставяме си задачата да постигнем темпове на развитие над световните.“\r\n„Ние нямаме за цел да се отдалечаваме от долара, долара се отдалечава от нас. И тези, които взимат съответните решения, се прострелват сами не в крака, а малко по-високо, защото такава нестабилност в плащанията в долари предизвиква желание в твърде много икономики по света да намерят алтернативна резервна валута и да създадат независими от долара системи за плащане“, заяви Владимир Путин.  Говорейки за положението на пазара на петрола Путин каза, че цена от 60 долара на барел петрол напълно устройва Русия. Той също така подчерта, че Москва никога не си е поставяла за цел подкопаване на цените на шистовия петрол. По думите му санкциите на западните страни, наложени срещу Русия, са довели до изчезването на 400 000 работни места в Евросъюза. Путин отбеляза, че преди време стокооборотът между Русия и ЕС е бил 450 млрд. долара, а сега е 236 милиарда. „Има разлика. И по оценки на Европарламента липсата на доставки на европейска продукция на руския пазар е довело до съкращаването на 400 хиляди работни места в предприятията на страните от Евросъюза.“", "date": "2018.11.28", "title": "Путин: Ние не бягаме от долара, той бяга от нас"}
{"url": "https://www.actualno.com/balkani/30-dni-arest-za-nikola-gruevski-postanovi-syd-v-skopie-news_708832.html", "text": "  Наказателният съд в Скопие определи за бившия премиер Никола Груевски мярката 30-дневен арест, смятано от деня на откриването му и лишаването му от свобода, предаде агенция МИА, цитирана от БТА. Арестът е определен за делото \"Талир\" за незаконно финансиране на ВМРО-ДПМНЕ.     Бившият премиер Никола Груевски, който бе осъден на две години затвор по делото \"Танк\" за злоупотреба с влияние, избяга в Унгария и получи убежище там.", "date": "2018.11.28", "title": "30 дни арест за Никола Груевски постанови съд в Скопие"}
{"url": "https://www.actualno.com/politics/protestirashtite-majki-otivat-na-speshna-sreshta-s-premiera-news_708839.html", "text": "  Без коментар за постигнатите договорености приключи срещата на представители на протестиращите майки от „Системата ни убива“ с председателя на парламента Цвета Караянчева, социалния министър Бисер Петков и депутати от ГЕРБ, предаде БГНЕС.     Срещата продължи близо два часа, а на нея е обсъждана новата протестна готовност на майките, които останаха недоволни от вчерашното гласуване на второ четене на Закона за личната помощ, което се проведе в социалната парламентарна комисия. Те дори написаха отворено писмо, адресирано до редица институции, в което обявиха, че е в законопроекта има подмяна на текстове, без да бъде осигурен необходимият финансов ресурс. Омбудсманът Мая Манолова пък заплаши да сезира Конституционния съд.    ", "date": "2018.11.28", "title": "Протестиращите майки отиват на спешна среща с премиера"}
{"url": "https://www.actualno.com/society/maja-manolova-sistemata-bonus-malus-narushava-grajdanski-prava-news_708799.html", "text": "  Омбудсманът Мая Манолова изпрати становище до председателя на Комисията за финансов надзор (КФН) Карина Караиванова по повод общественото обсъждане на проекта на Наредбата, която въвежда т. нар. система „бонус – малус“, чрез която ще се коригира размера на застрахователната премия според поведението на водача на моторното превозно средство.     Мая Манолова е категорична, че проектът на Наредбата , защото остава впечатление, че в нея са изведени на преден план интересите на застрахователите.   Омбудсманът подчертава, че съгласно Кодекса на застраховането по на автомобилистите са застраховани собственикът, ползвателят и държателят на моторното превозно средство. Това изключва автоматично МПС-тата като обект на начисляване на клас бонус-малус.\r\n„ Не автомобилите са причина за високия брой на пътнотранспортни произшествия за 2016 и 2017 г. Не автомобилите са причина за високия брой на установените нарушения при управлението им. Причината е човешкият фактор. Оттам-нататък “, пише в становището си Манолова.  Тя е категорична, че аргументът на КФН, че така ще се избегнат злоупотреби от страна на недобросъвестни шофьори, не почива на никаква житейска и правна логика. „Що за аргумент би било да погазваш права на изрядните купувачи на автомобили само за да спреш неизряден водач да заобиколи системата“, пита риторично омбудсманът.\r\nВ становището си Мая Манолова посочва още, че чрез намаляване на застрахователната премия се стимулират водачите, които през съответния период са спазвали правилата за движение и не са допуснали нарушения или ПТП. Но от друга страна, се допуска същите тези водачи да бъдат наказани за това, че купуват автомобил, с който е извършено нарушение или ПТП, за което те нямат вина и не носят отговорност.    . Общественият защитник подчертава, че е необходим механизъм, по който неправомерно взетите суми за , да бъдат възстановени в най-кратък срок от застрахователя.    „Не става ясно как са определени по тежест нарушенията, при които се повишават наказателните точки, влияещи на малуса на лицето, предвид една от целите на Наредбата – да се създадат условия за намаляване на ПТП и особено на тежките от тях“, посочва още Мая Манолова. Според нея размиването на отговорност, вменяването на чужда вина, с което се приравняват изрядните водачи с нарушителите, не е начинът за създаване на условия за намаляване на ПТП.\r\nВ заключение омбудсманът предлага на КФН, МВР, МТИТС да направят задълбочена оценка на последиците, които биха предизвикали разпоредбите на Наредбата, за да се намерят справедливи механизми за прилагане на системата бонус-малус.", "date": "2018.11.28", "title": "Мая Манолова: Системата \"Бонус-малус\" нарушава граждански права"}
{"url": "https://www.actualno.com/america/sreshtata-mejdu-trymp-i-putin-na-g-20-kakvo-da-ochakva-svetyt-news_708843.html", "text": "  Президентът на Русия Владимир Путин на 1 декември (събота) в Буенос Айрес ще се срещне с президента на САЩ Доналд Тръмп, с когото ще обсъдят въпроси от двустранните отношения, разоръжаването, обезпечаването на стабилност по света и регионална проблематика, включително инцидента в Керченския пролив. Това съобщи пред журналисти помощникът на руския държавен глава Юрий Ушаков, предаде ТАСС, цитирана от агенция \"Фокус\".     „На 1 декември ще започнем този ден със закуска с Меркел ( германският канцлер Ангела Меркел - бел. ред. ), след това от двустранните срещи – разговор с Тръмп“, заяви Ушаков. „Засега мога да потвърдя, че страните са се разбрали за мястото и времето на провеждането на такава среща“, подчерта представителят на Кремъл. Той отбеляза, че независимо от различните сигнали, идващи от Вашингтон, „тази вечер е важна в еднаква степен и за двете страни“. „Тя естествено е важна и от гледна точка на по-нататъшното развитие на ситуацията в света, като цяло“, подчерта помощникът на руския президент.   Ушаков разказа, че предстоящата среща се е подготвяла „с използването на обичайните канали за комуникация между двете администрации“. „Затова, ако възникват каквито и да е допълнителни съображения в дадения контекст, то изхождаме от това, че тези съображения могат да бъдат доведени до нас чрез споменатите канали, а не чрез медиите“, заяви представителят на Кремъл по повод интервюто на Тръмп пред американските средства за масова информация, в което той намекна, че инцидентът в Керченския пролив може да стане причина за отмяна на срещата в Буенос Айрес.   За формата на предстоящите разговори, Ушаков съобщи, че се предвижда разговор във формат на четири очи, а след това към диалога трябва да се включат ключови членове на двете делегации. „Характерът на беседата, нейното съдържание, продължителност и плътност зависят от лидерите. Те ще изберат основните теми, които ще се обсъждат. Що се касае до нашата страна, то ние изхождаме от това, че разговорът в Буенос Айрес ще бъде продължение на този в Хелзинки“, заяви помощникът на руския президент. Той поясни, че сред най-вероятните теми, които ще се обсъждат, може да се отделят три групи въпроси: „Първо, това естествено са въпроси за обезпечаване на стратегическата стабилност, разоръжаването“, каза Ушаков, като подчерта, че този аспект е особено важен с оглед на намерението на САЩ да излязат от Договора за ликвидация на ракетите със среден и малък обсег (ДРСМО). По неговите думи, „е много важно да не се допусне разбалансиране на системата на международна сигурност и да не се допуска неконтролируема и безсмислена надпревара във въоръжаването“.       Представителят на Кремъл уточни, че на американската страна вече са били предадени предложения за изграждането на диалог в областта на контрола над въоръженията. „Считаме, че в ситуация, когато американците излязоха от договора за противоракетната отбрана, сега имат намерение да прекратят участието си в ДРСМО <...>, разбира се, много е важно заедно да помислим над вариантите за обновяване на системата за обезпечаване на международната сигурност“, акцентира Ушаков.\r\nВторият блок от въпроси, които биха могли да обсъждат лидерите на Русия и САЩ, са регионалното управление и борбата с тероризма. Помощникът на Путин наблегна върху това, че тук в позициите на двете страни могат да се проследят съвпадения. „Уверени сме, че президентите ще засегнат сирийския конфликт, иранската ядрена програма и корейският проблем. Не е изключено и последните събития в района на Керченския пролив“, заяви той.\r\nТретият елемент, очевидно, ще бъдат въпросите за отношенията между Москва и Вашингтон, „за това какво може да бъде предприето от двете стани, за да бъдат изведени тези отношения от задънената улица, в която са и да се започне търсенето на път към нормализация“. По оценката на представителя на Кремъл, времето за обсъждането на посочените теми е напълно достатъчно. „Но президентите сами ще се разпореждат с времето и продължителността на разговора ще зависи от това, какъв ще е характерът на тази беседа“, заключи той. Ушаков подчерта, че засега няма договорка за съвместно заявление за медиите след преговорите между Путин и Тръмп. Въпреки това той не изключи, че под някакъв вид ще бъде съобщено на средствата за масова информация за резултатите от преговорите. „Как ще бъде направено това, засега не е решено“, заяви помощникът на руския президент, въздържайки се да назове състава на делегацията на страната му. Ушаков спомена единствено, че всички участници в срещата от страна на Русия са съгласувани.   ", "date": "2018.11.28", "title": "Срещата между Тръмп и Путин на Г-20 - какво да очаква светът?"}
{"url": "https://www.actualno.com/healthy/po-doklad-zdraveto-ni-se-podobrjava-no-oshte-ne-e-kato-normalnoto-v-evropa-news_708762.html", "text": "  С повече положителни тенденции що се отнася до здравето на българите се похвали държавата с Годишния доклад за състоянието на здравето на гражданите и изпълнението на Националната здравна стратегия за 2017 година. Докладът беше приет от правителството на редовното му заседание.     Основното в него - живеем по дълго, 74,76 години (74,65 г. за 2016 година), но все още е по-ниска от тази в ЕС – 80,9 години. Нивото на детска смъртност е 6.4‰ - най-ниското в цялата история на демографската статистика на България. По отношение на този показател се наблюдава дълготрайна тенденция за  намаляване - през 2000 г. детската смъртност е 13.3‰, 2010 г. - 9.4‰, а  2015 г. - 6.6‰, но все още нивото е по-високо отколкото в ЕС (3.6‰).  Въпреки изразената тенденция за намаление на смъртността и в останалите  възрастови групи, България все още е с по-висок коефициент за смъртност  (15.5‰) в сравнение със страните от ЕС (10,2‰).   Лошата новина е, че раждаемостта страда. Коефициентът на обща раждаемост е 9.0‰ при 9.1‰ за 2016 година, като средното ниво за ЕС е 10.0‰. В доклада обаче има оправдание - промяната на възрастовата структура на населението и демографското остаряване е проблем, характерен и за другите страни-членки на ЕС.\r\nПрез 2017 г. намалява заболеваемостта от злокачествени новообразувания спрямо предходната година, като най-голям проблем е ракът на гърдата и рак на женските полови органи.  В доклада са представени и дейностите по опазване на общественото здраве, държавния здравен контрол, изпълнението на имунизационния календар на страната, програмите, проектите и плановете в областта на общественото здраве. Разгледани са рисковите фактори, свързани с начина на живот като тютюнопушене, употреба на алкохол, нездравословно хранене и намалена двигателна активност, чието високо ниво е пряко обвързано с високото ниво на заболеваемостта и смъртността от хронични незаразни болести. Основно предизвикателство за здравето на гражданите остават хроничните незаразни болести, които са основна причина за смърт и намалена работоспособност.\r\nЧаст от доклада е отчетът на изпълнението на Националната здравна стратегия 2020 през 2017 г., съпроводен от анализ за изпълнението на политиките и мерките от здравната стратегия и плана за нейното изпълнение. За определените в Националната здравна стратегия 2020 национални здравни цели е налице положителна оценка на изпълнението им, определена на база обективни данни за динамиката на наблюдаваните показатели спрямо изходните данни за 2014 г. За всички цели се наблюдава различна степен на постигане спрямо определените целеви стойности до 2020 г. - при 2 от тях към настоящия момент дори е налице постигане на целевите стойности на измервания показател до 2020 г., а при останалите три е налична ясна тенденция за прогресивна промяна, като целевата стойност до 2020 г. още не е достигната. Най-значим е напредъкът по постигане на националните здравни цели за намаляване на смъртността в младите възрастови групи, а най-незадоволителен по отношение на целта за увеличаване на средната продължителност на живота във възрастта над 65 години.   ", "date": "2018.11.28", "title": "По доклад: Здравето ни се подобрява, но още не е като нормалното в Европа"}
{"url": "https://www.actualno.com/crime/myj-pochina-v-aresta-na-nacionalnata-sledstvena-slujba-news_708842.html", "text": "          69-годишен мъж е починал в ареста на Националната следствена служба вчера, съобщава Дарик.   От правосъдното министерство уточняват за медията, че той е бил извеждан до болници многократно, тъй като е бил с оплаквания за болки в корема. \r\nОт министерството поясниха, че щом е бил връщан в ареста, в лечебните заведения не са установявани сериозни заболявания, налагащи той да бъде пуснат. Към момента не е ясна причината за смъртта, тъй като все още няма резултати от аутопсията. От министерството поясниха, че на арестанта не е отказвана медицинска помощ.  ", "date": "2018.11.28", "title": "Мъж почина в ареста на Националната следствена служба"}
{"url": "https://www.actualno.com/society/api-njama-ogranichenija-za-dvijenie-po-avtomagistralite-v-stranata-news_708835.html", "text": "          Няма ограничения за движение по автомагистралите в страната. Това каза за обзорното предаване „Това е България“ на Радио „Фокус“ дежурният в Ситуационния център на Агенция пътна инфраструктура Денислав Пейчев.   Ограничени са за автомобили над 12 тона само проходите „Троянски“ и „Превала“. „Няма ограничения по първокласната пътна мрежа, прави изключение само пътя Шумен – Разград, който в момента е с нулева видимост и затова е затворен за всички автомобили. Обходния маршрут е през град Търговище“, каза той. \r\nДенислав Пейчев каза още, че за второкласната пътна мрежа има само едно ограничение. „Става въпрос за пътя II 71 Силистра – Добрич, който е ограничен само за автомобили над 12 тона“. Агенция „Пътна инфраструктура има готовност за очакваните снеговалежи, каза още той и уточни, че над 750 машини са работили за осигуряване на проходимост през пътищата за днешния ден.  ", "date": "2018.11.28", "title": "АПИ: Няма ограничения за движение по автомагистралите в страната"}
{"url": "https://www.actualno.com/europe/ukrainskijat-poslanik-voennoto-polojenie-ne-nosi-risk-za-bylgarite-v-ukrajna-news_708856.html", "text": "             Правата на етническите българи в Украйна няма да бъдат засегнати от военното положение в 10 области в страната. Това заяви пред БНТ украинският посланик Виталий Москаленко.   Във връзка с военното положение външното ни министерство посъветва българските граждани в Украйна да избягват тези райони, а при необходимост да се свържат с посолството ни в Киев и консулството ни в Одеса. По повод сблъсъка в Черно море между украински и руски кораби, украинският посланик защити позицията на Киев, че става въпрос за руска провокация и агресия. Руският посланик в България Анатолий Макаров от своя страна също коментира инцидента - като украинска провокация и изрази песимизъм по повод скорошното подобряване на отношенията между Москва и Киев.\r\nОколо 190 000 етнически българи живеят в областите в Украйна, които от днес са във военно положение. Най-много са българите в Одеска, Запорожка област, в Таврия. Според Виталий Москаленко, посланик на Украйна у нас, военното положение няма да се отрази на правата и живота им.  \"Няма да има призиви за мобилизация. Тя ще бъде обявена само в случай, ако руските войски продължат със своите агресивни действия да воюват с Украйна или да нахлуват на територията на Украйна\", заяви пред националната телевизия посланикът на Украйна у нас Виталий Москаленко. \r\nДумата агресия не се приема от руския посланик Анатолий Макаров, който настоява, че инцидентът с украинските и руски кораби в Черно море, е украинска провокация. Посланикът отрича Русия да се готви за война. Той показа карти, които според Киев доказват, че инцидентът е станал в неутрални води преди Керченския пролив. нещо, което Русия отрича. Украйна от своя страна твърди, че Русия целенасочено препятства морския трафик към пристанищата на Азовско море. С поред Москаленко от април насам Русия е спряла или забавила 200 украински кораба, което влияе зле на украинската икономика в региона.       ", "date": "2018.11.28", "title": "Украинският посланик: Военното положение не носи риск за българите в Украйна"}
{"url": "https://www.actualno.com/plovdiv/15-zaginali-pri-katastrofi-ot-nachaloto-na-godinata-v-plovdiv-news_708829.html", "text": "  От началото на годината досега в Пловдив са регистрирани 414 пътно-транспортни произшествия с 15 загинали и 470 ранени, сочат данните на „Пътна полиция“. Анализите показват, че най-много катастрофи – 397, са възникнали поради допуснато нарушение на водач.     Заради зачестилите инциденти на пътя днес в Пловдив се проведе заседание на Общинската комисия по безопасност на движението по пътищата. На него бе решено да бъдат създадени междуведомствени работни групи в шестте района на града, които да обследват конфликтните места по пътищата. В тях ще бъдат включени представители на Районните полицейски управления, администрациите по райони и на ОП „Организация и контрол на транспорта“.   „Целта е всеки един от участъците, където има регистрирани най-много пътно-транспортни произшествия, да бъде обследван, като се анализират причините и се набележат мерки за преодоляването им“, заяви заместник-кметът по транспорт инж. Златин Велев, който е председател на  Общинската комисия по безопасност на движението по пътищата. Той допълни, че предложенията ще бъдат обобщени, за да могат да бъдат взети предвид при актуализирането на Генералния план за организацията на движението в града.\r\nУчастниците в срещата поставиха като приоритет в работата си сигурността на пешеходците. Отчетено бе, че въведените от общината мерки като осветяването и повдигането на пешеходни пътеки, дават резултати и трябва да продължат и в бъдеще.  Сред другите отчетени резултати бяха разширяване обхвата на системата за управление на трафика и монтирането на видеонаблюдение на нови 9 кръстовища, обновяването на пътните знаци, монтирането на LED осветление на светофарни уредби, монтирането на оградни пана, обезопасяване входовете на учебни и детски заведения и други.", "date": "2018.11.28", "title": "15 загинали при катастрофи от началото на годината в Пловдив"}
{"url": "https://www.actualno.com/politics/prerazglejdat-tekstove-ot-zakona-za-lichnata-pomosht-sled-sreshta-pri-borisov-news_708851.html", "text": "   . Това съобщи Вера Иванова – майка на дете с увреждане и един от инициаторите на „Системата ни убива“, след среща с премиера Бойко Борисов в Министерски съвет.     „Имаше промени на текстове между първо и второ четене, касаещи Закона за личната помощ. И имаме уверение, че те ще се преразгледат още утре и в петък ще се гласуват наново. С тези 150 млн. лв. проблемът е, че не се разпределят правилно. Надявам се, че след днешната среща се разбра още и че основният проблем са ТЕЛК-овете. Надяваме се много скоро да има основна реформа, която да започне с реформа именно в ТЕЛК“, заяви още Иванова, цитирана от агенция \"Фокус\".   \" \". Това каза и министър-председателят Бойко Борисов след срещата. „Благодаря за срещата, макар че беше доста припряна – от една страна хората с увреждания, от друга синдикатите, работодателите, енергийният бранш. Има и много проблеми от десетилетия в енергетиката, които трябва да се решават, както и проблема с ТЕЛК. Наследени проблеми. Безумните договори, които са сключени за топлоелектрическите централи. Сега се чудим как да ги оправим, а те не могат да се оправят. Три часа това сме говорили“, коментира още Борисов.\r\n„Цялото ми уважение към майките на деца с увреждания. През цялото време съм се отнасял с уважение и те се отнесоха с уважение, защото приеха извинение. . И в един момент от решен проблем, разбрали сме се, днес и вчера става скандал и се налага по нощите да се събираме и да уточняваме, че всъщност това, което сме поели като ангажимент, е свършено“, допълни Борисов и изрази надежда парламентарната група на ГЕРБ в следващите един-два дни да изпълни ангажимента, който премиерът е поел.  „А голямата част сме си я свършили, защото вече парламентът прие преди малко и сложи на едно място, за да са видими тези 150 млн. повече. Оттук-нататък можем да си бъдем и полезни с инерцията и гражданското доверие, които имат тези не уж кресливи жени, тези дами да го наречем. А именно дали парите, които се изливат в ТЕЛК, навсякъде отиват точно до мястото и човека, където трябва, дали няма злоупотреби“, каза още Бойко Борисов.\r\nПромените в Закона за личната помощ ще се въвеждат поетапно, осигурени са достатъчно средства. Това каза и председателят на бюджетната комисия в Народното събрание Менда Стоянова.   „ . Така че ангажимента, който поехме, вече е факт. Днес имахме среща с майките, защото те се притесняваха, че тези пари няма да бъдат достатъчно, за да осигурят изпълнението на Закона за личната помощ, но той ще се въвежда поетапно и пари ще има. Там е важно да се разпишат текстове за начина, по който ще се изпълнява тази помощ“, заяви Стоянова.    Тя посочи, че е важно е да се приемат окончателно на двата закона. „Надявам се след последните уточнения, които коментирахме с майките, Министерски съвет да ги приеме в петък, а следващата седмица парламентът да ги гласува в зала“, заяви още Стоянова. ", "date": "2018.11.28", "title": "Преразглеждат текстове от Закона за личната помощ след среща при Борисов"}
{"url": "https://www.actualno.com/starazagora/v-stara-zagora-izchisljavat-taksa-smet-po-nova-formula-ot-2021-g-news_708837.html", "text": "  „Такса битови отпадъци ще се заплаща на база на размера на имота и на броя обитатели и от физически, и от юридически лица. Процесът ще е дълъг, защото промените в Закона за местните данъци и такси ще доведат до подаване на нови имуществени декларации. В тях освен квадратурата ще се уточнява и броят на обитателите на имота”. Това съобщи днес председателят на общинския съвет в Стара Загора Таньо Брайков, предаде кореспондентът на .     Промяната на досегашната формула се налага заради последните изменения в Закона за местните данъци и такси, за да бъде синхронизиран с европейското законодателство. До края на 2020 година трябва да се извърши новото деклариране на имотите на територията на общината, за да може от 2021-ва такса смет да се изчислява по новата формула.   Старозагорските общински съветници нямат намерение да приемат максималния екокоефициент, по който ще се изчислява данъкът за автомобилите, увери Таньо Брайков. Това би означавало в община Стара Загора налогът за 20-годишна кола ще се увеличи с 10 -12 на сто, което ще е с 10 - 16 лв. повече.\r\nНа утрешната си сесия съветниците на Стара Загора ще разгледат 62 предложения, сред които прекратяване правомощията на кмета на село Ракитница по негово състояние. На негово място съветът ще избере нов ръководител на селото до провеждането на местните избори през 2019 година.  ", "date": "2018.11.28", "title": "В Стара Загора изчисляват такса смет по нова формула от 2021 г."}
{"url": "https://www.actualno.com/curious/dneven-horoskop-za-29-noemvri-news_708782.html", "text": "        Днес фантазията ви ще е на ниво. Внимавайте да не премине в истинския живот, тъй като ще има някои сериозни различия. Днес на преден план ще излязат за решаване някои финансови въпроси. Най-добре приключете с тях сега, за да не ви тормозят в бъдеще.      Днес започнете нещо ново. Прекалено дълго стоите на едно място и това забавя развитието ви в професионална сфера. Бъдете по-смели.     Днес ще участвате в спор, но най-добре отстъпете. Не си заслужава да хабите сили за победа точно в това съревнование. Скоро ще се разбере кой е победителят.    Днес ви предстоят много срещи със стари познати на необикновени места. Плановете ви за вечерта може да се променят, но все пак не разваляйте, предварително уговорени срещи. Днес ще имате дар слово за петима. Използвайте деня да обясните вашите цели и намерения. Сега ще може да спечелите много последователи.   През този ден се въздържайте от прибързани действия. Няма да можете да ускорите събитията. Изчакайте по-удобен момент за атака.    Главната ви задача днес ще бъде да сте на точното място в точно време. Направете всичко възможно да не закъснявате за срещи, особено ако са любовни. Денят ще ви предложи не малко задачи за изпълнение, в които ще можете да се проявите с целия си талант. Не се колебайте да бъдете оригинални в подходите си.    През този ден на преден план поставете нуждите на членовете на семейството ви. Ангажираността ви в тази насока няма да попречи на служебните ви задължения. Този четвъртък смело се доверете на интуицията ви. Ако не ви се работи, най-вероятно има сериозна причина за това и не я пренебрегвайте. През този ден не си позволявайте лукса да излезете извън нерви. Мнозина с радост биха се възползвали от това. По-силни сте, отколкото предполагате.", "date": "2018.11.28", "title": "Дневен хороскоп за 29 ноември"}
{"url": "https://www.actualno.com/asia/atentat-v-kabul-ima-zaginali-i-raneni-news_708853.html", "text": "  По информация на афганистанското Здравно министерство 10 души са загинали, а 19 са били ранени при атента в Кабул, който беше извършен край обект на британска фирма за сигурност, предаде БГНЕС.     Вътрешното министерство и полицията заявиха във връзка с атентата, че той е бил извършен с кола бомба и негова цел е била комплекс, в който е разположена компанията G4S - частна британска компания, работеща в сферата на сигурността.   Все още няма информация за националността на жертвите. Отговорност за атентата поеха талибаните.", "date": "2018.11.28", "title": "Атентат в Кабул, има загинали и ранени"}
{"url": "https://www.actualno.com/curious/myjyt-telec-e-silen-i-uporit-news_708797.html", "text": "  Телецът е земен знак и мъжът Телец  обича всичко физическо и материално. Той предпочита да е заобиколен от комфорт и лукс - изискана храна и скъпо вино, класическо изкуство и добър живот. Ще се бори до край, но на финала винаги ще получи това, за което е тръгнал. Мъжът отговаря на всяко предизвикателство, което идва към него с гордост и решителност. Той е символ на постоянство, решителност и сила. Провокирайте го на свой собствен риск, защото има горещ нрав и няма да се поколебае да го покаже пред всеки, който дръзне да го предизвика.      Управляван от Венера, мъжът Телец демонстрира изненадващ романтизъм, когато е във връзка, въпреки че неговата романтична форма е малко по-различна от останалите. Жената, която ще избере за свой партньор, често е някоя, която познава отдавна, най-добрата му приятелка или стара връзка. Той предпочита някоя, която го познава добре и с която може да бъде себе си. Обещанията имат силата на клетва за всеки мъж Телец и той ще направи всичко възможно да направи това, което обещае. Това прави мъжа Телец един от най-отговорните знаци в зодиака. Телецът е надежден и упорит,  справящ се с лекота с каквато и да е задача, която поема. Той обича спокойствието и би бил напълно доволен с работа в офис, която не му носи голямо напрежение. Обича парите, така че когато комбинирате това с неговите положителни характеристики, джентълменът Телец е подходящ за длъжността банкер, брокер, застрахователен агент или счетоводител. Невероятно издръжлив, мъжът Телец няма особено големи проблеми със здравето, въпреки че често има опасност от проблеми с килограмите, идващи от големия апетит и любовта му към вкусната храна. Въпреки това, мъжът Телец следи това добре и прилага своята легендарна воля, за да се предпази от възможни здравословни проблеми.   ", "date": "2018.11.28", "title": "Мъжът Телец e силен и упорит"}
{"url": "https://www.actualno.com/society/loshoto-vreme-predizvika-haos-v-razpisanieto-na-vlakovete-news_708852.html", "text": "         Лошото време обърка и разписанието на влаковете, съобщи Нова телевизия. Заради снега много хора бяха принудени да чакат с часове на гарите.   Най-голямо беше закъснението на влака София - Бургас - 3 часа. От БДЖ се извиниха на пътниците и обещаха, че ще ги компенсират или с възстановяване на сумата на билета или с безплатно пътуване по избор. Закъснение имаше и на други влакове в страната. Това доведе до напрежение сред пътниците,които всекидневно използват държавната железница. От БДЖ признаха още, че някои от проблемите се дължат на технически повреди на локомотивите и липса на електрозахранване заради паднали дървета.\r\n„Днес изживяваме кризисен период и малко влошаване на времето доведе до един дисбаланс в оборота. Всеизвестно е, че работим с морално остарял парк, с малки резерви”, заяви  началникът на отдел \"Организация на превозите\" в БДЖ  Ивайло Георгиев.  ", "date": "2018.11.28", "title": "Лошото време предизвика хаос в разписанието на влаковете"}
{"url": "https://www.actualno.com/politics/deputatite-prieha-budjetite-na-otdelnite-institucii-koj-kolko-shte-poluchi-news_708849.html", "text": "   След като Народното събрание одобри финансовата рамка на , депутатите гласуваха бюджетите на парламента, президентството, съдебната власт, Конституционния съд и омбудсмана. Народните представители продължават с приемането на бюджетите на отделните ведомства и институции в държавата, като се очаква да заседават до 22:00 ч. тази вечер, предаде агенция \"Фокус\".       Парламентът одобри бюджета си в размер на 1,5 млн. лева, от които 1,3 млн. лева са от собственост. Разходите на парламента през следващата година са в размер на 79, 3 млн. лева.   Приходите в бюджета на Министерски съвет са в размер на 14,2 млн. лева. 10,1 млн. лева са приходите от собственост. 95 млн. лева ще бъдат разходите на кабинета през следващата година. За персонал се отпускат почти 59 млн. лева. Според разпределението на разходите по области най-много средства ще се отделят за осъществяване на държавните дейности в страната - 27,2 млн. лева. Допуска се правителството да натрупа нови задължения в размер на 36,5 млн. лева.\r\nЗа ремонт и строителство на храмове и манастири ще се отпуснат 2,9 млн. лева. По 70 хил. лева са средствата за ремонт на молитвени домове на Католическата църква, на синагоги и на храмове на Арменската църква. С 1,2 млн. лева държавата ще подпомогне свещениците зад граница. 460 хил. лева се отпускат за ремонт и строителство на молитвени домове на Мюсюлманското вероизповедание.        Разходите в бюджета са 7,3 млн. лв., от които за персонал ще бъдат дадени 4,9 млн. лв. Капиталовите приходи ще бъдат 200 хил. лв., като те ще отидат за придобиване на дълготрайни активи и основен ремонт. Максималният размер на новите задължения за разходи, които могат да бъдат натрупани през 2019 г., е 2,3 млн. лв. Приходите в бюджета са в размер на 116 млн. лв., от които 100 млн. лв. са от съдебни такси. През 2019 г. разходите са над 704,3 млн. лв. Най-голям е делът на текущите разходи – 677,3 млн. лв., последван от капиталовите разходи, които са в размер на 26,3 млн. лв. Най-много средства ще разходва съдебната власт за съдилища – 343,8 млн. лв., за прокуратурата – 260 млн. лв., и за Висшия съдебен съвет (ВСС) - малко над 51 млн. лв. Според бюджета максималните размери на разходите са 704,3 млн. лв., но могат да се увеличават с до 20 на сто по решение на ВСС.\r\nПарламентът отхвърли предложението на БСП за повече средства за ВСС, Върховния касационен съд, Върховния административен съд, Прокуратурата, съдилищата и други.       Разходите в бюджета на Конституционния съд за следващата година са в размер на 3,3 млн. лв., от които за персонал са предвидени 2,9 млн. лв. Максималният размер на новите задължения за разходи, които могат да бъдат натрупани през 2019 г., са 400 хил. лв. В бюджета на омбудсмана за 2019 г. са предвидени разходи в размер на 3,1 млн. лв., като от тях 2 млн. лв. ще отидат за персонал. Максималният размер на новите задължения за разходи, които могат да бъдат натрупани през 2019 г., е 1,1 млн. лв.     Към настоящия момент България отделя 0,5% от Брутния вътрешен продукт, за да финансира различни културни политики, но от опозицията настояха този процент да нарасне. „Културата е изтърсачето на този бюджет“, заяви по време на дебатите депутатът от БСП Александър Симов. Според него ниското финансиране издава липса на отношение към културата, а държавата трябва да полага повече грижи в тази област.\r\nНа тези упреци отговори Диана Саватева от ГЕРБ. „Колкото и да се даде за култура, винаги ще се иска повече. Трябва да сме реалисти и да знаем с какво разполагаме“, аргументира се тя от трибуната. Според управляващите държавата прави достатъчно за развитие на сектора, а това не зависими само от средствата, но и от правилните културни политики. Депутатите гласуваха бюджета на Министерството на труда и социалната политика, в който са включени и 150 млн. лева за хората с увреждания, за които ангажимент пое лично премиерът Борисов. Средствата трябва да осигурят доброто изпълнение на законопроектите за хората с увреждания и за личната, чийто окончателен вариант предстои да бъде одобрен на второ четене.    Разходите за отбрана се увеличават за втора поредна година. Наред със средствата за персонал нарастват и тези за издръжка и капиталови разходи, а с осигуряването на средства за инвестиционните проекти се гарантира развитието на модернизацията на Въоръжените сили. Парламентът ще продължи с гласуването на държавния бюджет за 2019 г. на утрешното заседание. Депутатите приеха финансовата рамка на бюджета, както и бюджетите на всички министерства, освен на Министерството на младежта и спорта. Дебатите по държавния бюджет продължиха около 7 часа. Утрешното пленарно заседание ще започне от 09:00 часа. ", "date": "2018.11.28", "title": "Депутатите приеха бюджетите на отделните институции - кой колко ще получи?"}
{"url": "https://www.actualno.com/curious/jenata-telec-e-sladka-ako-ne-ja-jadosvash-news_708800.html", "text": "  Жената Телец е нежна и грижовна.  Понякога има мнение, което е почти невъзможно да се промени, но то е част от характера й.  Тя е разумна и търпелива - много печеливши качества. Елементът на е Земя, а жената от тази зодия може да бъде описана като истинска майка Земя. Вярна на нейния символ, бика, тя може да бъде спокойна, но и упорита.  И също както бика, има експлозивен нрав, който трудно се възпламенява, но веднъж случили се, може да доведе до нещо страшно.  Жената Телец се стреми към баланс в живота. Тя обича природата и не желае нищо повече от това да живее в удобна и цветна обстановка.      Една жена Телец е вярна и стабилна и може да изглежда малко праволинейна. Нищо не е по-важно за нея от истината! В нея има страст, лежаща под спокойната и стабилна фасада. Тя просто не я е отключила, за да я види целият свят. Страстна и винаги нежна, жената Телец е съблазнителна и ще поглези партньора си както в спалнята, така и извън нея. Поради нейния понякога скъп вкус, жената Телец е готова да даде всичко от себе си в работата в замяна на добра заплата, на която може да разчита: да работи извънредно, когато е необходимо, и да се отдаде изцяло на това, което върши. Тя обикновено не е новатор или  лидер, но е ценен работник. Достойно и упорито, жената Телец отмята с лекота всяка задача, която поема. С творческо око и наслаждавайки се на стабилността на ежедневната си рутина, тя ще се справи добре като цветар или антикварен колекционер. Телецът управлява гърлото, а жената Телец често има хубав глас. Гърдите й също могат да бъдат уязвими. Тя трябва да избягва силния стрес или притеснение, тъй като това може да доведе до безсъние и депресия. Жената Телец трябва да запази равновесие в живота си и това е важно не само за нейното психическо здраве, но и за физическото й.   ", "date": "2018.11.28", "title": "Жената Телец е сладка, ако не я ядосваш"}
{"url": "https://www.actualno.com/analysis/i-zaharieva-namesena-v-prodajbata-na-bylgarski-dokumenti-news_708785.html", "text": "  Вицепремиер, министър и български евродепутат са отговорни за незаконното продаване на български паспорти на чужденци, съобщи  в свое разследване . Медията се позовава на .      която е позволила на хиляди чужденци да си закупят български паспорти, като с тези документи предлагат безвизови пътувания в целия ЕС, съобщава информаторът.\r\nТези твърдения пред EURACTIV прави лицето, подало сигнал – , на чужденци. Матева е била уволнена от Захариева през 2016 г., след като отказва да участва в измамата, разказва самата тя.\r\nДържавната агенция за българите в чужбина се забърка в огромен скандал заради разкритията, че е издала фалшиви удостоверения от български произход, документ, въз основа на който могат да се издават български документи за гражданство и документи за самоличност.       . Ръководителят на агенцията Петър Харалампиев бе арестуван по обвинения, че е част от организирана престъпна група. В развитието на разследването на агенцията, еквивалентът на приблизително 285 000 евро в брой бе открит в сейф, който принадлежи на Красимир Томов, главен секретар на тази институция. Томов се намира в ареста, заедно с Харалампиев и още двама служители, заподозрени в участие в организирана престъпна група.    В понеделник (26 ноември) Борисов изненадващо обяви, че Агенцията, която е инструмент за издаване на паспортите, ще бъде закрита. Борисов твърди, че има други институции, като министерството на правосъдието и вътрешните работи, които да изпълняват тази задача.\r\nПо-късно същия ден Каракачанов излезе със собствено предложение – вместо Агенция за българите в чужбина, да бъде създадено министерство.     : „Атака“ на Волен Сидеров, „Националния фронт за спасение на България“ (НФСБ) на Валери Симеонов и ВМРО – политическа партия, която твърди, че е наследник на историческия вътрешен македонски революционер Организация. ВМРО се ръководи от Красимир Каракачанов. Когато правителството е създадено през май 2017 г., Симеонов и Каракачанов са назначени за вицепремиери, а Сидеров става лидер на групата на \"Обединени патриоти\" в Народното събрание. На 16 ноември Валери Симеонов подаде оставка като заместник министър-председател, след седмици улични протести от страна на майки на деца с увреждания, които той обиди, и които настояха той да напусне поста си.\r\nПодалата сигналите Матева потвърди пред EURACTIV, че , която по времето, когато тя е била в Съвета за гражданство. Броят на кандидатите на ден е бил между 150-200, заявила Матева пред прокуратурата.     Матева заяви, че Каракачанов е подложен на натиск от македонци, които са платили подкупи, но са с блокирани документи и си искат парите обратно.   Според Матева самата Захариева е била подложена на натиск от страна на Каракачанов и се е противопоставила в първоначално, докато евродепутатът Андрей Ковачев не организира среща на 3 юни 2016 г. с представители на българска неправителствена организация в Македония.\r\n В същото време Захариева полага усилия да премахне Матева от вземането на решения и скоро я уволнява от поста.\r\nКовачев е виден български евродепутат, заместник-председател на групата на ЕНП. Европейската комисия критикува България за прекомерните правомощия на главния прокурор, над който няма институционален надзор. Сегашният главен прокурор Сотир Цацаров се възприема като приятелски настроен към Борисов.    . Захариева окачестви изявлението на Матева като „изненада“ и твърди, че като ръководител тя винаги е предлагала „пълна подкрепа“. Захариева заявява, че Матева отхвърлила предложението да назначи още пет служители и да въведе подобрения в IT системата.\r\nКовачев също твърди, че е изненадан от тълкуването на Матева за неговата роля. Евродепутатът заяви, че срещата, която е улеснил с българската неправителствена организация в Македония, има за цел да преодолее блокираните от нея кандидатури. По-специално, едно от заявленията се отнася до внука на историческа фигура и води до смущение. „Жалко, че тази тема се използва за политически обвинения и дивиденти“, коментира Ковачев.\r\nДокументите, предоставени от Матева, обаче показват, че тя е казала на прокуратурата, че подобни опити „да спомогнат за работния поток“, насочени към посредници, които имат за цел да улеснят незаконното доставяне на сертификати, а не да подобрят ефикасността на процеса.\r\nБившият посланик на България Велизар Енчев заявява пред EURACTIV, че е изпратил писма до Комисията, включително до председателя Жан-Клод Юнкер, комисаря по вътрешните работи Димитрис Аврамопулос и комисаря по правосъдието Вера Журова, като предостави подробности за измамата и поиска от изпълнителната власт на ЕС да предприеме действия. Енчев твърди, че ЕС не може да си обърне главата в обратна посока, когато европейското гражданство се предоставя по криминален начин на хиляди чужденци, които плащат подкупи. Много от тях са арестувани в чужбина за престъпления.\r\nКорупционната измама с български паспорти бе спомената накратко на от последния доклад на Комисията за напредъка в рамките на така наречения механизъм за сътрудничество и проверка.", "date": "2018.11.28", "title": "И Захариева намесена в продажбата на български документи"}
{"url": "https://www.actualno.com/sliven/njama-zatvoreni-pytishta-v-slivensko-news_708795.html", "text": "  Всички пътища в Сливенски регион са проходими при зимни условия. Навсякъде вали сняг, температурите са между -3 и +3 градуса.     Това казаха за от Областно пътно управление.\r\nОще в 2 часа през нощта четири машини на фирма „Пътно поддържане” са започнали обработка на основните пътни артерии в планинската част на областта, с цел да се предотврати заледяването на настилките.\r\nПроследяването на специализираната снегопочистваща и пътноподдържаща техника се осъществява от дежурните в ОПУ – Сливен с помощта на GPS-система.     Снеговалежът в Сливенския балкан е започнал към 8 часа сутринта. Снежната покривка е около 7-8 см, но се очаква поривистият вятър да образува преспи.\r\nВ сливенския участък на автомагистрала „Тракия” настилките са влажни, вали мокър сняг, но без снегонавявания. „Засега няма проблеми с движението по магистралата”, каза за дежурният по поддържането. В момента две машини превантивното обработват срещу заледяване Лот-3 на АМ „Тракия” между Нова Загора и Пътен възел Ямбол.\r\nОбщо 16 специализирани машини работят по поддържането на проходимостта на пътищата в региона.    ", "date": "2018.11.28", "title": "Няма затворени пътища в Сливенско"}
{"url": "https://www.actualno.com/society/novinite-naj-vajnoto-za-denja-28-noemvri-news_708817.html", "text": "  Редакционният екип на ви представя най-важните новини за изминалия ден, 28 ноември.      Вицепремиер, министър и български евродепутат са отговорни за незаконното продаване на български паспорти на чужденци, съобщи в свое разследване EURACTIV. Медията се позовава на пакет от документи, които потвърждават обвинението.   Парламентът прие финансовата рамка на държавния бюджет за 2019 година, пр“. „За“ гласуваха 100 народни представители, 66 бяха „против“, а един се въздържа. Приходите в бюджета са в размер на 25,6 млрд. лева, от които 23,1 млрд. лева са данъчните приходи. От тях най-голям е делът на данъка върху ДДС- 10,8 млрд. лева. От акцизи са предвидени приходи от 5,3 млрд. лева. Кой колко ще получи, четете . Текстове в Закона за личната помощ ще бъдат преразгледани и ще бъдат гласувани от парламента отново в петък. Това съобщи Вера Иванова – майка на дете с увреждане и един от инициаторите на „Системата ни убива“, след среща с премиера Бойко Борисов в Министерски съвет.     „Моята преценка е, че нямам“. Така министърът на финансите Владислав Горанов отговори на въпроса има ли конфликт на интереси, използвайки апартамент в луксозен жилищен комплекс, предоставен му безвъзмездно от български бизнесмен, предаде БГНЕС. С две отделни свои решения от днешното си заседание Министерският съвет прие да отпусне нова порция милиони за ремонт на отдавна остарелите ни руски изтребители – МиГ 29 и Су-25.    Депутатите приеха гласуваните на второ четене тестове от Законопроекта за бюджета на Държавното обществено осигуряване (ДОО) за догодина. Действията на Русия срещу Украйна в Керченския проток са недопустими. Това е заключението на ръководения от премиера Бойко Борисов Съвет по сигурността към Министерския съвет. Инцидентът в Азовско море е провокация, организирана от президента на Украйна Петро Порошенко в навечерието на изборите в страната. Изявленията на президента Румен Радев и на Бойко Борисов са премерени. Не се подготвяме за война. Това заяви днес посланикът на Русия у нас Анатолий Макаров пред отбрани български медии, цитиран от БГНЕС, във връзка с инцидента в Керченския пролив и часове след пресконференцията по темата на посланика на Украйна у нас Виталий Москаленко. Вицепрезидентът Илияна Йотова видя формиране на двойни стандарти чрез бюджетната политика на Европейския съюз - заради възхода на популизма и спада на доверието в традиционните партии и ценности. Цената на яйцеклетката на черно достигна 1500 лева, като може да се договори и за един бон. Търговията се осъществява с обяви в някои от популярните сайтове за онлайн пазаруване, както и в сайтовете за майки. В Гърция яйцеклетки от българка могат да се купят приблизително за същата цена. Там се търгуват между 850 и 1000 евро, споделят жени, които търсят материал, за да заченат in vitro. На пръсти се броят тези, които действително даряват, показва проверка на \"Монитор\". Президентът на Турция Реджеп Таийп Ердоган призова да се използват местните валути в търговията на 34-ата среща на Комитет за икономическо и търговско сътрудничество към Организацията за ислямско сътрудничество (COMCEC) в Истанбул в сряда, пише електронното издание на турския ежедневник Yeni Safak, цитирано от агенция \"Фокус\".", "date": "2018.11.28", "title": "Новините: Най-важното за деня, 28 ноември"}
{"url": "https://www.actualno.com/politics/sindikatite-predstaviha-pred-borisov-prichinite-za-protestnite-akcii-news_708860.html", "text": "  Премиерът Бойко Борисов обсъди актуални въпроси от сектор енергетика с представители на работодателските и синдикални организации на среща в Министерския съвет, съобщиха от правителствената пресслужба.     В разговорите участваха заместник министър-председателят Томислав Дончев, енергийният министър Теменужка Петкова, председателят на Комисията по енергетика в Народното събрание Делян Добрев, председателите на КНСБ и КТ „Подкрепа“ Пламен Димитров и Димитър Манолов, председателите на КРИБ и на АИКБ Кирил Домусчиев и Васил Велев, както и представители на БСК, БТПП и БФИЕК.    . Министър Петкова запозна участниците в срещата с предприетите от страна на правителството в тази връзка мерки. Тя подчерта, че мините и топлоелектрическите централи от маришкия басейн са от стратегическо значение за функционирането на енергийната система на България и региона. Обсъдена бе и позицията на страната ни за предстоящата конференция в Катовице, Полша, свързана с климатичните промени. Приетата от Министерския съвет позиция на Република България не подкрепя по-амбициозни цели, свързани с въглеродните емисии.\r\nСпоред представителите на работодателските организации следва да се продължи предприемането на мерки за завършване процеса по либерализация на българския енергиен отрасъл. Участниците в срещата се обединиха около това, че продажбата на електроенергия по пазарни цени ще гарантира стабилност в отрасъла в дългосрочен план.  Предстои провеждане на следваща среща по въпросите от енергийния сектор.   ", "date": "2018.11.28", "title": "Синдикатите представиха пред Борисов причините за протестните акции"}
{"url": "https://www.actualno.com/vraza/vrachansko-uchilishte-se-gotvi-za-110-godishen-ubilej-news_708787.html", "text": "  Избраха Инициативен комитет за честване на 110 години училище „ “. Инициативата е по повод 280 години от рождението на българския възрожденец Софроний Врачански и 110 години от създаването на едноименното начално училище.     Учредителното събрание се проведе в училище „Св. Софроний Врачански“ и бе инициирано от директора на учебното заведение Антоанета Сиракова. На срещата присъстваха още Негово Високопреосвещенство Врачански митрополит Григорий, председателят на настоятелството на НЧ „Развитие 1896“ Иванка Караиванова, директорът на Центъра за работа с деца Лили Стоева, представители на Регионалното управление на образованието, на Регионален исторически музей, на училищното настоятелство, общественици, родители и преподаватели.   Кметът на града Калин Каменов бе избран за председател на Инициативния комитет. Той каза, че приема с и допълни, че в предстоящите инициативи, свързани с бележитите годишнини, трябва да бъдат ангажирани и децата, и родителите. Кметът  предложи още инициативи, които да бъдат включени в програмата за следващата година, като сред тях са екскурзия до родния град на епископ Врачански – град Котел и и облагородяване на района около училището.", "date": "2018.11.28", "title": "Врачанско училище се готви за 110-годишен юбилей"}
{"url": "https://www.actualno.com/ruse/rusenecyt-georgi-mirchev-posreshtna-s-bodyr-duh-vekovnija-si-ubilej-news_708779.html", "text": "  Поздравителен адрес от името на кмета Пламен Стоилов получи за от кв. „Средна кула“. Началникът на отдел „Социални дейности“ Катя Петрова поднесе на столетника приветствието, заедно със символична парична сума, с пожелание да бъде здрав и обграден още дълги години от любовта на близките и роднините си. Гост на тържеството бе и кметският наместник – Ивелина Гайрева.     Родословното дърво на дядо Георги е голямо. . Юбилярът Георги Мирчев споделя, че тайната на дълголетието се крие в трудолюбието и умереното хранене. В ежедневното му меню няма ограничения и диети – казва, че обича да си хапва от всичко и изпива по една чаша вино. Той благодари за всичко и пожела на внуците си да стигнат неговите 100 години.\r\nС висок дух и добро настроение дядо Георги посрещна с широка усмивка гостите за 100-ния си рожден ден сред роднините и приятелите си.", "date": "2018.11.28", "title": "Русенецът Георги Мирчев посрещна с бодър дух вековния си юбилей"}
{"url": "https://www.actualno.com/burgas/sydove-na-7-hiljadi-godini-mogat-da-se-vidjat-v-regionalen-istoricheski-muzej-burgas-news_708768.html", "text": "  Мирослав Класнаков, специалист по праистория, ще изнесе лекция на тема \" \". При проучвания през 2009 година в Селищна могила Бургас в местността Солна нива са открити голямо количеството съдове-хранилища.     По някои от тях има пластично оформен женски бюст, а в шията им са пробити по два отвора, изобразяващи очи. Съдове-хранилища с подобна форма, същото разположение на украсата и сходни орнаментални мотиви, са открити и в други праисторически обекти, разположени по българското черноморско крайбрежие.\r\nТрадиционната съботна лекция в музея е с начален час 11.30 часа, в залата за презентации на Природонаучната експозиция ул. „К. Фотинов” 30.  ", "date": "2018.11.28", "title": "Съдове на 7 хиляди години могат да се видят в Регионален исторически музей Бургас"}
{"url": "https://www.actualno.com/plovdiv/biznesmeni-razbraha-kak-da-poluchat-pomosht-ot-evropejskata-banka-za-vyzstanovjavane-i-razvitie-news_708750.html", "text": "   са получили подкрепа от Европейската банка за възстановяване и развитие от 1993-та година досега, програмата \"Подкрепа за малкия бизнес\" продължава и е подпомага \"в гръб\" икономиката, обясни днес в Пловдив мениджърът й за България Мирослав Стоянов.     Интересът към програмата бе голям, тя дава възможност за решаване на редица , а след приключване на проекта . Мирослав Стоянов призова предприемачите да се обръщат към оторизираните консултанти в България, а периметърът на въпросите, които може да бъдат решени чрез програмата, е доста широк. Той варира от измисляне на нова стратегия на компанията, продуктово позициониране, по- добър маркетинг, решаване на вътрешни организационни или процесни въпроси, реализиране на информационни технологии в самата фирма, инженерно решение и контрол на качеството чрез приемане на ИСО, до енергийно по- ефективно решение за дадено производство или за самата компания. \" Малките компании, след реализирането на проекти към програмата, повишават както оборотите си, така и производствените си резултати в двуцифрено число още в рамките на първата година след приключване на проекта\", каза още Мирослав Стоянов. \r\nВ момента в помощ на малкия и среден бизнес активни са и Оперативна програма \"Иновации и конкурентноспособност\" и \" Инициатива за малки и средни предприятия\" с бюджет 102 млн евро. Следващият основен механизъм е програмата за подкрепа на микро, малки и средни предприятия на Българската банка за развитие и партньорство по плана \"Юнкер\", финансирането там е осигурено съвместно с Европейската инвестиционна банка в размер на 50 млн евро, които ще бъдат отпускани според вътрешните правила. Българската банка за развитие има готовност да поеме до 100% от заемите към българските фирми. Зам. министърът на икономиката Лъчезар Борисов обясни на участниците в бизнес форума днес и други възможности за подпомагане на малкия бизнес.", "date": "2018.11.28", "title": "Бизнесмени разбраха как да получат помощ от Европейската банка за възстановяване и развитие"}
{"url": "https://www.actualno.com/plovdiv/proekt-izvejda-uchenici-ot-stolipinovo-i-gi-zapoznava-s-plovdivskata-kultura-news_708774.html", "text": "  Възпитаници на училищата \"Найден Геров\" и \"Кирил Нектариев\" в пловдивския квартал „Столипиново“ опознават културните институции в града и различните професии в сферата на изкуството. Това става възможно по проекта „пАртньорство“ на Фондация „Пловдив 2019“. Участие в него взимат Градската художествена галерия, Държавната опера-Пловдив, Народната библиотека „Иван Вазов“ и Регионалният етнографски музей.        Първата спирка на учениците бяха къщите в Стария Пловдив. Много от децата за пръв път бяха на това уникално място и останаха изключително впечатлени от видяното. Те разгледаха емблематични места като старинната порта Хисар капия и красивата Куюмджиева къща, в която се помещава Етнографският музей. Малчуганите имаха възможност да разгледат и експозицията на Цанко Лавренов.  От фондация „Пловдив 2019“ заявиха, че проектът е изключително полезен за децата, като благодарение на подобни прояви те имат възможност да обогатят социалните си контакти и да излязат извън своята среда. „Целта е да изведем децата от квартала и да ги включим в една друга творческа среда в града, където да подбудим тяхното въображение, да ги запознаем с културните професии в Пловдив, да създадем интерес към творчеството“, каза проектният експерт във фондацията Нели Благова. Проектът ще продължи 6 месеца, като през това време децата ще имат възможността да посетят опера и мултимедиен спектакъл.", "date": "2018.11.28", "title": "Проект извежда ученици от „Столипиново“ и ги запознава с пловдивската култура"}
{"url": "https://www.actualno.com/politics/kornelija-ninova-predloji-preizchisljavane-na-vsichki-pensii-news_708745.html", "text": "  Предлагаме преизчисляване на всички пенсии, но със средно осигурителен доход за 2013г., заяви лидерът на БСП Корнелия Нинова по време на дебатите по бюджета на Държавното обществено осигуряване за 2019 г.     „Правим аргументирани предложения, които хем отговарят на нуждите на хората в третата възраст, хем са разумни за финансовата стабилност на държавата“, смята Нинова.   От парламентарната трибуна тя се позова на официалното правителствено решение, което определи прага на бедност в страната да бъде в размер на 348 лв., както в определената в бюджета на ДОО минимална пенсия в размер на 219 лв.\r\n„Изводът – за да сте живи, ви трябват 348 лв., но ни ви даваме 219 лв. Е, как ще стане това? 1,2 млн. българи живеят с пари под официално обявения праг на бедност“, подчерта още Нинова.  Тя упрекна управляващите, че не са провели среща с пенсионерите, които днес провеждат пореден протест пред сградата на парламента.\r\n„Намирате се в парадокс, уважаеми управляващи. Според вашите думи предлагате „най-социалния бюджет“ за последните 10 години, а той извади българския народ на социални бунтове на улиците – за доходи, пенсии, помощ на майки, семейства и деца. Мислите върху това. Дали етикетът „най-социален бюджет“, който вие сами си поставяте, отговаря на това, което хората чувстват?“, попита Нинова.   На тези обвинения отговори Тома Биков от ГЕРБ. „В бюджета никой не лъже, той е реалистичен. Възползва се максимално от възможностите на икономическата ситуация в България и Европа“, категоричен бе той.    Според него в пенсионна система на страната ни наистина има проблеми, но говорейки за увеличение на пенсиите трябва да се отчита какви са възможностите. „Ако искате да се увеличат пенсиите, трябва да се увеличат и осигуровките“, подчерта Биков.", "date": "2018.11.28", "title": "Корнелия Нинова предложи преизчисляване на всички пенсии"}
{"url": "https://www.actualno.com/prasspress/na-divancheto-na-pras-pres-blic-intervuta-news_708743.html", "text": "  Не всички имат възможност и желание да положат морни бузи на диванчето на Слави Трифонов.     Затова поканихме като гост автор лайф-стайл журналиста Анна Цолова да седне на едно трикрако столче и да препита на Диванчето на ПРАС-ПРЕС звездите от политическия шоубизнес, които не бяха поканени или не уважиха Слави.\r\nАни Цолова по принцип ни води курсове по коректна журналистика и възпитание на чувствата, но за нашия проект с Диванчето даде мълчаливо съгласие; може би защото забравихме да я питаме пряко, така че участието ѝ в проекта “Диванчето на ПРАС-ПРЕС” е, така да се каже, духовно.\r\nИнтервютата са блиц, защото обичаме кратките форми, но и за да напомним, че думата блиц в журналистиката носи и значение, различно от “бомбастичен сайт с анално селфи”.    : Моите първи гости са прокурор Кешев и Конпира, двама висши представители на сектата Свидетели на Цацаров: Здравейте, кажете на нашите читатели какво означава името на сектата ви. Вие може би не знаете как е на латински “свидетел”. Съществува такъв постулат от Римското право: един свидетел не е свидетел. Знаете ли как е на латински?     Знам, но няма да кажа! Тестис унус, тестис нулус. Аз съм ляв свидетел, колегата е десен, понякога се разменяме. Страхотно. А какво правите, когато Цацаров ви прати да проверявате Владислав Горанов? В смисъл, че финансов министър живее без пари в имот на кръстника си в апартамент за приказен лайф-стайл. Аз си имам с Горанов една игра. Гледаме се един друг страшно, както Слави Трифонов гледа Цацаров. Състезаваме се кой ще издържи най-дълго без да се разсмее. А вие, г-н Конпир, как процедирате вие с такъв един обект на проверка като волния наемател Горанов?   Аз много обичам процедурите. И даже, когато сме си само двамата с г-н Горанов и никой не може да ни чуе, аз обичам да казвам: ЗАКОНЪТ Е НАД ВСИЧКО! НЯМА НЕДОСЕГАЕМИ! И той какво ви отговаря. Той вика: не ме докосвай! Шти дам, вика, 5 лв, само спри да ми лижеш подметките. И много ли по пет лева сте спечелили? Не го правя за парите. А какво обичате да правите с Иванчева и Петрова?... Не! Като ви гледам физиономиите, не искам да знам. Край на интервюто, бъдете здрави и по-далеч от мен!  Пристигат моите следващи гости и относителната корпуленция в ателието нараства застрашително. Това са г-н Шиши и неговата Майка. Откровено казано, много се радвам, че интервюто е фейк и не се налага да гледам тези субекти в натура. Все пак да попитам: г-н Шиши, как пишете закони, без да се вестнете в парламента? Не се правете, Ани! Не се правете, че ви страхувам! Успокой се, мон Шиши. Всичко това е наужким. Фейк интервю. Въпреки това се ядосвам! Невъзпитано е! Кажете ни все пак къде написахте Закона за медиите? Аз ще отговоря. Закона за медиите е продиктуван Свише. Написан е на златни скрижали, които Шиши изрови от пясъците на дубайските плажове. Надписите на скрижалите бяха проучени в най-реномирани храмове на науката като УНИБИТ… Добре, добре, вярвам ви като на родна майка. Довиждане и сбогом.  Следващите ми гости са странна двойка, в лайф-стайл рубриките тъкмо такива харесваме - това са Волен Сидеров и Маша Захарова, висш дипломат, говоритеел на Външното министерство на Руската федерация. Здравейте, добре дошли, кажете на нашите читатели какво ви събра, как си станахте близки? Какво може да привлече една млада жена с блестяща имперска кариера към застаряващ политик с противоречива кариера като вас, г-н Сидеров? Най-общо казано, Маша ме харесва. Аз не мога да ѝ предложа златен пръстен, и двамата сме семейни, ала мога да ѝ покажа Златен пръст. Златният пръст на българската стабилност аз съм го вадил в най-различни ситуации. Откъде точно съм го вадил е също любопитна тема… Ouch!... ...която няма да засягам сега. А Маша е една прелестна жена с малки цици, както казваше Божидар Димитров. Обещал съм ѝ нови гърди, ако стана евродепутат! А в тази връзка искам да кажа нещо за свободата на словото, свободата на изразяване, недейте казва отново ouch, Ани, знам че сте страдала! Искам да кажа, че Руската федерация, тоя мечок на световната дипломация, е доста феминизирана държава в някои отношения и например Маша Захарова има от сватбата си в Ню Йорк полуеротични снимки, но това не представлява обществен проблем. Нали така, голубчик? Так точно! Ще ви кажа нещо романтично за вашата рубрика. Започва зима, но ще дойде утрото след пролетния дъжд и то ще удължава дните, за да могат двама влюбени по-дълго да споделят светлина. Ще свети зарево и ще звънят реките, и млечната мъгла ще се разстила - пухкава и бяла кат мечок. Това е от една стара песен, но както се казва на лайф-стайл език - вие сте твърде млада, за да я знаете. Вие отговорихте на всичките ми лайф-стайл въпроси, преди да ви ги задам. Благодаря ви и всичко хубаво, довиждане.  Последните гости в нашето ателие за лайф-стайл и бръснеща журналистика са президентът Румен Радев и неговата съпруга. Здравейте, вие сте хубава светска двойка с романтична история. Да ви попитам направо като летец, г-н Радев - вдигате ли самолета?    Зависи кои самолети се закупят за ВВС. Ако все пак се финализира сделката за F-16? Карате ме да се оригвам на Цветан Цветанов. Това не беше светско! Я ми кажете пак онова за ПТП гейт, то беше много светско. Зачестилите скандали с пътнотранспортни произшествия, в които се опитват да замесят хора от семейството ми, няма да се превърнат в индулгенция за безобразията на управляващите. Спомняте си как се внушаваше, че съпругата ми шпори по софийските улици мерцедес на НСО като някой автоджигит. Страхотно е, наистина! А вие, Деси, много хубаво сте се научили да мълчите, поздравявам ви.    Аз съм като Влади Горанов, дето вика - мога да декларирам, мога и да не декларирам как си уреждам бита. И аз така - мога да шпоря, мога и да не шпоря, мога да говоря, мога и да не говоря, но аз си знам какво ми е, като не говоря. Кажете ни за финал нещо позитивно за нашата рубрика - защо предпочетохте нашето Диванче пред мебелировката на Слави? Ами защото, знаете ли, и аз имам текстописци, това е нормално за нашите институции, но аз никога не бих наредил или позволил на моите текстописци да пишат възвания в моя защита, засегнати на чорбаджийска чест. Това беше един хубав край на нашата рубрика. Веселин Марешки също бе поканен за разговор на Диванчето, той първо се съгласи, но после каза, че говорил с Главна прокуратура и направил генерална преоценка на медийното поведение и екзистенциалната си същност. Сега се разделяме, а столчето ми остава стабилно като трите кабинета на Бойко Борисов. Г-н Балев,  ", "date": "2018.11.28", "title": "На Диванчето на ПРАС-ПРЕС. Блиц интервюта"}
{"url": "https://www.actualno.com/showbusiness/novoto-shou-na-grafa-pir-za-melomanite-i-kompliment-kym-muzikata-news_708757.html", "text": "  Един от любимите съвременни български изпълнители - Влади Ампов-Графа, подари на почитателите си един невероятен концерт, в който имаше всичко за жадния меломан и нищо за критиката. Шоуто на изпълнителя в зала 1 на НДК донесе на многобройните му почитатели 2 часа, изпълнени с вълшебна музика, много положителни послания и майсторски изпълнения.        В хода на концерта Графа изпя част от песните, с които го знаят всички почитатели на музиката, парчета, които рядко изпълнява, а освен това представи новата си песен \"Огън\", която феновете веднага харесаха.  Изпълнителят пя под съпровода на невероятни музиканти и показа страхотен контакт с публиката си. Той неведнъж изправи феновете си на крака и пя заедно с тях. Графа показа цялата многослойност на музиката си, както и на гласа си, а шоуто бе съпроводено от светлинно такова. Втората част на концерта беше допълнена от лазери, които промениха изцяло визията на залата.   За радост на феновете, това бе първият от двата концерта, които Влади Ампов е подготвил. Вторият ще бъде тази вечер, ограничено количество билети все още е налично в мрежата на Ивентим, включително на касата им в билетния център на НДК. Цените са от 30 и 40 лв. За децата до 7 години входът с придружител е безплатен, а за тези до 14 е на половин цена.    ", "date": "2018.11.28", "title": "Новото шоу на Графа - пир за меломаните и комплимент към музиката"}
{"url": "https://www.actualno.com/europe/hiljadi-evakuirani-sled-signali-za-bombi-v-moskva-news_708766.html", "text": "  Хиляди души са евакуирани от над 10 търговски центъра в Москва, след като бяха подадени сигнали за поставени взривни устройства.     \"Оперативните служби получиха сигнали за бомбена заплаха в над 10 мола. От сградите са евакуирани няколко хиляди души\", съобщи източник от спешните служби.   В сградите работят полицейски екипи със служебни кучета с цел проучване на терена, съобщи Ройтерс.\r\nПрипомняме, че през 2017 г. в периода от септември до декември фалшиви сигнали за бомби заля Русия. Телефонни терористи атакуваха тогава почти 4000 обекта, евакуирани бяха над 2,6 милиона души.  ", "date": "2018.11.28", "title": "Хиляди евакуирани след сигнали за бомби в Москва"}
{"url": "https://www.actualno.com/curious/jenata-oven-e-vinagi-gotova-za-neshto-novo-news_708747.html", "text": "  Нетърпелива и ентусиазирана, жената Овен е алфа женската на глутницата, винаги начело и готова за всичко - от работни проекти до любовни срещи. Безстрашен и естествен лидер, тя е харизматична, енергична и динамична. Очаква с нетърпение нови предизвикателства и ситуации.     Знакът Овен се управлява от огъня, затова не е изненадващо, че жената е страстна. Тя е съблазнител в любовта, но нейният партньор трябва да умее да се доказва пред нея или ще изгуби интерес към него. Тя иска някой, който може да я впечатли, независимо дали става въпрос за изискана вечеря или между чаршафите. Обича да спори и често скандалите я възбуждат. Жената Овен е истински пожар, който не е за всеки. Способна е да стигне там, където никоя жена не се осмелява. Жената Овен винаги търси истинската любов. Когато я намери, е много трудно за един мъж да издържи на нейния хипнотизиращ чар. Когато я срещнете, първото нещо, което ще ви направи впечатление, е нейното чувство за интензивност. Тя е предизвикателство със скрити дълбочини и сложни мисли. Но жената Овен разцъфва, когато срещне своя съвършен партньор, става по-чувствена, разумна и емоционална.   Винаги е готова за нещо ново. Жената Овен съвсем не е подходяща за скучна работа в офис, тъй като бързо ще я отегчи и ще започне да я дразни. Необходимостта от постоянна промяна в живота й я прави идеална за професии като лекар, зъболекар, адвокат, борсов брокер или дори професионален спортист. Червеното е водещ цвят за зодия Овен и именно то ще се появи на лицето й, когато е развълнувана, уплашена или смутена. Винаги активна, тя поддържа здравословно тегло, но това не е без някакви съзнателни усилия и жертви. За нея външният вид е важен и тя прави всичко възможно, за да бъде безупречен.     ", "date": "2018.11.28", "title": "Жената Овен е винаги готова за нещо ново"}
{"url": "https://www.actualno.com/africa/ruska-dyrjavna-banka-po-pogreshka-otpusna-12-mlrd-dolara-na-afrikanska-strana-news_708764.html", "text": "   , пишат Reuters и      Сумата присъства във финансовия доклад на банката за тримесечието. В  него е включена таблица с финансовите претенции на ВТБ към десетки  държави до 1 октомври т.г. и срещу ЦАР стои сумата от 801 933 814 000  рубли (12 млрд. долара).   От ВТБ са заявили пред Reuters, че такъв заем за бившата френска  колония в действителност няма. \"По всяка вероятност това е оперативна  грешка в системата, която кодира държавите\", обясняват оттам.\r\nОт банката обаче не посочват кой е виновен за грешката и как е възможно докладът да е публикуван, без тя да е забелязана.  Говорителят на правителството на ЦАР Анге Максиме Казагуи е  коментирал, че няма информация за такъв заем. По думите му обаче не  звучи правдоподобно, защото сумата е над дълговия капацитет на страната.\r\nЦентралноафриканската република има население от 5 млн. души, а  брутният ѝ вътрешен продукт възлиза на 1.95 млрд. долара. В последните  години Русия има бизнес връзки с държавата - доставя оръжия за армията  ѝ. Руснак е и съветникът по сигурността на президента Фаустин-Арханге  Тоуадера.   ", "date": "2018.11.28", "title": "Руска държавна банка по погрешка отпусна 12 млрд. долара на африканска страна"}
{"url": "https://www.actualno.com/burgas/vlak-ot-1925-g-shte-zavede-burgazlii-na-naj-krasivite-mesta-v-grada-news_708741.html", "text": "  Tеснолинейката \"Бургазъ Тренъ\" ще приема пътници . На празника на града - Никулден, влакчето ще \"потегли\" от градинката до сградата на общината, за да върне времето назад и покаже на бургазлии как е изглеждал родният им град в миналото.     Някога влакът е пътувал по маршрута , сега Поморие. В наши дни „пътуването“ ще стане възможно с помощта на кадри от десетминутен черно-бял филм. В него са включени автентични снимки, предоставени от Държавен архив-Бургас, които показват знакови за морския град места, разположени по маршрута на влака.\r\nПървото пътуване на трена е на . Tой е потегляла от жп гарата в Бургас, минавал е покрай пристанището и вълнолома, през Булеварда, бургаската митница, Морската градина, по алеята на Централния плаж, стария мост и градските бани, Казиното, Женския и Офицерския плаж и старите казарми до първата спирка на теснолинейката - Солниците. Следващите спирки на историческия влак са били мина \"Ходжа мар\" /\"Черно море\"/ и гарата в Анхиало. \r\nТака в рамките на 10-15 минути възстановката на историческото влакче ще \"отведе\" пътниците си на празнично пътешествие през времето и ще припомни места и събития, значими за всеки бургазлия.  Освен това, всеки посетител ще може да си направи ретро снимки на фона на избрано от него място от стария Бургас.", "date": "2018.11.28", "title": "Влак от 1925 г. ще заведе бургазлии на най-красивите места в града"}
{"url": "https://www.actualno.com/politics/sled-mnojestvo-sporove-novijat-budjet-na-doo-e-izcjalo-fakt-news_708716.html", "text": "  Депутатите приеха гласуваните на второ четене тестове от Законопроекта за бюджета на Държавното обществено осигуряване (ДОО) за догодина.         Сред заложените политики в бюджета на ДОО за 2019 г. са запазване на размера на осигурителната вноска за фонд „Пенсии\" и фонд „Пенсии за лицата по чл. 69\" на нивото от 2018 г., както и запазване на размерите на осигурителните вноски за другите фондове на ДОО. Там е заложен дефицит от малко над 3,7 млрд. лева. Приходите са малко над 5,1 млрд. лева, а разходите - малко над 8,8 млрд. лева.\r\nЗа 2019 г. не са договорени минимални осигурителни прагове (МОП). Без налагане на административно увеличение на МОП при планирано увеличение на минималната работна заплата с 9,8 на сто, средното увеличение на МОП през 2019 г. е около 4,7 на сто. Увеличава се минималният осигурителен доход за самоосигуряващите се лица от 510 лв. на 560 лв.  Увеличава се минималният осигурителен доход за земеделските стопани и тютюнопроизводители от 350 лв. на 560 лв. Увеличава се максималният осигурителен доход за всички осигурени лица от 2 600 лв. на 3 000 лв.\r\nПриходите в бюджета на ДОО са в размер на над 11,7 млрд. лева, разходите също. Бюджетът за следващата година е балансиран, с нулев дефицит.\r\nПриходите от осигурителни вноски са в размер на над 7,4 млрд. лева. Разходите за пенсии са в размер на над 9,9 млрд. лева, а тези за социални помощи и обезщетения- над 1,6 млрд. лева.       Депутатите отхвърлиха предложенията на БСП и ДПС за увеличение на приходите и разходите в бюджета за пенсии и социални помощи. Бившият социален министър от кабинета \"Орешарски\" Хасан Адемов предложи увеличението от 5,7% на пенсиите да влезе в сила от април, а не от юли, но това беше отхвърлено. „Унизително е и тази година обезщетението за отглеждане на дете от 1 до 2 години за остане 380 лв. - много под минималния нужен стандарт на едно семейство. С това управляващите казват, че няма политика за младите хора“, заяви народният представител Виолета Желева от БСП. Тя подчерта, че всяка година, при обсъждане на бюджета, БСП предлага обезщетението да бъде вързано с минималната работна заплата, която да стане 640 лв. „За общо заболяване и майчинство в едно семейство се осигуряват и мъжът, и жената. И при получаване на такова обезщетение, след раждане на дете, ще продължат да се осигуряват още дълги години. Болезнено е да се коментира тази тема, защото и тази година обезщетението за отглеждане на дете от 1 до 2 години ще остане изключително мизерно“, заяви Желева. \"Максималният осигурителен доход трябва да бъде увеличен значително. Бюджетът е инструмент, с който трябва да се реализира догонващата политика по доходите\". Това заяви друг депутат от левицата Надя Клисурска.\r\nТя отбеляза заявеното желание на управляващите да вдигнат доходите на всички. \"С определянето на минимални осигурителни доходи по икономически дейности, щеше да се усети от цялото население, защото по този начин се регламентират праговете, под които не може да се пада за всяка една икономическа дейност\", разясни Клисурска. Народният представител каза, че от 729 позиции, повече от половината са равни на минималната работна заплата, а това показва, че хората ще се осигуряват на този минимален праг и ще крият от осигурителната система реалните си доходи.\"Защо няма воля от управляващите този инструмент да се промени? Отново високодоходните групи са облагодетелствани за сметка на нискодоходните. Усещането за справедливост го няма\", заключи Надя Клисурска.\r\n„Основният проблем в България е демографската криза, а на места тя е заела застрашителни размери. В този бюджет не се предприемат никакви мерки за борба с демографската катастрофа\", заяви секретарят на ПГ на БСП Филип Попов.  „Когато предлагаме да се увеличат майчинските за отглеждане на дете, това е мярка за борба с тази криза. Под 400 лв. няма как да се отглеждат деца в България“, заяви народният представител. Според него няма как да се отглеждат и деца, когато управляващите не намаляват ДДС на детските храни и хляба, не намаляват разходите, които са необходими за отглеждане на едно дете. „В същото време, не увеличават по никакъв начин приходите на семействата чрез майчинските, които следва да получава всяка една българска майка. Това е липса на каквото и да било политика от страна на управляващите за борба с демографската катастрофа, иначе непрекъснато прокламират, че се борят с нея“, каза още Попов.      По време на дебатите градусът на напрежението се повиши след като от БСП излязоха с алтернативно предложение – минималната пенсия да се вдигне на 300 лв.\r\n„Това са възрастни и болни хора, но те са достойни българи и заслужават достойни старини“, мотивира се депутатът от левицата Филип Попов. „200 лева пенсия за месец е колкото ваша надница, господа народни представители, за един ден“, обърна се той към всички в залата.\r\nОт БСП отправиха апел за подкрепа на предложението си най-вече към групата на „Обединени патриоти“, защото такова увеличение бе залегнало в тяхната предизборна програма.\r\n„Крайно време е да спрете да спекулирате, защото когато сте в коалиционен формат, няма как да не се съобразиш с по-големия партньор. Всичко, което се разписа като програма за управление е резултат от продължителни и трудни преговори. И още нещо, което никой не казва – ако не беше присъствието на патриотите в това управление, нямаше да бъдат повишени минималните пенсии на 200 лева“, бе отговорът на Валери Симеонов от „Обединени патриоти“, който направи първото си изказване като депутат. Той подчерта, че въпреки малкия размер на увеличението на фона на цените, от него са се възползвали над 800 хил. души.\r\n300 лв. минимална пенсия бе и предложението на ДПС, което доведе до поредица от взаимни обвинения между тях и патриотите за неизпълнени предизборни общения и упреци в популизъм.   „Тези, които в момента се наричат „Обединени патриоти“ предлагаха 600 лева пенсия. Тогава заявихме, че популизмът е вредно нещо, а с тези популисти ГЕРБ направиха правителство“, заяви Рамадан Аталай.\r\nТова изказване принуди Валери Симеонов да вземе думата за втори път. От парламентарната трибуна той обяви Аталай за манипулатор и категорично отрече предложението за 600 лв. минимална пенсия да е присъствала като предизборно обещание на патриотите.\r\nОтношение в спора взеха и от ГЕРБ. „Вие сте царе на популизма, дефицитите и фалитите“, обърна се към опозицията Светлана Ангелова.", "date": "2018.11.28", "title": "След множество спорове, новият бюджет на ДОО е изцяло факт"}
{"url": "https://www.actualno.com/politics/biser-petkov-finansiraneto-na-lichnata-pomosht-e-garantirano-news_708802.html", "text": "  Финансирането на личната помощ е гарантирано. Това заяви министърът на труда и социалната политика Бисер Петков, предаде БГНЕС.     Министър Петков коментира вчерашния скандал по време на заседанието на социалната комисия, на който текстовете от Закона за лична помощ бяха обсъждани на второ четене. На заседанието майките на деца с увреждания се заканиха да подновят протестите си, а причина за това стана решението на депутатите размера за финансирането на личната помощ да се определя със Закона за държавния бюджет.   „Много често нещата се рестартират – предишния ден е приключил с една договорка, след това се започва отново. Очакването беше, че имаме съгласие по тези текстове. За нас също беше изненада, че имаше такава реакция по време на заседанието на комисията“, подчерта Петков.\r\nТой изрази несъгласие с определението на майките, според които гласуваният закон без финансиране може да се окаже просто „прах в очите“. „Финансирането е ясно, то многократно е коментирано. Този ресурс ще бъде включен в бюджета на Министерство на труда и социалната политика. Той, заедно с другия ресурс, ще осигури финансирането по двата законопроекта. Това е и ангажиментът, който беше записан в плана за действие по приемането на новото законодателство – за двата законопроекта се заделят допълнително 150 млн. лв. Споразумението се спазва“, увери социалният министър.  Според него на края на законодателния процес ще има добър нормативен акт, подкрепян както от народните представители, така и от неговите ползватели, а именно хората с увреждания.", "date": "2018.11.28", "title": "Бисер Петков: Финансирането на личната помощ е гарантирано "}
{"url": "https://www.actualno.com/kustendil/grejva-kolednata-ukrasa-v-kustendil-news_708746.html", "text": "  По традиция, през първата седмица на декември, ще грейне коледната украса в Кюстендил. На 7-ми декември от 17:30ч. на площад “Велбъжд“, ще се състои тържественото запалване на светлините на Коледната елха и украсата в центъра на града.     На откриването на коледната украса традиционно ще бъдат поканени деца и ученици от целия град, които ще се включат и в тържествената програма. Тържеството ще започне с кратка музикална програма, която включва коледни песни, в изпълнение на Духов оркестър - Кюстендил, а група “Калпазани“ ще се включат с песента “Мечта“ към която са подготвили и специална хореография. Песента “Мечта“ е една от за участие в Националния фестивал за нови детски песни - “Детска мелодия на годината“, който ще се проведе на 22-ри декември, в зала 1 на НДК. Тя ще бъде представена за първи път в град Кюстендил, за тържественото откриване на коледната украса. Всеки, който желае, може да подкрепи кюстендилските изпълнители, като гласува с SMS на номер 15 551 , с текст - 6.   Програмата ще продължи със специална празнична “ “, с участието на студио “Дебют“. Тържественото запалване на елхата ще бъде последвано от празнична заря. За настроението на всички зрители и участници, след края на програмата ще започне “празнична дискотека“ - в центъра на града. Каним всички граждани на град Кюстендил да се включат в празничното тържество, а от отдел “Култура и духовна развитие“ към община Кюстендил, загатнаха, че тази година са подготвили още изненади - част от празничната украса, с които ще зарадват кюстендилци!", "date": "2018.11.28", "title": "Грейва коледната украса в Кюстендил"}
{"url": "https://www.actualno.com/politics/upravljavashtite-othvyrliha-idejata-na-bsp-za-preizchisljavane-na-pensiite-news_708754.html", "text": "  Парламентът отхвърли идеята на БСП за преизчисляване на пенсиите За“ гласуваха 71 депутати, „против“ бяха 70, а 25 се въздържаха.     Предложението на опозицията беше пенсиите да се преизчислят със средноосигурителния доход за 2013 г.   Според лидера на БСП Корнелия Нинова това щеше да струва около 800 млн. лв. на бюджета. Като източник на средствата тя посочи увеличението на максималния осигурителен праг.\r\nНародните представители отхвърлиха със 75 гласа „за“, 65 гласа „против“ и с 26 въздържали се и предложението на ДПС максималните пенсии да се определят с бюджета на ДОО от Народното събрание всяка година, а не да са 40% от максималния осигурителен доход, както предлагат управляващите  Парламентът реши още от 1 юли 2019 година пенсиите да се увеличат с 5.7%, . „За“ гласуваха 93 депутати, 62 бяха „против“, а 14 се въздържаха. Пенсиите, отпуснати до края на 2018 година ще се преизчисляват от 1 юли 2019 година с процент 1,2 за всяка година стаж. Когато преизчислената и получаваната пенсия не са равни, ще се получава по-високата.\r\nДепутатите решиха още от 1 юли 2019 година максималният размер на получаваните една или повече енсии да бъде 1200 лева. Дотогава минималната пенсия ще бъде 910 лева, както досега. „За“ гласуваха 93 народни представители, 62 бяха „против“, а 14 се въздържаха.   За пенсиите, отпуснати през 2019 година, индивидуалният коефициент ще се изчислява от осигурителния доход на лицето от 2000 година до датата на отпускане на пенсията, за период не по-малък от 36 месеца.    Ако осигурителният доход не достига, ще се взема предвид последния преди 1 януари 2000 година.", "date": "2018.11.28", "title": "Управляващите отхвърлиха идеята на БСП за преизчисляване на пенсиите"}
{"url": "https://www.actualno.com/showbusiness/krisko-stana-blondin-snimki-news_708759.html", "text": "        Криско наскоро е боядисал косата си в русо и споделя, че доста се харесва така.   Иначе Криско го чака доста натоварена програма през следващите седмици заради предстоящите празници. Рапърът ще има няколко участия соло, както и с протежето си Тита.   ", "date": "2018.11.28", "title": "Криско стана блондин (СНИМКИ)"}
{"url": "https://www.actualno.com/koledenduh/5-vechni-koledni-pesni-za-praznichno-nastroenie-news_708755.html", "text": "  Декември месец вече чука на вратата, а с него лека-полека и вълнения се настаняват на топло в домовете ни. А ако случайно ви липсва настроение и празничният дух не ви е завладял все още, то може би е време да си пуснете някоя от коледните песни, превърнали се в еталон на празнична магия.      Надали съществува човек на земята, който да не свързва обикалянето за коледни подаръци с мелодията на тази песен, гръмко озвучаваща всеки търговски център през декември. Емблематичната песен е дело на Джордж Майкъл, който я включва в двойния си албум “All that she wants”. Удар в 10-ката!  Въпреки че тракът е записан през далечната 1970-та, „Feliz Navidad” набира популярност едва през последните две десетилетия. Вярвате или не, тази емблематична коледна песен дори не е попадала в класацията „Топ 100” на Билборд преди 1998 година. За сметка на това, доста известни изпълнители са се редили на опашка, за да я изпеят – Гарт Брукс, Майкъл Бубле и Дейвид Хаселхоф.    Всяко дете мечтае да седне в скута на Дядо Коледа, за да даде заявка за коледен подарък. Е, „Santa Baby” е версията на порасналите момиченца, чиито списък с подаръци включва яхта и бижута от Тифани. Песента е записана за пръв път през 1953 година от Ърта Кит, а през годините редица певици са виели глас на нея – Мадона. Кайли Миноуг, Гуен Стефани и Ариана Гранде.      Въпреки че Ела Фицджералд записва тази истинска коледна класика, тя е популяризирана от Дийн Мартин. Интересен факт е, че Сами Кан и Джули Стийн написват текста по време на „горещата вълна” през юли 1945 година, когато снегът е само хладна мечта от далечното бъдеще.  Ето го и златният стандарт в категория „коледни песни”. Макар някои хора да получават  главоболие, когато чуят началните тонове на песента, тя си остава евъргрийн, носещ коледна магия. ", "date": "2018.11.28", "title": "5 вечни коледни песни за празнично настроение"}
{"url": "https://www.actualno.com/society/dyrjavata-odobri-stotici-milioni-za-remont-na-ruskite-ni-iztrebiteli-news_708752.html", "text": "  С две отделни свои решения от днешното си заседание Министерският съвет прие да отпусне нова порция милиони за ремонт на отдавна остарелите ни руски изтребители – МиГ 29 и Су-25.     За ремонт на МиГ-овете държавата дава \"до без ДДС\". Става въпрос за общо 8 самолета. Интересен факт е, че като аргумент за даване на парите се посочва, че ремонтът е \"в пряка зависимост от осъществяването на проекта за придобиване на нов тип боен самолет \". Припомняме, че са одобрени 1,8 млрд. лева за нов модел многоцелеви изтребители, като оферти подадоха Lockheed Martin за нов F-16, SAAB за нови \"Грипен\"-и и Италия за втора ръка \"Юрофайтър\". Само преди седмица обаче се появиха слухове, че .   Правителството обаче дава и за сключване на договори за осигуряване на летателната годност на самолети МиГ-29 по рамково споразумение с AO \"РСК \"МиГ\". Парите идват от други пера на държавния бюджет, но не се уточнява точно от кои в обявлението, а публикуването на пълните подробности по решенията обикновено става в началото на следващата седмица след заседанието. Именно отношенията с РСК \"МиГ\" доведоха дотам, че бившият военен министър Николай Ненчев отиде на съд – защото на 26 април 2015 година между Министерство на отбраната и АО \"РСК МИГ\" били подписани два договора за ремонт на 2 двигателя РД-33 с по 50 часа и ремонт и една кутия за самолетен агрегат - 2 /КСА -2/ за МиГ-29 на обща стойност 3 773 000 евро /7 388 666 лв./, но вместо тези договори да бъдат изпълнени, Ненчев е казал на своя заместник – Десислава Йосифова, да ги пази в служебната си каса и да не предприема каквито и да било действия по изпълнението им. Същите указания той продължил да дава и през следващите няколко месеца на подчинените си в министерството.\r\nОсвен това, правителството одобри до за ремонт на Су-25. И отново оправданието е, че така българските ВВС ще запазят боеспособност, докато не бъдат купени нови многоцелеви изтребители.  По този договор вече , тъй като военният министър Красимир Каракачанов на практика избра изпълнител на ремонта в лицето на беларуския \"Авиоремонтен завод 558\" и се появиха основателни подозрения, че чрез хватки с рамково споразумение парите, които ще отидат в джоба на беларуската компания, са 310 млн. лева. След шума в медиите , че няма да има плащане над 82,51 млн. лева без ДДС.", "date": "2018.11.28", "title": "Държавата одобри стотици милиони за ремонт на руските ни изтребители"}
{"url": "https://www.actualno.com/society/sled-iztochvane-na-400-t-gorivo-zazimjavat-potynalija-kraj-sozopol-tanker-mopang-news_708744.html", "text": "  40% от дейностите по ликвидирането на горивото от трюмовите резервоари на потъналия в 1921 г. край Созопол американски кораб \"Мопанг\" са извършени и операцията временно се прекратява, поради влошаването на времето и невъзможността да се работи в зимни условия. Това съобщи изпълнителният директор на Изпълнителна агенция \"Морска администрация\" капитан \"далечно плаване\" Живко Петров.     До момента два резервоара са изпразнени и двата трюма на кораба са проверени. Отстранени са 400 тона гориво, което се равнява на 200 цистерни. Това всъщност не е гориво, няма характеристиките на гориво - за 100 години престой в морската вода се е превърнало в емулсия, която е от нефт и вода, свързани по между си, поясни капитан Петров. Технологията за отстраняване на количествата е чрез пробиване на корпуса и изпомпване от дълбочина между 28 и 36 метра на различни участъци.   Операцията стартира на 4 септември с решение на правителство. Досега е работено 24 работни дни, тъй като осигуряващият кораб на повърхността на морето може да работи при вятър 7 метра в секунда и вълнение от 2 бала, поясни капитан Петров. Като се има предвид и времето за мобилизация - за подготовка на наличната техника, барокамери, бутилки, компресори, водолазен кораб, осигуряващи лодки, приемащ кораб за нефтоводната смес и пр., общото изразходвано време е 30 дни. Рамковият договор е за 64 работни дни, а отпусната сума е до 2 млн. лв. До момента са разплатени 687 000 лв, а фактурирани общо са 1 098 000 лв.\r\n\"Ние сме на малко по-малко от половината от бюджета и на  половината от времето и половината от работата, което означава, че се движим в планираните темпове\", каза капитан Петров. При ниски температури нефтоводната емулсия се сгъстява и втвърдява, поради което става невъзможно изпомпването. Затова операцията ще бъде подновена през пролетта, вероятно през април, съобщи още капитанът и уточни, че остават още 400 кубика гориво за източване.  Специалистите, които осигуряват надводната част на операцията - фирма \"Поддържане чистотата на морските води\", имат комплексно разрешително за третиране на такива отпадъци  и от Русалка ги превозват с автовози до Варна, където е базата им за третиране, отбеляза още Петров.\r\nРазказвайки за потъналия корабът \"Мопанг\", който е с парна машина, капитан Петров за пореден път изказа благодарност на журналиста, водолаз и подводен фотограф Михаил Заимов, който не само първи подаде сигнала за разлива от потъналия кораб, но и направи проучване в американските архиви. Оказа се, добави Петров, че баластните танкове на кораба са и горивни и пълни с нефт, което беше изненада за нас. Чертежите на кораба сочат, че има резервоари за въглища, но всъщност са ги сменили и са започнали да използват нефт като течно гориво, а местата за складиране на въглища са ги освободили за товар - чисто търговска операция, добави капитанът и поясни, че тогава е била зората на течните горива, използвани в корабоплаването. По това време масово са се използвали въглища.   Според шефът на Морска администрация, най-вероятно има още потънали кораби с гориво в резервоарите си. След случая \"Мопанг\" проверихме световния опит и и се оказа, че наистина настъпва време на много такива екологични бомби - потънали кораби по време на войните, особено на Втората световна война, каза още капитан Петров. \"Около Норвегия е пълно с такива кораби, колега от Полша ми съобщи че имат потънал кораб в раьона на Гданск\", посочи той. \"Американците провеждат две такива операции - едната е завършена и коства 11 млн. долара, при която са източени подобни количества гориво, но на по-малка дълбочина и в топла вода\", посочи за сравнение капитан Петров. Според него проблемът е, че след 80 години престой в морската вода, резервоарите на потъналите кораби корозират и започват да изпускат замърсяващи вещества, най-вече гориво. По време на войната са потънали хиляди кораби - кои от мини, кои бомбардирани от авиация... Тези, които са на по-големи дълбочини са консервирани от постоянно ниската температура на водата, но тези, които са край бреговете започват да създават проблеми, алармира шефът на Морска администрация.    ", "date": "2018.11.28", "title": "След източване на 400 т. гориво \"зазимяват\" потъналия край Созопол танкер \"Мопанг\""}
{"url": "https://www.actualno.com/business/za-sedma-poredna-godina-bjaha-otlicheni-naj-dobrite-bylgarski-firmi-news_708707.html", "text": "  На тържествена церемония в галерия Софийски арсенал бяха връчени ежегодните награди в престижния конкурс \"Най-добра българска фирма на годината\".     Конкурсът отличава за седма поредна година най-успешните български компании. Организатор е Първа инвестиционна банка (Fibank), която си е поставила за цел чрез него не само да популяризира българския бизнес, но и да представи най-впечатляващите и устойчиви модели на предприемачество, за да могат те да се превърнат в еталон и вдъхновение. Първа награда за „Средна и голяма фирма“ спечели „Прогрес“ АД – фирма със 100-годишна история в производството на висококачествени технически отливки от чугун. „Велпа“ ЕООД - производител на велпапе и опаковки, зае второто място в категорията. „Радиком“ ЕООД, които произвеждат подправки, нишестета, зърнени закуски и готови хранителни смеси, са трети в надпреварата.   Призът за най-добра компания в категория „Микро и малка фирма“ отиде при троянската мебелна фабрика „Гадевски“ ООД, която има дългогодишен опит в производството на маси и столове от масивна дървесина и изнася за цяла Европа. Нейни подгласници са „Палинико“ ООД - производител на поръчкови редуктори, зъбни колела и всякакъв вид задвижващи елементи, и „Ивелико“ ЕООД – млада компания, която разработва софтуерни продукти и услуги.    „Мобайл Системс“ ООД спечели наградата на публиката чрез онлайн гласуване. Компанията е на пазара за разработка на софтуерни приложения от 2001 г., а основният продукт на фирмата - OfficeSuite, се ползва от над 300 млн. потребители по цял свят.\r\nПризът „Най-успешна българка в бизнеса“, с който организаторите от Първа инвестиционна банка от миналата година стимулират жените предприемачи у нас, отиде при Симона Сребранова – управител на „Симонас Кардс“ ЕООД, водещ производител на идентификационни, банкови и гифт карти.\r\nПобедителите сред близо 300 фирми участници бяха определени от жури в  състав: г-н Чавдар Златев, главен директор Корпоративно банкиране, член  на УС на Fibank и изпълнителен директор, Кънчо Стойчев – социолог,  президент на световната асоциация Gallup International и председател на  Съюз \"Произведено в България\", финансистът Емил Хърсев, издателят на \"24  часа\" Венелина Гочева, Лъчезар Богданов – управляващ партньор \"Индъстри  уоч\", Йордан Матеев – изпълнителен директор на Сдружението за модерна  търговия и Ваня Манова - мениджър на Mastercard за България и Македония.  В своите оценки журито се ръководеше от критерии като устойчиво  развитие, възможности за справяне в конкурентна среда, потенциал за  навлизане на нови пазари и иновативност. Всички участвали в конкурса  компании имат български капитал, български мениджмънт и представляват  български бранд.\r\nСред номинираните тази година почти 300 фирми има много предприятия за мебели и текстил, за елементи и оборудване в машиностроенето, софтуерни и телекомуникационни компании, строителни, инженерингови и проектантски фирми. В състезанието по традиция се включиха много производители на хранителни продукти и напитки, търговци на едро и дребно, земеделски производители и транспортни фирми.", "date": "2018.11.28", "title": "За седма поредна година бяха отличени най-добрите български фирми"}
{"url": "https://www.actualno.com/education/dyrjavata-otpusna-obshto-pochti-18-mln-leva-za-obrazovatelni-dejnosti-vkluchitelno-internet-news_708723.html", "text": "  1 553 600 лева отпуска държавата за дейности по Национална програма \"Информационни и комуникационни технологии (ИКТ) в системата на предучилищното и училищното образование\", стана ясно след днешното редовно заседание на Министерския съвет.     Идеята е с въпросните пари да се осигури интернет свързаност на всички училища, които са на бюджетна издръжка. Средства ще се разходват и за техническо обезпечаване на учебния процес в 149 институции от системата чрез внедряване на модерни технологии в процеса на обучение с цел подпомагане на училищата в дейностите по обновяване на компютърна техника и/или внедряване на образователни иновации, свързани с учебния процес.   Почти толкова пари - 1 538 198 лв. ще отидат за допълнително обучение на учениците в основното образование,  които срещат трудности при овладяване на учебния материал по български  език и по математика. Парите се отпускат по два модула на Националната програма \"С грижа за всеки ученик\" - Модул 1 \"Осигуряване на допълнително обучение на учениците от началния етап на основното образование за повишаване на нивото на постиженията им по общообразователна подготовка\" и Модул 2 \"Осигуряване на допълнително обучение на учениците от прогимназиалния етап на основното образование за повишаване на нивото на постиженията им по общообразователна подготовка\".\r\nСъгласно друго правителствено Постановление са одобрени 7 368 304 лв. за осигуряване на дейности по Национална програма \"Оптимизация на вътрешната структура на персонала в институциите от системата на предучилищното и училищното образование\" за 2018 година. Парите са предназначени за изплащане на обезщетения на персонала за месеците септември и октомври 2018 г. поради намаляване на числеността му от настъпила промяна в структурата и състава му, при прекратяване на трудови правоотношения на друго основание, или при преструктурирането на мрежата от образователни институции.  Отпускат се и допълнително по бюджетите на общините 7 991 315 лева за 2018 г. за компенсиране на безплатния транспорт на деца и ученици. От тях 7,4 млн. лева идват от държавния бюджет, а останалите пари - от бюджета на МОН.", "date": "2018.11.28", "title": "Държавата отпусна общо почти 18 млн. лева за образователни дейности, включително интернет"}
{"url": "https://www.actualno.com/crime/nov-spas-aleksandyr-se-pojavi-vyv-facebook-da-mami-s-bileti-veche-e-arestuvan-news_708700.html", "text": "  След предприети съвместни оперативни действия служители на ГДБОП и ГДНП установиха и задържаха 34-годишен мъж, извършил измами в големи размери.     Според първоначалните данни той е действал като активен блогър, представял се с друга самоличност и предлагал онлайн закупуване на билети за самолет на изгодни цени за екзотични дестинации - Сингапур, Банкок, Мексико и САЩ, съобщиха от МВР. Жертви на изгодните оферти станали част от приятелите му в социалните мрежи, с някои от които е контактувал от години. Схемата по която действал била следната – първоначално започвал с продажба на по- евтини самолетни билети, когато клиентите оставали доволни от услугата, им предлагал пакетна оферта, за която едва по-късно потребителите установявали, че е фиктивна. Особено активно мъжът е „работил“ от края на 2016 г. до август 2017 г.   Случаят поразително прилича на този с доста популярния \" \", чието истинско име е Спас Василев. По подобен начин той ловеше жертви във Facebook, представяйки се за мъж на име Александър и използвайки профилна снимка на мъж, който се оказа французин.\r\nСлед 24-часовото му полицейско задържане, той е привлечен като обвиняем за измама – престъпление по чл. 210 от Наказателния кодекс. Мярката му за задържане е удължена до 72 часа, а работата по образуваното досъдебно производство продължава под надзора на Софийската районна прокуратура.  ", "date": "2018.11.28", "title": "Нов Спас-Александър се появи във Facebook да мами с билети, вече е арестуван"}
{"url": "https://www.actualno.com/crime/vkp-zapochna-proverka-na-jilishteto-na-goranov-po-razporejdane-na-cacarov-news_708708.html", "text": "  Върховна касационна прокуратура започна извършване на проверка за жилището, в което живее финансовият министър Владислав Горанов. Действията са предприети по разпореждане на главния прокурор Сотир Цацаров.     Проверката е по повод зададен въпрос в телевизионното предаване „Шоуто на Слави“ по бТВ за това, че „министърът на финансите живее в апартамент от 180 кв.м. в луксозен жилищен комплекс, предоставен му безвъзмездно от български бизнесмен“.   В рамките на извършената лично от прокурор от ВКП проверка, на 26.11.2018 г. бяха снети писмени обяснения от министъра на финансите Владислав Горанов, а на 27.11.2018 г. от две лица, собственици на жилището, ползвано от Владислав Горанов.\r\nПодробностите за това къде са били разпитите и какво са казали тримата няма, но с членове и алинеи е обяснено правното основание, на което прокуратурата е възложила проверката на Комисията за противодействие на корупцията и за отнемане на незаконно придобитото имущество.  Постановлението за това възлагане е от днес, затова и  прокуратурата е определила 20 дневен срок за извършване на проверката.\r\nОт подадена до Антикорупционната комисия декларация от финансовия министър стана ясно, че от 2012 година той живее в имот, който ползва безвъзмездно.   Според публикации в печата и онлайн издания, апартаментът се намира в луксозен затворен комплекс, собственост на фирми, водещи към братята Кирил и Георги Домусчиеви.    В петък, пристигайки специално в парламента, Владислав Горанов обясни, че жилището му е предоставено от кръстника му, който бил кръстник и на двете му деца, а не от фамилията Домусчиеви.", "date": "2018.11.28", "title": "ВКП започна проверка на жилището на Горанов по разпореждане на Цацаров"}
{"url": "https://www.actualno.com/ruse/bezplatni-kursove-po-programirane-i-robotika-za-decata-na-ruse-news_708691.html", "text": "  Проект на Сдружение „Европейски инициативи без граници“ кани всички училища в Русе да се включат в инициативата „ “. Уроците ще бъдат по програмиране, кодиране и роботика за деца и са по програма „Знание и растеж“, реализирана от Фондация „Русе – град на свободния дух“, с подкрепата на Фондация „Еконт“.      : програмиране и роботика; работа с Mirco:bit платка, създаване и затваряне на вериги от действия; последователност на командите; откриване и отстраняване на грешки в реално време.\r\nПроектът „Игра на кодове“ обхваща 10 концентрирани и силно тематични лекции, предназначени за деца, които ще се впуснат в интересно приключение, изследващо същността на програмирането и кодирането и как се управлява малък робот. Идеята е съобразена с уникалния стил на всяко дете да учи, като използва играта и забавлението, като инструменти за разбирането и усвояването на нови знания. Създаването на страст към науката, програмирането, кодирането и роботиката е основната цел на „Игра на кодове“.\r\nОбучението ще започне на 3 декември 2018 г. Всяка от лекциите ще е 60 минути, като е предназначена за деца от 8 до 16 години. Заниманията ще се провеждат на място, във включилите се в проекта училища от гр. Русе. Условие за записване е наличие на учебна стая с мултимедия. Уроците ще води преподавател по математика и информатика, между 8 часа и 10 часа до края на месец декември.   . За записвания и повече информация: тел. 0888246367 – Благовеста или изпратете съобщение на страница „Игра на кодове“ във Фейсбук.", "date": "2018.11.28", "title": "Безплатни курсове по програмиране и роботика за децата на Русе"}
{"url": "https://www.actualno.com/kustendil/zachestiha-krajbite-v-kustendil-news_708710.html", "text": "  Кражба на 150 лв. и златни обеци от апартамент е заявена вчера в РУ Кюстендил. По данни на потърпевшата, кражбата е станала между 7.30 до 14.30 ч, когато тя отсъствала от дома си. Местопроизшествието е обслужено от дежурна полицейска група, започнато е досъдебно производство по случая, уведомен е дежурен прокурор.     В понеделник пък, в РУ Кюстендил е заявено взломно проникване в къща, в града. Интересното в този случай е, че собствениците не са установили откраднати вещи, въпреки проникването в дома им.   Припомняме Ви, че в началото на тази седмицата, друг случай в град Кюстендил, предизвика обществено недоволство. Тогава, неизвестни извършители . Около 200лв са взетите пари от кутията, като извършителите не са оставили след себе си никакви следи и отпечатъци, предаде кореспондент от града, за .  ", "date": "2018.11.28", "title": "Зачестиха кражбите в Кюстендил"}
{"url": "https://www.actualno.com/curious/myjyt-oven-supermen-kojto-nosi-sveta-na-ramenete-si-news_708729.html", "text": "  Символизиран от животното овен, мъжът Овен е импулсивен и упорит. Той има вътрешната сила, за да поеме цялата Вселена на плещите си, точно както Супермен. Не всеки обаче може да понесе неговата жизненост, желание и амбициозност. Трябва да сте наистина силни, за да се справите с емоциите, които могат да ви донесат отношенията с един мъж Овен.     Харизматичен и притежаващ завидни лидерски умения, не се страхува да изследва непознатото. Той е изпълнен с енергия и магнетизъм, които му позволяват да успява във всичко, с което се захване. Кой тайно не обича лошите момчета? Мъжът Овен е много добър именно в това – да бъде много лош, което го прави изключително популярен сред дамите. Страстен и игрив, той приема любовта като завоевание. Управляван от Марс, богът на войната, той се доближава до любовта като битка и като повечето от битките, в които избира да участва, мъжът  Овен обикновено печели.   Естествен лидер, мъжът Овен се радва на предизвикателството да изпълнява нови проекти и предпочита да дава насоки за осъществяването им. Силните му страни го правят независим кандидат, който с радост ще се откаже от сигурната работа, за да преследва целите си, свързани с изграждането на собствен бизнес Високата енергия изисква здравословна диета и упражнения, които често са запазена марка на мъжа Овен. Когато е смутен или развълнуван, той бързо ще се изчерви – червеното е доминиращ цвят за този огнен Супермен.\r\nАгресивен, спонтанен и силен - мъжът Овен е човек, с когото е добре да имате добри отношения.    ", "date": "2018.11.28", "title": "Мъжът Овен - Супермен, който носи света на раменете си"}
{"url": "https://www.actualno.com/starazagora/miniori-i-energetici-izljazoha-na-miting-v-radnevo-news_708695.html", "text": "  Миньори и енергетици от “Марица-изток” излязоха на протест днес заради неясното бъдеще на отрасъла в региона. Те настояха правителството да подготви и за нова енергийна стратегия с хоризонт 2050 г. Голямата тревога на протестиращите са по-строгите правила за опазване на околната среда и емисиите от големите горивни системи, работещи на въглища.     Енергетиците и миньорите не знаят ще постигне ли българската държава отсрочка (дерогация), за да могат централите да покрият изискванията на правилата за опазване на околната среда. Обещанието е България да се бори за безсрочна такава дерогация.   На митинга дойде да подкрепи протестиращите и президентът на КНСБ Пламен Димитров, който заяви, че .\r\nДа чуе исканията им Раднево пристигна Теменужка Петкова, министър на енергетиката. Тя заяви, че мините в Маришкия басейн и централите, работещи с лигнитни въглища в комплекса, са стратегически за българската енергетика и за икономиката като цяло. Петкова го направи, макар докладът \"Последна глътка въздух: Въглищните компании разболяват Европа\" (Last Gasp: The coal companies making Europe sick) да сочи, че централата \"захранва\" с фини прахови частици въздуха чак до Солун. Енергийният министър обаче каза и, че на предстоящия форум в Катовице, свързан с климатичните промени, България ще каже, че категорично не подкрепя на ЕС за намаляване на въглеродните емисии. Същото нещо каза и екоминистърът Нено Димов на редовното заседание на правителството преди две седмици.  ", "date": "2018.11.28", "title": "Миньори и енергетици излязоха на митинг в Раднево "}
{"url": "https://www.actualno.com/politics/obezshtetenijata-za-bezrabotica-i-majchinstvo-bez-uvelichenie-dogodina-news_708721.html", "text": "  Народните представители решиха да запазят настоящото равнище на минималното и максималното обезщетение за безработица - 9 лв. на ден като минимално и малко над 74 лв. за максимално обезщетение,     380 лева остава размерът на обезщетението за отглеждане на малко дете на възраст от една до две години.   Запазва се  още и размерът от 540 лв. на еднократната помощ при смърт на осигурено лице, на която имат право съпругът или съпругата, децата и родителите.\r\nДепутатите отхвърлиха предложението на БСП обезщетенията при безработица да се увеличат двойно – 16 лв. да бъде минималният размер и 85,71 лв. да е максималният.  Не беше прието и предложението на опозицията размерът на обезщетението за оглеждане на дете от една до двегодишна възраст да бъде 640 лв.", "date": "2018.11.28", "title": "Обезщетенията за безработица и майчинство без увеличение догодина"}
{"url": "https://www.actualno.com/europe/ek-22-budjeten-deficit-ne-stiga-na-italija-za-da-izbegne-sankciite-news_708732.html", "text": "  Намаляването на публичния дефицит на Италия до 2,2%, както предложиха някои държавни служители, е недостатъчно, за да се избегнат санкциите на ЕС, заяви заместник-председателят на Европейската комисия Валдис Домбровскис, цитиран от БГНЕС.     В интервю за вестник Ла Стампа Домбровскис заяви, че тъй като дефицитът от 2.4% от БВП в бюджета на Италия е значително по-широк от изискванията на ЕС към Рим, е необходима съществена промяна.   Европейската комисия отхвърли миналия месец бюджета, представен от популисткото правителство на Италия, тъй като дефицитът беше значително по-висок от 0,8 процента, който предишното дясноцентристко правителство планираше.\r\nДомбровскис заяви, че Италия трябва да преосмисли бюджетната си траектория, като добави, че се водят дискусии.  Ако не бъде постигнато споразумение, Италия може да се окаже цел на процедура при прекомерен дефицит, която в крайна сметка може да доведе до санкция до 0,2% от БВП на страната.\r\nПрез последните дни италианските официални представители посочиха, че са отворени за евентуален компромис, при който дефицитът следва да се коригира.   \"Ако по време на преговорния процес се наложи дефицитът да бъде намален малко, това не е голяма работа\", заяви заместник министър-председателят Луиджи Ди Майо.    На въпроса дали ще бъде достатъчно намаление от 0,2 процентни пункта, за да се постигне компромис, Домбровскис заяви, че това изглежда недостатъчно.", "date": "2018.11.28", "title": "ЕК: 2,2% бюджетен дефицит не стига на Италия, за да избегне санкциите"}
{"url": "https://www.actualno.com/ruse/izlojba-pokazva-lica-ot-bojnata-slava-na-ruse-news_708717.html", "text": "  Регионалният исторически музей представя изложбата „Лица от бойната слава на Русе“. Тя е посветена на (1914 - 1918) и ще бъде открита днес в сградата на Музея. Мариана Димитрова, уредник в отдел „Нова история“ на Регионален исторически музей - Русе ще представи фотоалбума си „За почест“ в две части – „Бойната слава на Русе в Сръбско-българската война 1885 г. и Балканските войни 1912-1913 г.“ и „Пети пехотен Дунавски полк и Дунавската военна флотилия 1915-1918 г.“ Той е реализиран  с подкрепата на Министерството на отбраната.     В двете части на албума са представени и пощенски картички, документи и факти от фонда на Регионален исторически музей - Русе. Обърнато е внимание на малкия човек в голямата война – на делниците и празниците на обикновения войник, на грижите за болните и ранените, на съдбата на българските и чуждите военнопленници и на всенародната  почит към загиналите.   Изданията са насочени към разнообразна публика с различни интереси и показват редки архивни материали. В книгите се проследява бойния път на Пети пехотен Дунавски полк във войните за национално освобождение и обединение, показват героичните примери на доблестните командири, условията за живот и почивка в казармите и на фронта. Впечатляващи са снимките, които представят  участието на Дунавската военна флотилия във войните, въоръжението и облеклото на българския войник, работата на военната болница, портретите на военачалниците и техните семейства, моменти от живота на фронта.", "date": "2018.11.28", "title": "Изложба показва лица от бойната слава на Русе"}
{"url": "https://www.actualno.com/vraza/vremenno-sprja-elektrichestvoto-v-obshtinite-kozloduj-hajredin-i-mezdra-news_708702.html", "text": "  Обилният снеговалеж, който продължава и сега във област Враца, остави без ток над 5800 хиляди домакинства. По данни на ЧЕЗ, електрозахранването е било прекъснато около 7.30 часа тази сутрин. Аварии е имало в общините Козлодуй , Криводол Мездра и Хайредин.     След като е бил подаден сигнал за прекъсването, аварийни екипи са отишли на място да отстранят повредите. Към 10 часа електрозахранването е било възстановено на повечето места.\r\nКъм момента няма информация за цели населени места без ток.", "date": "2018.11.28", "title": "Временно спря електричеството в общините Козлодуй, Хайредин и Мездра"}
{"url": "https://www.actualno.com/society/dyrjavata-zadelja-pari-za-borba-s-bedstvija-news_708725.html", "text": "  Допълнително 12 225 446 лева за превенция, борба и преодоляване на последици от бедствия одобри на днешното си заседание Министерския съвет.     С постановлението се осигурят средства за разплащане на извършени  непредвидени разходи за спасителни и неотложни аварийни работи при  овладяване на бедствени положения, за неотложно възстановяване на  инфраструктурни обекти и за възстановителна помощ на пострадали от  бедствия граждани.   Целевите разходи са предложени от Междуведомствената комисия за възстановяване и подпомагане към Министерския съвет с Протокол № 4 от 5 ноември 2018 г. и ще бъдат осигурени за сметка на резерва за непредвидени и/или неотложни разходи по Закона за държавния бюджет на Република България за 2018 година в частта на средствата за предотвратяване, овладяване и преодоляване на последиците от бедствия.  ", "date": "2018.11.28", "title": "Държавата заделя пари за борба с бедствия"}
{"url": "https://www.actualno.com/sofia/stolichna-obshtina-vyzloji-na-toplofikacija-sofija-da-pochva-sys-zavoda-za-gorene-na-otpadyci-news_708720.html", "text": "   . Той е на стойност 91 208 164 евро без ДДС, което значи 214 млн. лв. с ДДС. Проектът се явява краен етап от процеса на управление на битовите отпадъци в Столична община и е услуга от общ икономически интерес.     RDF (Refuse Derived Fuel) е фракция, получена в резултат на обработката на битови отпадъци в завода за механично-биологично третиране на отпадъци в Садината.   Столична община изпълнява проект „Интегрирана система от съоръжения за третиране на битовите отпадъци“ по Оперативна програма „Околна среда“. Той е разделен на три фази, от които изпълнени са двете. Изградена е инсталация за биологично третиране на  площадка „Хан Богров“; депо за неопасни отпадъци „Садината“; завод за механично-биологично третиране на отпадъци „Садината“ с производство на RDF на обща площ 106 204 m2, капацитет – 410 000 тона/годишно отпадъци (което съответства на средно дневно количество от 1 320 т/ден, с максимален приток на отпадъци – 1500 т/дневно); преработка на отпадъците чрез Herhof-технология, чрез която се получава до 180 000 тона/годишно RDF - отпадък. . Причина за това, че ЕАД-то е с предмет на дейност производство и пренос на топлинна енергия, производство на електрическа и топлинна енергия, дейности по третиране на отпадъци и други, обслужващи основните дейности. То притежава съответните лицензии и е собственик на топлопреносната мрежа в столицата. Захранва над 99.9% от ползващите централизирано топлоснабдяване потребители в София. Тоест, дружеството има фактически монопол на пазара на топлинна енергия.  Проектът се възлага за 29 години. Три години е срокът за изграждане на инсталация за комбинирано производство на енергия и 26 години - за оползотворяване на RDF за комбинирано производство на топлинна и електрическа енергия. Проектът е финансиран от ОПОС и съфинансиран от общината с кредит от Европейската инвестиционна банка на стойност 64 млн. евро, който ще бъде изплащан от „Топлофикация“ в продължение на 19 години.\r\nПо проекта се предвижда изграждане на инсталация за когенерация на електрическа и топлинна енергия с капацитет 180 000 RDF т/г. (22,5 т/ч.); производствена мощност - 58 MWt топлинна енергия и 20 MWe електрическа енергия. Планирано е да бъде осигурена електроенергия за нуждите на 30 000 домакинства и топлоенергия за нуждите на 40 000 домакинства.\r\nСправка в публикувания годишен финансов отчет на „Топлофикация София“ ЕАД за 2017 г. сочи, че инвестицията е планирана за изпълнение с начало тази година по споразумение за партньорство между предприятието и общината като бенефициент на европейските средства.       В отчета пише, че инсталацията ще бъде изградена на територията на ТЕЦ „София“. Проектът ще допринесе за диверсификация на горивната база, като използваният природен газ ще се редуцира с 11%, което освен икономическо стабилизиране за дружеството ще доведе до решаване на част от екологичните и социални проблеми на столичния град.\r\nСтабилизирането на дружеството е предизвикателство за ръководството му, предвид неговата задлъжнялост. На 12 март т. г. е направена промяна в Съвета на директорите. От длъжност е освободен Георги Беловски. На негово място като член на СД и изпълнителен директор е назначен Сашо Чакалски. В директорския борд освен него влизат Петър Тодоров и Десислава Билева.\r\nВ края на миналата година дружеството отчита нетна загуба в размер на 34 817 000 лв. (при 40,8 млн. лв. загуба през 2016 г.)\r\nМного  по-голяма обаче е стойността на вземанията, които калкулира дружеството - близо 400 млн. лв. Само по заведени до края на миналата година съдебни дела вземанията са за почти 300 млн. лв. Три от делата, които води „Топлофикация София“, са срещу „НЕК“ ЕАД за просрочени над 29 млн. лв. от продажба на високоефективна електрическа енергия. Дружеството има блокирани разплащателни сметки и в КТБ за 90 млн. лв.\r\n„Няма непосредствена заплаха от блокиране на дейността на дружеството, нито за изпълнение на текущите финансови задължения към партньори и контрагенти“, се сочи с категоричност в годишния му финансов отчет.      Първо \" \", след това Политическа група пет, а накрая и БСП поискаха да има референдум дали проектът да се изпълни. В Столичния общински съвет обаче , а лидерът на БСП-София Калоян Паргов се закани, че червените ще съберат нова подписка, с достатъчно подписи, за да стане местният референдум задължителен. Задължителен местен плебисцит се провежда, когато поне 10% от живущите по регистрация на дадено място искат това.", "date": "2018.11.28", "title": "Столична община възложи на \"Топлофикация София\" да почва със завода за горене на отпадъци"}
{"url": "https://www.actualno.com/europe/80-ot-francuzite-othvyrljat-merkite-na-makron-news_708737.html", "text": "  Двама от всеки трима души подкрепят протестите на \"жълтите жилетки\" във Франция и почти 80% отхвърлят мерките, предложени от президента Еманюел Макрон, като \"недостатъчни\", сочи проучване на общественото мнение, публикувано от АФП.     66% от анкетираните заявиха, че подкрепят протестите, предизвикани от по-високите данъци върху горивата, които са в ход през последните 12 дни и в които стотици хиляди хора излязоха по улиците, носещи жълти жилетки за висока видимост, предаде БГНЕС.   Само 32% от респондентите заявиха, че се противопоставят на движението, причинило икономически сътресения, тъй като демонстрантите пречат на движението по пътищата, сочи проучването на групата \"Опиниян Уей\".\r\nИзследването бе проведено, след като Макрон се опита да потуши размириците, като обеща нов механизъм за отлагане на бъдещото увеличение на данъците, ако международните цени на петрола се увеличат.  Той обеща също тримесечна обществена консултация, насочена към изготвяне на пътна карта, която да помогне на Франция да премине към нисковъглеродна икономика, без да се отрази на семействата с ниски доходи.\r\nНо той отказа да отмени увеличението на данъка върху горивата, което трябва да влезе в сила през януари, заявявайки, че то е необходимо за да помогне в борбата със замърсяването.   78% от анкетираните 1 013 души заявиха, че мерките, обявени от президента, са \"изцяло\" или \"предимно неудовлетворителни\".    Близо 80% се противопоставят на планираното увеличение на данъка върху горивата през януари.\r\nПроучването показва, че подкрепата за \"жълтите жилетки\" остава относително стабилна от началото на движението.", "date": "2018.11.28", "title": "80% от французите отхвърлят мерките на Макрон"}
{"url": "https://www.actualno.com/society/ivan-bakalov-jenata-ot-salami-v-nacionalnata-galerija-e-poshla-i-reklamna-ideja-news_708651.html", "text": "  \"Прословутата вечеря в националната галерия е рекламна провокация, която се цели да направи известна една неизвестна до вчера художничка.     Тези шунки и луканки с формата на женски тела търсят скандал, да започнат всички да коментират каква е тая простотия и, хора на изкуството с претенции за по-възвисени, да кажат как простаците не ги разбират тези работи. И художничката Ода Жон - Михаела Дановска блесва като елитарна артистка, на която тукашните изостанали ретрогради не могат да стигнат висотата.\r\nНаправено е и с надеждата троглодит като Вежди Рашидов да избълва нещо гневно, за да засили ефекта. И той веднага откликна като кучето на Павлов.   Всичко е окей, само дето да ядеш тела от шунка и салами, както и да го хвалиш и възнасяш, е пошло. И особено по време на пости\", заяви журналистът Иван Бакалов по повод с Ода Жон.  \"В Русия навремето изядохга торта с формата на Ленин, имаше някаква идея. Тук няма. Да бяха направили Борисов от шунка, повече успех щяха да имат.\r\nИ колкото повече се говори за тази пошлост, толкова по-голяма реклама правят на г-жа Жон-Дановска.\r\nВпрочем, подемам инициативата - да направим пърформанс - да изядем Борисов, направен с глава от тиква и тяло от луканки. Съгласен съм и на вегетариански вариант - глава от цяла тиква, тяло от тиквеник. Който иска да допълни идеята за материала...\", допълни Бакалов.    ", "date": "2018.11.28", "title": "Иван Бакалов: Жената от салами в националната галерия е пошла и рекламна идея"}
{"url": "https://www.actualno.com/burgas/dvama-dushi-sa-izcheznali-kraj-pomorijskoto-selo-kozicheno-news_708671.html", "text": "  Двама души са изчезнали в гората край поморийското село Козичино. Снощи към 1 часа са подали сигнал, че са се изгубили, каза пред bTV кметът на селото.     Започнала е акция по издирването им, в която участват екипи на полицията и пожарната. В района има гъста мъгла, вали дъжд, който се обръща на сняг.\r\nВ момента няма връзка с тях. Екипите претърсват района на Източна Стара планина. Тази сутрин е открита колата им. Предполага се, че двамата са от Несебър", "date": "2018.11.28", "title": "Двама души са изчезнали край поморийското село Козичено"}
{"url": "https://www.actualno.com/velikotarnovo/140-godini-ot-nachaloto-na-voennoto-obrazovanie-v-bylgarija-i-otkrivaneto-na-pyrvoto-voenno-uchilishte-news_708670.html", "text": "  На 26 и 27 ноември 2018 г. във Велико Търново се проведоха .      взе участие в тържественото отбелязване на юбилейната годишнина в Музикално-драматичния театър „Константин Кисимов“. В той заяви:    Държавният глава подчерта още: . Румен Радев посочи, че днес военното образование е изправено пред сериозни изпитания, а динамичната и непрекъснато изостряща се среда на сигурност и ограничените ресурси увеличават непрекъснато изискванията към военнослужещите да определят точните приоритети, да усвояват необходимите знания и да изграждат адекватни умения и способности.\r\nПрезидентът увери курсантите и студентите на висшето училище, че са избрали правилното място и им пожела да бъдат смели и всеотдайни, мъдри ръководители и да служат с достойнство и чест на България. категоричен беше държавният глава. Приветствие поднесе и , който също уважи бележитата годишнина. – заяви той.\r\nНа тържественото честване присъстваха и , народни представители, генерали, офицери, сержанти, войници и ветерани.    По-късно през деня държавният глава разгледа учебно-материалната база на Националния военен университет „Васил Левски“, посети Православния храм „Св. Седмочисленици“ и поднесе цветя пред паметника на Васил Левски и паметника на възпитаниците в района на висшето учебно заведение.\r\nНа 27 ноември от 10:00 ч. се състоя . Kурсанти от военния университет поставиха пръст от гробовете на български войни, загинали в ожесточените боеве през м. септември и октомври 1916 г. на връх Каймакчалан в планината Нидже, на границата между Република Македония и Гърция и на височината Кала тепе край Дойранското езеро през м. август 1916, м. април–май 1917 и м. септември 1918 г. по време на Първата световна война. При Дойран, с цената на много жертви и ранени, Девета пехотна дивизия под командването на полковник Владимир Вазов записва една от най-героичните страници в българската военна история. В памет на българските офицери и войници бяха отдадени военни почести и отслужена заупокойна молитва за душите им.   Програмата продължи с провеждането на в Дома на културата. Конференцията бе открита от началника на НВУ „Васил Левски” бригаден генерал д-р Пламен Богданов и продължи с награждаване на удостоения с почетното звание академик Георги Марков, военнослужещи и цивилни служители. Пленарен доклад на тема бе изнесен от доц. д-р Марко Златев. След това проф. д-р Петко Ст. Петков представи книгата на Марко Златев    Конференцията проведе своята работа в три направления:\r\n„Исторически корени и традиции на българските военнообразователни институции”;\r\n„Проблеми, предизвикателства и перспективи пред военното образование”;\r\n„Видни випускници и дейци на военнообразователната система”.", "date": "2018.11.28", "title": "140 години от началото на военното образование в България и откриването на първото военно училище"}
{"url": "https://www.actualno.com/europe/ruski-raketi-s-400-shte-zastypjat-na-bojno-dejurstvo-v-krim-news_708676.html", "text": "  Дивизия на зенитно-ракетен комплекс \"С-400 Триумф\" извърши необходимите тестове и скоро ще застъпи на бойно дежурство в Крим, съобщиха от пресслужбата на южния военен окръг.     \"С-400 ще бъдат доставени в пункта за постоянна дислокация. В най-скоро време новият комплекс ще застъпи на бойно дежурство по защита на въздушното пространство на Руската федерация и ще замени предишната система за противовъздушна отбрана“, цитира ТАСС официално изявление.   Мобилният зенитно-ракетен комплекс \"С-400 Триумф\" е проектиран да защитава важни военни и инфраструктурни обекти и има значително по-добри тактически и технически характеристики в сравнение със своя предшественик С-300ПM, предаде БГНЕС.\r\n\"Триумф\" е предназначен за унищожение на вражески самолети, крилати и балистични ракети, включително и със среден радуис на действие и може да се използва срещу наземни цели. Диапазонът на С-400 достига 400 км и може да унищожи цели на височина до 30 км.  ", "date": "2018.11.28", "title": "Руски ракети С-400 ще застъпят на бойно дежурство в Крим"}
{"url": "https://www.actualno.com/dobrich/oficialno-otkriha-remontiranata-sgrada-na-pojarnata-slujba-v-dobrich-news_708727.html", "text": "  С официална церемония беше открита ремонтираната сграда на Регионалната дирекция „Пожарна безопасност и защита на населението“ (РДПБЗН) в Добрич. Ремонтните дейности са по проект „Внедряване на мерки за енергийна ефективност и ремонт на сградата на РДПБЗН (РС ПБЗН) – Добрич“, който е част от инвестиционната програма на община Добрич за периода 2014 – 2020 г. . Средствата са отпуснати по Оперативна програма „Региони в растеж“, съфинансирана от Европейския съюз чрез Европейския фонд за регионално развитие. Сградата е санирана, положена е топлоизолация, обновена е отоплителната инсталация.     Директорът на РДПБЗН комисар Дарин Димитров заяви, че обновяването на сградния фонд ще доведе до икономии на електроенергия, а ефектът от топлоизолацията е усетен още при първите застудявания. По негови данни и те вече разполагат с по-добри условия. При гасене на пожари огнеборците са покрити със сажди, а в студените месеци се прибират в службата премръзнали и вече ще са в по-топла и уютна обстановка.    Щатът на дирекцията е запълнен с назначени наскоро 6 нови служители. На ежедневно дежурство са 25 пожарни автомобили на територията на областта. По думите на комисар Димитров техниката е достатъчна, а при необходимост се ползват машини от други райони. Служителите периодично обхождат самотни възрастни хора и ги запознават с мерките за безопасно използване на отоплителните уреди. Миналата година е имало двама пострадали при пожари, причинени от отоплителни уреди.  По думите на кмета на Добрич Йордан Йорданов това е първата сграда, ремонтирана по Оперативна програма „Региони в растеж“ в града. Предстои да бъдат подадени документи и за ремонт на сградата на областната дирекция на МВР. Вече са избрани изпълнителите и за ремонта на няколко детски градини и училища.", "date": "2018.11.28", "title": "Официално откриха ремонтираната сграда на пожарната служба в Добрич"}
{"url": "https://www.actualno.com/plovdiv/akcija-za-bezplatno-izsledvane-za-hiv-i-hepatit-v-plovdiv-news_708738.html", "text": "  50 човека се изследваха в първите два дни от кампанията за безплатно и анонимно изследване за ХИВ и хепатит В и С, която се провежда в квартал \"Капана\" на улица \"Куртевич\" 3 в Пловдив. Трима от тях са инфектирани с хепатит С. Най-много от изследвалите са жени между 30 и 42 години.     Инициативата за тестването е на галерията „PLOVEDIV” и CheckPoint София – Център за сексуално здраве и се провежда в рамките на Европейската седмица за изследване за ХИВ и хепатит. Кампанията е насочена към всички, без значение от тяхната възраст, пол или сексуална ориентация. Изследванията са особено препоръчителни за хората над 50 години, които могат да са заболели от хепатит, но да не знаят за това. Препоръчително е да се изследват и хора, които често посещават стоматолог или се татуират. Изследването е напълно анонимно, а резултатът се пази в конфиденциалност. В рамките на седмицата консултант на центъра по ХИВ и хепатит ще предоставя консултации на всеки желаещ.\r\nКампанията продължава до събота, 1 декември, в галерията „PLOVEDIV”. Изследвания се извършват между 15.00 и 20.00 часа в работните дни, а в събота изследванията ще са цял ден - от 10 до 18 часа. За целите на изследванията се взима една капка кръв от пръста, а резултатите са готови след 5 минути. Няма значение дали пациентите са приемали храна или напитки преди изследването.", "date": "2018.11.28", "title": "Акция за безплатно изследване за ХИВ и хепатит в Пловдив"}
{"url": "https://www.actualno.com/politics/unizitelno-e-obezshtetenieto-za-otglejdane-na-dete-da-e-380-lv-smjata-deputat-news_708672.html", "text": "  „Унизително е и тази година обезщетението за отглеждане на дете от 1 до 2 години за остане 380 лв. - много под минималния нужен стандарт на едно семейство. С това управляващите казват, че няма политика за младите хора“, заяви народният представител Виолета Желева от БСП.     Тя подчерта, че всяка година, при обсъждане на бюджета, БСП предлага обезщетението да бъде вързано с минималната работна заплата, която да стане 640 лв.\r\n„За общо заболяване и майчинство в едно семейство се осигуряват и мъжът, и жената. И при получаване на такова обезщетение, след раждане на дете, ще продължат да се осигуряват още дълги години. Болезнено е да се коментира тази тема, защото и тази година обезщетението за отглеждане на дете от 1 до 2 години ще остане изключително мизерно“, заяви Желева.\r\n\"Максималният осигурителен доход трябва да бъде увеличен значително. Бюджетът е инструмент, с който трябва да се реализира догонващата политика по доходите\". Това заяви друг депутат от левицата Надя Клисурска. Тя отбеляза заявеното желание на управляващите да вдигнат доходите на всички.  \"С определянето на минимални осигурителни доходи по икономически дейности, щеше да се усети от цялото население, защото по този начин се регламентират праговете, под които не може да се пада за всяка една икономическа дейност\", разясни Клисурска.\r\nНародният представител каза, че от 729 позиции, повече от половината са равни на минималната работна заплата, а това показва, че хората ще се осигуряват на този минимален праг и ще крият от осигурителната система реалните си доходи.\r\n\"Защо няма воля от управляващите този инструмент да се промени? Отново високодоходните групи са облагодетелствани за сметка на нискодоходните. Усещането за справедливост го няма\", заключи Надя Клисурска.       „Основният проблем в България е демографската криза, а на места тя е заела застрашителни размери. В този бюджет не се предприемат никакви мерки за борба с демографската катастрофа\", заяви секретарят на ПГ на БСП Филип Попов. \r\n„Когато предлагаме да се увеличат майчинските за отглеждане на дете, това е мярка за борба с тази криза. Под 400 лв. няма как да се отглеждат деца в България“, заяви народният представител.\r\nСпоред него няма как да се отглеждат и деца, когато управляващите не намаляват ДДС на детските храни и хляба, не намаляват разходите, които са необходими за отглеждане на едно дете.\r\n„В същото време, не увеличават по никакъв начин приходите на семействата чрез майчинските, които следва да получава всяка една българска майка. Това е липса на каквото и да било политика от страна на управляващите за борба с демографската катастрофа, иначе непрекъснато прокламират, че се борят с нея“, каза още Попов.", "date": "2018.11.28", "title": "Унизително е обезщетението за отглеждане на дете да е 380 лв., смята депутат"}
{"url": "https://www.actualno.com/music/garbage-sa-hedlajner-na-tretija-den-na-hills-of-rock-2019-news_708682.html", "text": "  Алтернативната рок група ще оглави третия ден на фестивала Hills of Rock 2019! Почитателите на бандата ще имат удоволствието да ги видят на живо на 30 юни 2019 на Гребната база в Пловдив!     Още две групи се включват към третия фестивален ден! Това са шведските банди , които ще наелектризират допълнително атмосферата!\r\nФестивалът Hills of Rock ще се проведе за трета поредна година, като част от програмата на „Пловдив 2019 - Европейска столица на културата“ на Очаквайте съвсем скоро още информация за много групи, които предстои да видим догодина на фестивала.      Световно известната рок група е формирана в Медисън, Уисконсин през 1993 година. По време на своята невероятна кариера, която продължава вече 25 години, бандата има над 17 милиона продадени копия по целия свят, концерти в над 35 държави и 6 студийни албума. Членовете на са Shirley Manson, Duke Erikson, Steve Marker и Butch Vig, които са заедно от самото създаване на групата. В музиката им се преплитат елементи от трип хоп, гръндж, рок, техно, пауър поп и алтернативен рок. Изключително интересното и уникално по рода си звучене на бандата им носи невероятен успех на музикалната сцена.       е запечатала името си в историята на метъла с главни букви! Бандата има над 50 милиона гледания в Youtube и повече от 100 милиона слушания в Spotify, а последният им албум Helix (2018), постигна огромен успех само за няколко седмици.     е създадена в Малмьо през 2007 година. Бандата има четири студийни албума, свирила на една сцена с групи като Social Distortion, The Subways, Die Toten Hosen и blink-182, и има огромен брой почитатели по целия свят!   Припомняме, че до 31.12.2018 г. тридневните билети за фестивала ,  са на цена от 140 лв.\r\nБилетите могат да бъдат закупени в мрежата на  Ивентим, както и онлайн на ", "date": "2018.11.28", "title": "Garbage са хедлайнер на третия ден на Hills of Rock 2019"}
{"url": "https://www.actualno.com/politics/minimalno-uvelichenie-na-pensiite-prieha-deputatite-sled-lut-skandal-news_708675.html", "text": "  Минималната пенсия за осигурителен стаж и възраст от 1 януари 2019 г. става 207,60 лв., а от 1 юли - 219,43 лв., приеха депутатите с гласуваните на второ четене тестове от Законопроекта за бюджета на Държавното обществено осигуряване (ДОО) за догодина.     По време на дебатите градусът на напрежението се повиши след като от БСП излязоха с алтернативно предложение – минималната пенсия да се вдигне на 300 лв.   „Това са възрастни и болни хора, но те са достойни българи и заслужават достойни старини“, мотивира се депутатът от левицата Филип Попов. „200 лева пенсия за месец е колкото ваша надница, господа народни представители, за един ден“, обърна се той към всички в залата.\r\nОт БСП отправиха апел за подкрепа на предложението си най-вече към групата на „Обединени патриоти“, защото такова увеличение бе залегнало в тяхната предизборна програма.  „Крайно време е да спрете да спекулирате, защото когато сте в коалиционен формат, няма как да не се съобразиш с по-големия партньор. Всичко, което се разписа като програма за управление е резултат от продължителни и трудни преговори. И още нещо, което никой не казва – ако не беше присъствието на патриотите в това управление, нямаше да бъдат повишени минималните пенсии на 200 лева“, бе отговорът на Валери Симеонов от „Обединени патриоти“, който направи първото си изказване като депутат.\r\nТой подчерта, че въпреки малкия размер на увеличението на фона на цените, от него са се възползвали над 800 хил. души.\r\n300 лв. минимална пенсия бе и предложението на ДПС, което доведе до поредица от взаимни обвинения между тях и патриотите за неизпълнени предизборни общения и упреци в популизъм.       „Тези, които в момента се наричат „Обединени патриоти“ предлагаха 600 лева пенсия. Тогава заявихме, че популизмът е вредно нещо, а с тези популисти ГЕРБ направиха правителство“, заяви Рамадан Аталай.\r\nТова изказване принуди Валери Симеонов да вземе думата за втори път. От парламентарната трибуна той обяви Аталай за манипулатор и категорично отрече предложението за 600 лв. минимална пенсия да е присъствала като предизборно обещание на патриотите.\r\nОтношение в спора взеха и от ГЕРБ. „Вие сте царе на популизма, дефицитите и фалитите“, обърна се към опозицията Светлана Ангелова.\r\nДогодина се запазва размерът на осигурителната вноска за фонд „Пенсии” и фонд „Пенсии за лицата по чл. 69” на ДОО на нивото от 2018 г. Запазват се и размерите на осигурителните вноски за другите фондове на ДОО, а също и съотношенията между осигурителите и осигурените лица.\r\nЗа 2019 г. не са договорени минимални осигурителни прагове.      Увеличава се минималният осигурителен доход за самоосигуряващите се лица от 510 лв. на 560 лв. Увеличава се минималният осигурителен доход за земеделските стопани и тютюнопроизводителите от 350 лв. на 560 лв. Увеличава се максималният осигурителен доход за всички осигурени лица от 2600 лв. на 3000 лв.\r\nВ рамката на бюджета са заложени приходи и разходи малко на 11,7 млрд. лева. Приходите от осигурителни вноски са в размер на над 7,4 млрд. лв. Разходите за пенсии са в размер на над 9,9 млрд. лв., а тези за социални помощи и обезщетения - над 1,6 млрд. лв.\r\nМнозинството отхвърли предложенията на опозицията за увеличение на приходите и разходите в бюджета за пенсии и социални помощи.", "date": "2018.11.28", "title": "Минимално увеличение на пенсиите приеха депутатите след лют скандал"}
{"url": "https://www.actualno.com/balkani/trima-albanci-sa-ubiti-v-gyrcija-prez-poslednite-dni-news_708687.html", "text": "  Тялото на 63-годишен албанец е открито на 26 ноември сутринта в Гърция. Мъжът е прострелян от близко разстояние и тялото му е изхвърлено в канал, в близост до Спартера (на остров Керкира), съобщава тиранският телевизионен канал Top Channel.     В неделя, 35-годишен албанец е намерен мъртъв в килията си в затвора в Трикала (на 50 км източно от Лариса). Властите все още не са коментирали случая пред медиите. Това е вторият затворник, умрял в същия затвор. Първият, Илия Карели, присъства във видео, на което се вижда как стражарите го измъчват преди да умре, отбелязва медията.   Също така, преди няколко дни друг албанец беше застрелян на границата между Албания и Гърция в престрелка с гръцката полиция, допълва агенция \"Фокус.\"\r\nПрипомняме, че в края на октомври албанската полиция застреля етническият грък Константинос Кацифас, след като той откри огън по служители на реда. Причината за инцидента беше издигнато от него гръцко знаме на военно гробище от Втората световна война в албанското село Буларат, намиращо се на 6 км от границата между Албания и Гърция.  Според албанските медии мъжът, идентифициран като 35-годишния Константинос Кацифас, е открил огън по полицаите с автомат Калашников, докато те сваляли знамето, издигнато на гръцко военно гробище. Това се случило в село, където живеят предимно гърци, които отбелязвали годишнината от влизането на Гърция във Втората световна война през 1940 г.\r\nКакто се твърди, Кацифас първо избягал в селото, като стрелял с оръжието си, а след това тръгнал към планините в опит да избегне арест. Скоро след това обаче бил засечен от екип на албанските специални части, които свидетелстват, че той започнал да стреля по тях, преди те да открият огън по него и да го убият.   Кацифас, чието семейство произлиза от северозападния гръцки град Йоанина, е роден и израснал в Буларат, но в последно време живял в Атина. Снимките в гръцките медии го показват облечен във военен камуфлаж с гръцко знаме в ръка.    На погребението в същото село се пристигнаха няколкостотин гърцки националисти и съпроводиха церемонията със скандирания „Македония е гръцка“, „Северен Епир е гръцки“ и обиди срещу албанците. Това предизвика Тирана да обяви за „персона нон грата“ 52-ма гърци за „разпространяване на етническа нетърпимост“.\r\nИнтересен факт е, че преди тези събития Албания и Гърция бяха на прага да подпишат договор за демаркация на морските граници между двете държави в Йонийско море. В основата на инициативата беше на бившия гръцки министър на външните работи Никос Коцияс, който направляваше и процеса по постигането на споразумение за името между Атина и Скопие. След оставката на дипломата обаче преговорите зациклиха.", "date": "2018.11.28", "title": "Трима албанци са убити в Гърция през последните дни"}
{"url": "https://www.actualno.com/politics/viceprezidentyt-razkritikuva-es-za-kakvo-i-kak-harchi-obshtite-pari-news_708719.html", "text": "  Вицепрезидентът Илияна Йотова видя формиране на двойни стандарти чрез бюджетната политика на Европейския съюз - заради възхода на популизма и спада на доверието в традиционните партии и ценности. Тя сподели позицията си на конференция на тема \"Бъдещето на демокрацията на Европейския съюз:  бюджетът на ЕС за 2021-2027 и върховенството на правото – към демокрация  или към отказ от ценностите и целите на съюза\".     \"Съществуват рискове от изместване на приоритетите и нарушаване на  основните принципи, които формираха политическата общност, наречена ЕС.  Ако това се случи, няма как европейските граждани да бъдат убедени, че  са пълноценна част от Съюза\", посочи вицепрезидентът. Йотова счита, че  липсва конкретна визия за бъдещето на ЕС и това личи в Многогодишната  финансова рамка (2021 - 2027) и приоритетите ѝ.   Вицепрезидентът направи кратък преглед на представените от Европейската  комисия приоритети в следващия седемгодишен бюджет и постави въпроса  дали те отговарят на очакванията на европейските граждани. Средствата за  отбрана ще се увеличат, за сигурност – почти с два пъти, за миграция –  2,6 пъти. Очакват се съкращения в Общата селскостопанска политика и в  кохезионната политика – съответно с 5% и 7%. \"Финансирането на новите  приоритети не бива да става за сметка на старите. Трябва да се замислим  дали държавите членки са готови да увеличат вноската си в бюджета, за да  компенсират разликите\", посочи Йотова.\r\nСпоред вицепрезидента поглед към бюджета на ЕС през миналата година показва сериозни пропуски. Например - . Има много неусвоени средства, заключи Йотова. В края на 2017 г. общото средно ниво на усвояване е 16%. За сравнение, през 2010 г. то е било 22%, добави още тя и поиска да има по-сериозен анализ защо се получава така. Държавите-членки все още се затрудняват в усвояването на наличните структурни и инвестиционни фондове, посочи Йотова.   . Илияна Йотова заяви, че през 2014 г. с т. нар. за първи път бе направен опит да се промени философията на европейското финансиране. \"Според изчисления на Европейската сметна палата 64% от общата сума от  подписани договори по Плана \"Юнкер\" за 2017 г. са концентрирани в шест  държави членки, при това едни от най-добре развитите като Германия,  Франция, Великобритания. България се нарежда на 17 място. \"Тази инвестиционна програма е насочена към богатите държави\", заключи вицепрезидентът. Йотова обаче не коментира колко точно проекта е представил българският бизнес, защото идеята на плана беше да има такива проекти, при които ЕС да дава по 1 евро на всеки инвестирани 16. В края на 2017 година нямаше нито един заявен по плана.\r\n\"Следващият седемгодишен бюджет не трябва да разделя Европейския съюз на оси, на бедни и богати държави. От разпределението на финансовите средства ще стане ясно дали ще има Европа на няколко скорости\", подчерта Йотова.   Конференцията се организира от Института за публична политика, Института за икономика и международни отношения, Съюза на икономистите в България, Института за държавата и правото на БАН и Българската асоциация по международно право.    ", "date": "2018.11.28", "title": "Вицепрезидентът разкритикува ЕС за какво и как харчи общите пари"}
{"url": "https://www.actualno.com/europe/poroshenko-sasht-ni-obeshtaha-voenna-podkrepa-news_708668.html", "text": "  Президентът на Украйна Петро Порошенко заяви, че американският държавен секретар Майкъл Помпео, по време на телефонен разговор вчера, е обещал на Киев подкрепа в защита на суверенитета на страната, предаде БГНЕС.     \"По време на телефонен разговор Майк Помпео ми обеща, че САЩ ще окажат пълна помощ, включително военна, за да защитят суверенитета на Украйна\", каза той пред Си Ен Ен.   В понеделник политиците са обсъдили по телефона ситуацията около Керченския проток.", "date": "2018.11.28", "title": "Порошенко: САЩ ни обещаха военна подкрепа"}
{"url": "https://www.actualno.com/blagoevgrad/kmetyt-na-sandanski-otkri-nova-detska-gradina-news_708681.html", "text": "  Кметът на община Сандански – Кирил Котев, с благословията на Негово Високопреосвещенство Неврокопски митрополит Серафим откри нов корпус към филиал „Лилия“ на ДГ „Здравец“, град Сандански. „Изключително съм щастлив, че поводът на днешното събитие са децата и тяхната нова детска градина. Пожелавам им да бъдат здрави, да растат щастливи и тук винаги да се чува детски глъч и смях! “ – пожела кметът Котев.      Филиал „Лилия“ ще осигури места за 150 деца, разпределени в 6 групи. Мястото, където ще се обучават децата, е напълно преустроено и реновирано, снабдено с нова мебелировка, красиви и пъстроцветни завивки. Отоплението е осигурено чрез парна инсталация на газ.\r\nЗа нуждите на децата са осигурени и оборудвани шест помещения за разпределяне и сервиране на храната. Условията са съобразени с всички изисквания на РЗИ, поставени са нови стерилизатори и кухненски уреди. Предстои прилежащите външно пространство и двор да бъдат озеленени и облагородени.   По повод официалното събитие, което се превърна в празник, децата от ДГ „Здравец“ представиха пред всички гости, сред които ръководството на община Сандански, началника на РУО – Благоевград – Ивайло Златанов и много родители, творческа програма с много песни и танци.\r\nОбщина Сандански успешно реализира своята целенасочена политика към развитие и надграждане на образователната среда и сред най-малките жители. Концепцията на ръководството на общината и приоритет в управлението е да се подобряват условията за израстване и възпитание на децата, за да имат пълноценно и радостно детство. Това е поредната детска градина, която обновява общината.    ", "date": "2018.11.28", "title": "Кметът на Сандански откри нова детска градина"}
{"url": "https://www.actualno.com/business/prez-oktomvri-bylgarite-sa-pytuvali-naj-mnogo-do-turcija-i-germanija-news_708680.html", "text": "  Пътуванията на български граждани в чужбина през октомври 2018 г. са 454.7 хил. или с 3.6% над регистрираните през октомври 2017 година. Увеличение на пътуванията на български граждани в сравнение със същия месец на предходната година е отчетено към: Турция - с 20.9%, Германия - с 4.5%, Испания - с 3.5%, Австрия - с 3.3%, Италия - с 3.0%, Сърбия - с 2.6%, Румъния - с 2.0%, и други.     Същевременно намаляват пътуванията на български граждани към: Обединеното кралство - с 2.7%, Гърция - с 2.4%, бившата югославска република Македония - с 1.5%, и други.\r\nВ сравнение с октомври 2017 г. e регистрирано увеличение при пътуванията с цел почивка и екскурзия - с 12.3%, и с други цели - с 1.2%, докато тези със служебна цел остават на същото ниво. Най-голям относителен дял от общия брой пътувания на български граждани в чужбина през октомври 2018 г. формират пътуванията с други цели (гостуване, обучение, посещение на културни и спортни мероприятия) - 44.6%, следвани от пътуванията със служебна цел - 29.1%, и пътуванията с цел почивка и екскурзия - 26.3%, съобщиха от НСИ, цитирани от БГНЕС.\r\nПрез октомври 2018 г. най-голям брой пътувания на български граждани са осъществени към: Турция - 106.3 хил., Гърция - 100.2 хил., Румъния - 33.6 хил., Сърбия - 32.6 хил., Германия - 25.4 хил., бившата югославска република Македония - 25.3 хил., Австрия - 15.9 хил., Италия - 15.4 хил., Обединеното кралство - 15.1 хил., Испания - 11.4 хиляди. В сравнение с октомври 2017 г. e регистрирано увеличение при пътуванията с цел почивка и екскурзия - с 12.3%, и с други цели - с 1.2%, докато тези със служебна цел остават на същото ниво. Най-голям относителен дял от общия брой пътувания на български граждани в чужбина през октомври 2018 г. формират пътуванията с други цели (гостуване, обучение, посещение на културни и спортни мероприятия) - 44.6%, следвани от пътуванията със служебна цел - 29.1%, и пътуванията с цел почивка и екскурзия - 26.3%.  През октомври 2018 г. посещенията на чужденци в България са 739.3 хил. или с 3.8% повече в сравнение с октомври 2017 година. Регистрирано е увеличение при всички наблюдавани цели: пътувания с други цели (вкл. гостувания и транзитни преминавания) - с 4.7%, със служебна цел - с 3.3%, и с цел почивка и екскурзия - с 2.8%.   Транзитните преминавания през страната са 29.7% (219.7 хил.) от всички посещения на чужденци в България. От общия брой чужденци, посетили България през октомври 2018 г., делът на гражданите от Европейския съюз е 55.5%, или с 2.7% повече в сравнение със същия месец на предходната година. Увеличават се посещенията на граждани от Франция - с 8.2%, Полша - със 7.6%, Обединеното кралство - с 5.9%, Германия - с 3.9%, Румъния - с 1.2%, и други. Същевременно намаляват посещенията на граждани от Италия - с 3.7%, Австрия - с 1.8%, Гърция - с 0.6%, и други.\r\nУвеличават се и посещенията на граждани от групата „Други европейски страни“ - с 6.7%, като най-голям е ръстът на посещенията на граждани от Сърбия - с 24.9%.    През октомври 2018 г. преобладава делът на посещенията с други цели - 46.0%, следвани от посещенията с цел почивка и екскурзия - 34.9%, и със служебна цел - 19.1%.\r\nНай-много посещения в България през октомври 2018 г. са реализирали гражданите от: Румъния - 142.6 хил., Турция - 106.8 хил., Гърция - 96.6 хил., бившата югославска република Македония - 56.8 хил., Сърбия - 53.8 хил., Германия - 42.1 хил., Украйна - 22.9 хил., Полша - 20.2 хил., Обединеното кралство - 19.3 хил., Италия - 13.9 хиляди.", "date": "2018.11.28", "title": "През октомври българите са пътували най-много до Турция и Германия"}
{"url": "https://www.actualno.com/music/richard-klajderman-shte-sviri-utre-v-prepylnenata-zala-1-na-ndk-news_708701.html", "text": "  Прочутият френски пианист Ричард Клайдерман ще свири утре от 20 ч. с Оркестъра на Класик ФМ радио в препълнената зала №1 на НДК, след като .     Вълшебникът на пианото отбелязва 40 години от началото на своята уникална кариера със световен тур на няколко континента. Днес той пристига у нас, придружен от своя продуцент Оливие Тусен и тонрежисьора Винсент Пулия. – мелодии от филмите „Ла Ла Ленд“, „Cinema Paradiso“, „Имало едно време в Америка“, „Междузвездни войни“, „Джеймс Бонд“, „Леон“ и др.   Почитателите на френския шансон ще оценят поредицата от нови аранжименти на песни, посветени на прекрасния град Париж. Любимата на всички „Балада за Аделин“, поставила началото на неговия звезден сценичен път, също е , която Клайдерман подготви специално за родната публика през 2015 година. Ден след шоуто в София пианистът се отправя към Варна, където на 1 декември от 19 ч. ще изнесе концерт в Двореца на културата и спорта.  Организаторите от „Кантус Фирмус“ вече добре познават стриктните изисквания на звездата по отношение на концертното пиано и осигуряват за събитието в столицата най-новия и качествен роял, който може да се намери в България – великолепния Yamaha CFX с дължина 275 см. (9 фута). Инструментът е собственост на сдружение „Виртуозно пиано“ и на него свирят само най-големите пианисти, гостуващи в България. В гримьорната на Ричард също ще бъде поставено пиано, а след генералната репетиция за него ще бъдат доставени плата с плодове, меню с топла храна и разнообразни видове десерти.\r\nРичард Клайдерман стъпва за първи път на българска сцена още през 2000-та година. До сега той е изнесъл общо 12 концерта у нас: 7 в София, 3 във Варна и по един в Русе и Велико Търново. В края на октомври т.г. у нас бе излъчен документалният филм „Да свириш Аделин“, заснет от екип на БНТ, в който музикантът разказва за своя път към голямата сцена и за цената на успеха.    ", "date": "2018.11.28", "title": "Ричард Клайдерман ще свири утре в препълнената зала №1 на НДК"}
{"url": "https://www.actualno.com/politics/jurnalist-bylgarskite-politici-sa-bedni-kato-cyrkovni-mishki-no-s-bogati-krystnici-news_708655.html", "text": "  \"Сватовете и кръстниците - те да са живи!     Българските политици са обикновени хорица, бедни като църковни мишки. И е напълно незаслужено това дето разни министри ден през ден са обществено винени, че са корумпирани.\r\nВярното е, че те са честни граждани, зарязали кариерите си да се отдават на работа за родината   Вярното е и друго, че в резултат от работата им държавата се развива стремглаво икономически.  И това е видно по имотното състояние на роднините на управляващите, които внезапно почват да забогатяват.\r\nЕй го, в началото беше само Цецо Цветанов. Са живи тъста и тъщата му - сколасаха шест апартамента да му купят.\r\nВтората вълна са Московски и Горанов. На Московски тъщата успяла жената преко сили да купи на дъщеря си и на Мсковски апартамент в баровския комплекс на Домусиев.       А пък Горанов случил на кръстник. Купил апартамент в същия комплекс и взел та му го дал на него, жена му и децата да си го ползват безплатно.\r\nЕй таквизи тъщи и кръстници да има повечко!\", журналистът Мирослав Иванов в социалните мрежи.\r\n\"Иначе в държавните институции никой нищо не знае, не е чул, не е видял и не е получавал сигнал. Главният прокурор не ги знае тия министри къде и как живеят. То не му е и работа.\r\nКОНПИ, монпи и всичките други анимационни герои...\", допълни той.", "date": "2018.11.28", "title": "Журналист: Българските политици са бедни като църковни мишки, но с богати кръстници"}
{"url": "https://www.actualno.com/europe/die-sueddeutsche-zeitung-rusija-celi-ikonomichesko-zadushavane-na-ukrainskite-pristanishta-news_708690.html", "text": "  Според най-тиражирания вестник в Германия - Die Sueddeutsche Zeitung, руските действия в Азовско море са насочени към икономическо задушаване на украинските пристанища Мариупол и Бердянск.     \"За украинците е важно да защитават принципа за свободно преминаване на кораби към Азовско море и достъпа до важните пристанища Мариупол и Бердянск, които се намират там\", е заключението на редакцията.   Вестникът припомня, че в края на краищата, международната общност не признава нито присъединяването на Крим към Русия, нито претенциите на Москва за изключителния контрол над зоната от 12 мили край брега на полуострова. Въпреки това руските гранични служители, според данни от Киев, са извършили проверки и временно са задържали кораби в залива на Керч около 200 пъти, предава агенция Фокус.\r\nСпоред украинската страна „целта е постепенно да се предприемат икономически мерки за задушаване на пристанищата в Мариупол и Бердянск\". Чуждестранните кораби все по-често отказват да влязат в тези пристанища\", отбелязва Süddeutsche Zeitung.  ", "date": "2018.11.28", "title": "Die Sueddeutsche Zeitung: Русия цели  икономическо задушаване на украинските пристанища"}
{"url": "https://www.actualno.com/society/globiha-izdatelja-na-v-uikend-zaradi-diskriminacija-v-statija-news_708689.html", "text": "        Статията е публикувана във вестника през юни 2017 г. Тя представлява поредица от оценъчни изявления, като това, че „циганите“ са „истинските терористи“; „отказва[т] да следва[т] цивилизованите ни правила“; служат си „с насилие и тотално незачитане на законовите и моралните норми“; „паразитира[т] все по-нагло“; „крада[т], убива[т] и се гавр[ят] с българите“; че ромите са „безпросветни отрепки нискочели, смърдящи на фекалии социопати, които продават собствените си деца и могат да ти прережат гърлото за фалшив часовник от 10 лева“; че са „неконтролируеми“, „нагли“ и „изнасилват, бият или мамят по телефона възрастните ни сънародници“ и пр.   По делото КЗД се произнася, че с тези изявления „се етнизират твърдени престъпления, извършени от отделни личности, като се изтъква твърдяната етническа принадлежност на извършителите. Така се придава на техния ромски етнос значението на фактор за извършването на престъпления. Изтъквайки етноса на твърдените извършители, се внушава, че ромската им идентичност е обусловила извършването на твърдените престъпления, тоест, че те са извършили престъпленията, понеже са роми. Така се внушава, че ромите са по природа престъпни, че следователно всички роми са такива и всеки ром, в това число и жалбоподателят, следва да се предполага[, че е] такъв“.\r\n„Говорейки за ромите изобщо“, продължава в мотивите си КЗД, „статията неизбежно говори и за жалбоподателя, защото той е ром, част от атакуваната в статията общност“.  КЗД приема, че съобщават от БХК. От друга страна КЗД намира, че статията осъществява подбуждане към дискриминация, тъй като издателят е знаел, че поради високия тираж на вестника тя ще стане широко достояние на обществото:\r\n„Чрез масовото разпространяване на статията ответниците насърчават останалите хора да третират ромите според [изложените в статията] негативни стереотипни образи, т.е. да се отнасят към тях не както към останалите, а по-зле – като към отвратителни, крайно нежелани, опасни и вредни, напаст“, пише в мотивите си комисията.       Като посочва, че свободата на словото не е абсолютна, а за нея са предвидени ограничения в Конституцията и международното право, КЗД се произнася още, че „[и]зразяването и разпространението на мнение е ограничено от забраната за дискриминация, която е установена в законите именно за санкциониране на прояви на расизъм, ксенофобия, хомофобия или други форми на нетолерантност“.\r\nКато отчита, че са налице предишни нарушения от същите лица, КЗД . Съставът освен това намира, че две от журналистките, работили във вестника, които са разпитани като свидетелки по преписката, невярно са посочили, че към април 2018 г., когато се явяват пред КЗД, се намират в трудови правоотношения с дружеството, издател на „Уикенд“, докато в същото време справка от Националната агенция по приходите показва, че договорите им са били прекратени още през февруари. В тази връзка КЗД намира, че са налице данни за евентуално деяние по чл. 290, ал. 1 от Наказателния кодекс (лъжесвидетелстване), за което сезира прокуратурата.  Такъв преди бил самият Радославов, но откакто той бил изпълнителен директор на дружеството, постът на главен редактор бил вакантен, а редакционната политика на вестника се определяла колективно, от всички автори в „Уикенд“. Нито една от двете авторки на материали за медията, разпитани като свидетелки в заседанията, не можа да посочи кой е написал статията и има ли конкретно лице, взело решение тази статия да бъде публикувана във вестника. Оказа се още, че Радославов не живеел постоянно в България и упълномощил адвоката си от неизвестно местонахождение в чужбина, от където управлява вестника. Впоследствие при проверка от Инспекцията по труда стана ясно също така, че нито едно лице не е на трудов договор в дружеството, собственик на вестника. Нещо повече – на адреса на дружеството „Ню Медиа Груп“ АД в Ямбол има частен дом. Оказва се, че хората, които живеят на адреса, нямали представа, че на него е регистрирано каквото и да е дружество, уточняват от БХК.\r\n„Това е поредно решение срещу медия, която не просто погазва стандартите на журналистическата професия, но и открито проповядва дискриминация в обществото ни“, коментира адв. Ивета Савова от Правната програма на БХК. „Широко разпространените стереотипи за ромите се опират на изкривения им медиен образ, който представя отделни случаи на противоправно поведение като представителни за цялата общност. Тази порочна практика трябва да спре. Тя настройва цели групи в обществото една срещу друга и от всички нас зависи да не допускаме това. Случаят също така демонстрира как авторите на подобни противоправни действия намират начини да избегнат юридическа отговорност“, допълни още тя.\r\nРешението на комисията не е влязло в сила и подлежи на обжалване пред съда.      ", "date": "2018.11.28", "title": "Глобиха издателя на в. \"Уикенд\" заради дискриминация в статия"}
{"url": "https://www.actualno.com/dobrich/ogranicheno-e-dvijenieto-po-pytja-dobrich-silistra-news_708740.html", "text": "  Ограничение на движението за автомобили е въведено по пътя Добрич – Силистра заради усложнената метеорологична обстановка, съобщават от областна администрация в Добрич. Областният управител Красимир Кирилов препоръчва на шофьорите да следят синоптичната прогноза.     Информация за актуалната пътна обстановка и състоянието на републиканската мрежа може да се получи от интернет страницата на АПИ – www.api.bg, както и на тел. 0700 130 20.   По данни на началника на сектор „Пътна полиция“ в Добрич Жулиян Минев четири тира са закъсали на околовръстния път край областния град. Таксиметрови шофьори алармират, че пътните настилки са хлъзгави и в района на бул. „Русия“ е станала верижна катастрофа. Няма пострадали хора. Пътищата в областта са проходими при зимни условия.", "date": "2018.11.28", "title": "Ограничено е движението по пътя Добрич – Силистра"}
{"url": "https://www.actualno.com/games/bileti-za-koncerta-na-gipsy-kings-pecheli-news_708683.html", "text": "  Gipsy Kings пристигат за концерт на 7 декември 2018 г. в зала 1 на НДК. Миналата седмица 2 билета за шоуто на фламенко кралете в София.     Единственото, което трябваше да направите, беше да напишете любимата си песен на Gipsy Kings.\r\nВсеки, който го е направил, участва в томболата за спечелване на 2 билета за концерта им. Ще очакваме Петя да изпрати лично съобщение на Facebook страницата на до 3.12.2018 г., за да разбере как да получи наградата си.  ", "date": "2018.11.28", "title": "Билети за концерта на Gipsy Kings печели..."}
{"url": "https://www.actualno.com/curious/filip-moris-predstavi-iqos-3-i-iqos-3-multi-v-bylgarija-news_708780.html", "text": "  Само месец след световната премиера в Япония, бяха официално представени и в България на събитие, състояло се на 27-и ноември в София.     Събитието също отбеляза 1 година от стъпването на IQOS в страната и събра над 700 съмишленици на идеята за ускоряване на промяната към бездимна среда в България и почитатели на революционната технология с бранда IQOS. Сред гостите бяха най-верните поддръжници на IQOS, представители на бизнеса, науката, медиите и редица популярни лица.\r\nОт компанията подчертаха, че новите са разработени на базата на получената обратна връзка от потребителите от 43 държави по света, в които днес се предлага IQOS. Новите устройства са с подобрен дизайн и функционалности – те са по-здрави, по-компактни и по-лесни за употреба.  Това, което е запазено при новата серия IQOS 3 е първокласната технология на Филип Морис за нагряване на тютюн, с която се елиминира горенето, както и продължаващите научни изследвания, които вече доказаха намаленото образуване на вредни токсични вещества и които имат за цел да докажат намаления риск за здравето в сравнение с пушенето на традиционните цигари.\r\n„България е сред страните по света, в които вече десетки хиляди пълнолетни пушачи възприеха употребата на бездимни продукти като по-добрата алтернатива и спряха да пушат благодарение на системата за нагряване на тютюн IQOS.  Днес почти 6 милиона пълнолетни пушачи по света са преминали на IQOS за 4-те години след старта на IQOS в Япония, като част от тях са в България и са сред гостите тази вечер.“ заяви генералният мениджър Джордж Маргонис по време на официалното откриване.    В своето кратко изявление, Джордж Маргонис сподели, че като всеки новаторски продукт и IQOS не е идеален и може би никога няма да бъде идеален. „IQOS е сред малкото продукти, които правят революция в своя сектор и променят гледната точка на потребителите и така се извършва голямата промяна за по-добър свят без дим.“, допълни генералният мениджър на Филип Морис.\r\n*** Филип Морис Интернешънъл инвестира повече от 12 години над 4,5 млрд. долара в разработката, научните изследвания и производството на продукти с намален риск, за да осигури по-добра алтернатива на пълнолетните пушачи, които иначе биха продължили да пушат. Вече близо 6 милиона от тях са преминалите към бездимни продукти на компанията, като всеки ден около 10 000 души спират да пушат и избират системата за нагряване на тютюн IQOS.  С пускането на новата подобрена серия IQOS 3, компанията затвърждава мисията си и амбицията си за ускоряване на промяната към бъдеще без дим, като предоставя възможности за избор на пълнолетните пушачи за по-малко рискови алтернативи от конвенционалните цигари. ", "date": "2018.11.28", "title": "Филип Морис представи IQOS 3 и IQOS 3 Multi в България"}
{"url": "https://www.actualno.com/vidin/avariral-tir-zatvori-za-dvijenie-vyzlov-uchastyk-po-pytja-vidin-montana-news_708697.html", "text": "  Временно e ограничено движението по път I-1 Видин - Монтана в района на село Смоляновци. Това съобщават от Агенция \"Пътна инфраструктура\". Причината е аварирал тежкотоварен автомобил.     Продължава да вали сняг в Мездра и Враца. Снежната покривка на места достига до 20 см. Критично е положението на изхода на Враца в посока Монтана, където пътят е блокиран. Шофьорите на коли са попаднали в задръстване, като в района на село Бели Извор автомобилите са направили опашка и не могат да продължат повече.   Температурата е при прохода Петрохан, видимостта е добра. Пътят там остава затворен за автомобили над 12 тона. За снегопочистване временно е ограничено движението на тежкотоварни автомобили над 12 тона по път I-1 Ботевград – Враца и по път II-17 АМ „Хемус“ – Ботевград на територията на област Враца.", "date": "2018.11.28", "title": "Аварирал тир затвори за движение възлов участък по пътя Видин - Монтана"}
{"url": "https://www.actualno.com/burgas/buren-vjatyr-i-dyjd-v-burgas-i-oblastta-news_708658.html", "text": "  Цяла вечер в Бургас валя дъжд, придружен със силен вятър. Падналият дъжд е 52 литра на кв.метър за последните 24 часа .Това каза за , Светлана Тонкова, ръководител на Хидро-метеорологична обсерватория Бургас.     Обстановката в Бургаска област е спокойна. От областна управа съобщават, че нивата на водите в язовирите са се повишили с около три сантиметра. Няма сигнали за наводнения и бедстващи хора, до този момент на деня.\r\nНай-много са били валежите в Малко Търново и Граматиково 117 литра на кв. метър. Най-малко дъжд е паднал в Карнобат и Сунгурларе, около 20 литра на кв.метър.\r\nВятърът е много силен, от север-североизток, като последните измервания сочат 20 метра в секунда. Вълнението на морето е 4 бала.Количествата на валежитев Бургаска област варират, добавиха още от ХМО . Те са 60 - 70 литра на кв. метър за последното денонощие.  Очаква се през деня да вали сняг, като вероятността за това е по-голяма за северното черноморие. В Бургас времето остава облачно с валежи от дъжд и вероятност те да бъдат премесени със сняг. По-лошата новина е, че вятърът остава бурен. Той ще повлия негативно, на иначе сравнително високите температури на въздуха, които са осем градуса.", "date": "2018.11.28", "title": "Бурен вятър и дъжд в Бургас и областта"}
{"url": "https://www.actualno.com/crime/zadyrjaha-13-nezakonni-migranti-ot-afganistan-i-pakistan-news_708778.html", "text": "  Гранични полицаи от Ново село задържаха 13 незаконни мигранти от Афганистан и Пакистан, съобщиха от МВР.     В граничното полицейско управление в Ново село към 21:30 часа на 26 ноември е получена информация чрез технически средства за група от хора, преминаващи река Марица. Незабавно са проведени заградителни действия. Граничните полицаи са спрели на около 2 километра от мястото оранжев микробус, управляван от 32-годишен мъж от Хасково. В превозното средство те установили 13 мъже без документи за самоличност. 10 от чужденците заявили, че са от Афганистан, трима – от Пакистан. Шофьорът и нелегалните имигранти са задържани.   Уведомена е районната прокуратура в Свиленград. Срещу нелегалните имигранти е образувано бързо производство по чл.279, ал.1 от НК. Те са настанени в СДВНЧ-Любимец. Срещу водача на автомобила е образувано бързо производство по чл. 281 от НК. Работата по случая продължава.", "date": "2018.11.28", "title": "Задържаха 13 незаконни мигранти от Афганистан и Пакистан"}
{"url": "https://www.actualno.com/vraza/oshte-dva-novi-sanirani-bloka-v-mezdra-news_708678.html", "text": "  Като подранил Коледен подарък в Мездра откриха две нови санирани сгради по Националната програма за енергийна ефективност. С тях броя на блоковете, които се санират по Програма „Региони в растеж в железничарския град става 30.     На тържеството по повод откриването им кметът на община Мездра, инж. Генади Събков, каза: „Поздравления за упоритостта, за това че устояхте на емоциите покрай санирането на жилищата ви. Въпреки, че започнахме реновирането на фасадата на блоковете в тежък период, факт е, че те вече са завършени. Цялата документация е оформена в съответствие с нормативните документи и искам да благодаря на колегите от Общинска администрация, че успяха да се справят с всички изисквания на управляващия орган на Националната програма.“   Кметът пожела да обгрижват новата си придобивка и да се радват на подранилите коледни подаръци от Община Мездра, като подари на домоуправителите на двата блока икони, които да закрилят хората в жилищните сгради.\r\nПротойерей Данаил Цинцарски отслужи водосвет и пожела на ползвателите Господ и Богородица да бдят над тях и над новите им придобивки.  ", "date": "2018.11.28", "title": "Още два нови санирани блока в Мездра"}
{"url": "https://www.actualno.com/politics/bylgarija-poiska-ot-rusija-da-osvobodi-arestuvanite-ukrainski-morjaci-news_708731.html", "text": "  Действията на Русия срещу Украйна в Керченския проток са недопустими. Това е заключението на ръководения от премиера Бойко Борисов Съвет по сигурността към Министерския съвет.     Припомняме, че в неделя, 25 ноември, руският флот плени три украински военни кораба, които опитаха да минат през Керченския проток. Това стана, след като руските плавателни съдове откриха огън и бяха ранени трима украински моряци, но нито един - опасно. От общо 24 украински моряци бяха задържани 12, а руският съд в Симферопол , че седем могат да останат в ареста за до 2 месеца - т.е. до 25 януари догодина.   \"В интерес на всички е Руската федерация и Украйна да проявят сдържаност, а напрежението да бъде преодоляно с диалог. Призоваваме руските власти да освободят незабавно задържаните плавателни съдове и техните екипажи. Очакваме Руската федерация да зачита свободата на преминаване през Керченския пролив в съответствие със задълженията на руската страна съгласно действащото международно право\", е позицията на България. Изрично е отбелязано, че при инцидента са ранени украински военнослужещи.\r\nПрипомняме, че според Украйна случилото се в Керченския проток нарушава Договор за сътрудничество в използването на Азовско море и Керченския пролив. В чл. 2 от този документ се казва следното: \"Търговските и военните кораби, както и други правителствени кораби, плаващи под флага на Руската федерация или Украйна, които се експлоатират с нетърговска цел, се ползват от свободата на корабоплаване в Азовско море и Керченския проток\". Именно заради това Киев обвини Москва, че с действията си нарушава Конвенция на ООН по морско право.  Всъщност Русия спря плаването през Керченския проток за почти цяло денонощие, като запуши пътя под Кримския мост с голям танкер. Едва в понеделник, 26 ноември, преди обед пътят .", "date": "2018.11.28", "title": "България поиска от Русия да освободи арестуваните украински моряци"}
{"url": "https://www.actualno.com/politics/jordan-conev-dps-e-protiv-zamrazjavaneto-na-deputatskite-zaplati-news_708634.html", "text": "  Дайте друг критерий как да се променят заплатите на депутатите, нямам нищо против. ДПС е против замразяването на възнагражденията, предложено от БСП. Това заяви депутатът от ДПС Йордан Цонев.     Цонев посъветва bTV да види колко е средната заплата в страната и обяви предложението на БСП за „популистко”. Еми добре тогава, да не получаваме никакви пари – ние разчитаме на тях, добави депутатът. На предложението, че може депутатите да получават пари от партиите си, но това не било общоевропейска критерия.   Народният представител се обяви и против това партийните субсидии да станат 1 лев на глас, защото така щяло партиите да отидат при сенчестия бизнес – теза, която и премиерът .   Гербава е тази техника – така Цонев коментира промяната на куп данъчни закони през Закона за държавния бюджета. Той се оплака, че било порочно бюджетът на НЗОК да е 30 страници, а преходните и заключителните страници да са 130 страници. Ограничават се възможностите за реакция, уточни народният представител на ДПС.\r\nСъщевременно пред Нова телевизия депутатът от ГЕРБ и председател на бюджетната комисия Менда Стоянова се оплака, че опозицията била против всяко предложение на управляващите по бюджета на НЗОК. И се похвали, че било прието да може излишък от пари по едно перо да се прехвърля към друго.   Стоянова каза и нещо друго – че след приетия обезщетение за по-далечни роднини при смърт на пътя, нямало причина застрахователната премия по „Гражданска отговорност” да се повишава. Припомняме, че от застрахователния бранш плашеха с 1000 лева „Гражданска отговорност”.    ", "date": "2018.11.28", "title": "Йордан Цонев: ДПС е против замразяването на депутатските заплати"}
{"url": "https://www.actualno.com/pleven/obshtina-pleven-podgotvja-mashtabna-programa-za-denja-na-osvobojdenieto-na-grada-10-dekemvri-news_708769.html", "text": "  Плевен се готви активно за деня на своето освобождение от турско робство – . Както всяка година, за тържествата са поканени дипломати и делегации от градове-побратими в страните, участвали в състава на руската армия по време на Плевенската епопея преди 141 години.     Проявите, посветени на Освобождението, ще продължат . На 5 декември от 14,00 часа в Панорамата „Плевенска епопея 1877 г.“ деца от начално училище „Христо Ботев“ в града ще имат урок по родолюбие на тема „Освобождението на Плевен“. В 17,00 ч. в Художествена галерия „Илия Бешков“ ще бъде открита изложба - графика „10 декември - ден на признателност“.\r\nНа . отново в Панорамата ще бъде открита изложба „Книги от златния фонд на Регионалния военноисторически музей за Руско-турската война 1877-1878 г. и Плевенската епопея“. Ще бъдат показани редки издания, които са непознати за широката публика.\r\nНа другия ден от 9.30 ч. отново в Панорамата урок по родолюбие ще имат и ученици от начално училище „Отец Паисий“. От 11,00 ч. пък ще бъде открита постерна изложба „Памет в бъдещето“, разположена на оградата на Къща музей „Цар Освободител Александър II“  Кулминацията на честванията ще бъде на 10 декември. Тържественият ритуал ще започне в 11,00 ч. на площад „Възраждане“. От 12 ч. в салона на театъра ще започне празничен концерт с участието на Плевенската филхармония и Общинския хор „Гена Димитрова“.", "date": "2018.11.28", "title": "Община Плевен подготвя мащабна програма за деня на освобождението на града - 10 декември"}
{"url": "https://www.actualno.com/healthy/nevrohirurgyt-ot-svetovna-klasa-doc-d-r-toktashe-otnovo-v-sofija-za-bezplatni-konsultacii-news_708637.html", "text": "  За пореден път в рамките на инициативата ни да предоставим достъп на българските пациенти до най-съвременните методи в медицината ние, Медикъл Караджъ,ще посрещнем световно известния неврохирург доц. д-р Токташ. Гостуващият ни лекар доц. д-р Зафер Оркун Токташ ще бъде в София на 5 и 6 декември 2018 г. по покана на нашия управител Звезделина Лютфи. По време на неговото гостуване всички български пациенти с мозъчни тумори и гръбначни заболявания ще могат да се консултират напълно безплатно след предварително записан час. Консултациите са подходящи за пациенти, които се нуждаят от второ медицинско мнение за своя здравословен проблем или се интересуват от лечение в чужбина, в частност от лечение в Турция.     Топ специалистът от Турция, който е изключително търсен от пациенти от цял свят, включително и България, е сред водещите специалисти в южната ни съседка за лечение на тумор в мозъка и операция на гръбначния стълб.   Едни от заболяванията на гръбначния стълб и мозъчни тумори, с които се сблъсква ежедневно турския топ специалист са:\r\n•\tМалоформация на Киари  •\tЦервикална дискова херния\r\n•\tТумори на гръбначния стълб и гръбначен мозък   •\tТравми на гръбнака    •\tЛумбална дискова херния\r\n•\tСколиоза\r\nКакто не веднъж отбелязвали, доц. д-р Токташ работи с най-съвременна апаратура за диагностициране и лечение на тумори, която позволява с милиметрична точност да се установят данни, необходими за планиране на ефективна терапия, като вид и стадий на тумора, и наличие и локализация на разсейките. Модерната апаратура, която използва д-р Токташ за интраоперативносканиране и навигация, и метода на мониториране на нервната система по време на операцията, създава отлични предпоставки за предотвратяване на вероятни увреждания, включително парализа след мозъчна операция. Ако искате да се запознаете по-детайлно с работата на д-р Зафер Токташ моля да последвате линка.   Желаещите да се възползват от възможността за безплатна консултация с доц. д-р Зафер Оркун Токташ в София на 5 и 6 декември 2018 г. трябва да се запишат предварително на телефоните на „Медикъл Караджъ“: 0879 977 401 или 0879 977 402. На място те ще трябва да предоставят медицинските документи и образни изследвания, които са им направени до момента.", "date": "2018.11.28", "title": "Неврохирургът от световна класа доц. д-р Токташе отново в София за безплатни консултации"}
{"url": "https://www.actualno.com/asenovgrad/srutiha-pametnik-na-kulturata-v-asenovgrad-news_708631.html", "text": "   Сградата се намира на улица \"Крепостна стена\" №14 в града. Оправдаха се притесненията на група асеновградчани, които още в края на август тази година алармираха, че постройката вече е в частни ръце и предстои разрушаване на целостта и автентичния ѝ вид.     Малко хронология на явно обречената кауза - гражданите, ангажирали се с казуса, сигнализираха за случващото се чрез писмо до общинската администрация в Асеновград и Министерството на културата. Отговор от страна на държавното ведомство към асеновградчани и до момента липсва. След сигнала, общинските власти на Асеновград също изпратиха писмо до Министерството на културата с искане за становище и предписания за последващи действия, относно съдбата на „Караджовата къща“.    Три месеца по-късно „Караджовата къща“ в Асеновград вече е напълно опустошена. Бутнат е покривът ѝ и целият втори етаж, който с типичните си автентични орнаменти символизираше някогашния станимашки живот. Така загина още един спомен от културното наследство на Асеновград. А малките асеновградчани ще научават за него само от снимки и разкази. Бавно, но сигурно и ясно се заличава асеновградската история. Какво ще бъде построено на мястото на „Караджовата къща“ в Асеновград засега не е ясно. Екипът на отправи запитване до градската управа и веднага, след като бъде обявено становище по казуса, ще Ви информираме.   В постовете си из социалната мрежа асеновградчани се питат дали същата съдба ще последва и останалите паметници на културата в града.", "date": "2018.11.28", "title": "Срутиха паметник на културата в Асеновград"}
{"url": "https://www.actualno.com/politics/deputatite-prieha-finansovata-ramka-na-budjet-2019-s-predvideni-rekordni-razhodi-news_708804.html", "text": "  Парламентът прие финансовата рамка на държавния бюджет за 2019 година, пр“. „За“ гласуваха 100 народни представители, 66 бяха „против“, а един се въздържа.     Приходите в бюджета са в размер на 25,6 млрд. лева, от които 23,1 млрд. лева са данъчните приходи. От тях най-голям е делът на данъка върху ДДС- 10,8 млрд. лева. От акцизи са предвидени приходи от 5,3 млрд. лева.   В бюджета за следващата година разходите са 13,3 млрд. лева. Държавата ще разходва най-много средства за персонал- 5,1 млрд. лева.\r\n80 млн. лева от бюджета ще се отпуснат за предотвратяване, овладяване и преодоляване на последиците от бедствия.  3,7 млрд. лева ще бъдат трансферите за общините, 4,2 млрд. лева за ДОО и 1,4 млрд. лева за НЗОК.\r\nПрез 2019 година България ще внесе над 1,2 млрд. лева в общия бюджет на ЕС.\r\nБюджетът е с отрицателно салдо от 399 млн. лева.       При дебатите Милен Михов от Обединените патриоти благодари за приетото предложение 29 400 000 лв. да бъдат заделени за ремонт на студентските общежития.\r\nМнозинството в залата не прие предложения на опозицията. От БСП искаха повече пари да се отделят за спорт за млади хора, за ремонт на третокласни пътища и др.\r\nДора Янкова заяви, че чрез бюджета за следващата година няма да може да се преодолеят големите разлики между регионите в страната. Красимир Янков отбеляза, че не са заложени политики за преодоляване на демографската криза. Вие сте социално неадекватни, обърна се той към управляващите.\r\nРумен Гечев пък коментира, че управляващите се движат в посока, обратна на посоката на държавите от ЕС.\r\nНе беше подкрепено и предложение на Юлиан Ангелов от Обединените патриоти за отделяне на 20 000 лв. за сдружение на българи от Македония.      ", "date": "2018.11.28", "title": "Депутатите приеха финансовата рамка на Бюджет 2019 с предвидени рекордни разходи"}
{"url": "https://www.actualno.com/crime/obviniha-8-dushi-za-uchastie-v-organizirana-prestypna-grupa-za-razprostranenie-na-narkotici-news_708748.html", "text": "  Специализираната прокуратура повдигна обвинения на осем лица от Бургас и София за участие в организирана престъпна група за държане и разпространение на наркотици. Те бяха задържани на 27 ноември 2018 г. при специализирана операция в двата града, съобщиха от Прокуратурата.     На седем от тях е наложено задържане до 72 часа. На 29 ноември 2018 г. ще бъде внесено искане в Специализирания наказателен съд за определяне на мярка за неотклонение „Задържане под стража“ за всеки от тях. Осмият участник е с „Парична гаранция“ и наложена забрана да напуска страната.   Разследването установи, че групата е сформирана през февруари 2018 г. На територията на Бургас участниците в нея са разпространявали предимно марихуана, а в София – кокаин. При извършените обиски и претърсвания на адреси, ползвани от на обвинените, са намерени и иззети наркотици, както и други доказателства за престъпната им дейност.\r\nЧаст от задържаните са вече осъждани за разпространение на наркотици. Сред обвинените има лица от фен клуба на „Левски“ в Бургас.  ", "date": "2018.11.28", "title": "Обвиниха 8 души за участие в организирана престъпна група за разпространение на наркотици"}
{"url": "https://www.actualno.com/actualno/naj-goljamata-falshiva-novina-dyrjavata-news_708539.html", "text": "  След интервютата на Борисов, Цацаров, Манолова и Караянчева, дори и не дотам добре разпитани от Слави Трифонов, нещата изглеждат катастрофални. Държавата излезе не само корумпирана, а истинско фокусничество, грандиозна фалшива новина, която продуцира захарни илюзии през огромни институции, политики, лидери, министри; въобще, феерия от глупости.     За пръв път например премиер на държава заяви в национален ефир, че в държавата има мощна олигархия. Когато Борисов пред Слави за това, че партийните субсидии не може да паднат на левче, аргументът му бе: така олигархията ще яхне партиите и ще завземе изборния процес. Че е така, така е. Но как е възможно един човек да управлява една страна близо 10 години и да излезе и да каже съвсем открито и чистосърдечно, че в нея царува олигархия? Не беше ли това идеята, с която в ранната 2009-та масово се подлъгахме да изберем Борисов - че той ще да е човекът, който да ликвидира въпросната олигархия? Ако премиерът на една страна признава, че политиката е безсилна пред олигархията, защо ни е политиката тогава? Изглежда като паразитна система, излишно звено във веригата, лобистки активирано и послушно, което просто ни струва много пари и много нерви - по-добре да ни управляват директно олигарсите, вместо да излъчват техни институционални наместници. \r\nПродължаваме напред. Главният прокурор Сотир Цацаров пък друго: че прокуратурата не може нищо да направи, защото промяната трябвало да дойде от ВСИЧКИ, както няколко пъти натърти. Това е все едно надзирателят в затвора безпомощно да хвърли поглед към зейналите отворени килии на избягалите рано сутрин затворници и да рече прочувствено, че за престоя им трябва да се грижат всички, включая и самите затворници. Оказа се също, че Цацаров гради защитна пледоария за позицията на ТИМ във Варна по следния начин: ами тя Варненската окръжна прокуратура е една от най-слабите и затова така...Един вид лош материал, ама прокурорски, какво да се прави, пак вдигане на рамене и настояване за магическото всички. Да не говорим за цитата на Филчев, според който \"там, където корупцията е държавна политика, никаква прокуратура не е в състояние да се справи\". Каква встъпителна реплика само! Какво е това по-точно: универсална максима, облечено в афоризъм безсилие, държавно проклятие? Можеше да каже само това и да си тръгне.  Накрая Караянчева , че не била виновна за това, че депутатите отсъствали от работа, понеже според правилника на Народното събрание председателят на съответната парламентарна група е този, който разрешава дали депутат да дойде или не на работа, а при нея пристигали само за уведомяване. \r\nКакво излезе накрая? Борисов вика на Слави - обърнете се към прокуратурата, прокуратурата вика - обърнете се към съда, съдът вика - обърнете се към Народното събрание да промени законите, а Народното събрание - обърнете се председателите на парламентарните групи. Всички са виновни. А всъщност онова всички означава друго: означава никой. Особен парадокс, ловко прехвърляне: понеже всички имаме колективна вина, значи персонална отговорност не може да искаме от никой. Блато на споделената грешка. Мъгла от общи недоразумения, правилници, закони, бюджети; някой размества чевръсто тестето от карти и ти никога не познаваш коя е онази, която стои отгоре, въпреки че са ти я показали.\r\nЖокер: прецакан си.      Райко Байчев ", "date": "2018.11.28", "title": "Най-голямата фалшива новина: Държавата"}
{"url": "https://www.actualno.com/books/republika-na-vyobrajenieto-ot-azar-nafizi-ima-li-svjat-bez-granici-news_708643.html", "text": "  Авторът на „Да четеш „Лолита“ в Техеран“ ще зарадва почитателите си със своеобразно продължение на мемоарите – обяснение в любов на литературата.     След като Азар Нафизи спечели сърцата на милиони читатели по цял свят с мемоара си „Да четеш „Лолита“ в Техеран“ – обяснение в любов към силата на литературата на фона на цензурата и екзекуциите по улиците на Иранската революция, иранската писателка ще зарадва българските читатели с „Република на въображението”.   Избягала от ужаса и създала живот за семейството си в Америка, пред Нафизи е поставено предизвикателство – един скептичен читател заявява по време на пресконференция, че книгите нямат такова значение за хората в САЩ, както за жертвите на режима в Иран.\r\nНо докъде наистина се простират границите на онази „Република на въображението“, където фантазията е паспорт, а литературата има жизненоважно значение за демократичното общество?  В „Република на въображението“ мемоари, фикция и история се преплитат във вихрен танц на фантазията, в който художествените истории са не само оръдия на политическа сила и контрол, но и онази нишка, която отвежда към миналото. Те ни карат да прозрем настоящето и ни позволяват да видим живота си не само такъв, какъвто е, а и какъвто би могъл да бъде.\r\nПрез призмата на „Приключенията на Хъкълбери Фин”, „Магьосникът от Оз”, „Бабит“, „Сърцето е самотен ловец“ и „От планината възвестявай!“ Азар Нафизи разглежда образователната система в САЩ, осъжда остро цензурата в Иран и размива границите между континенти и векове.   По думите на Набоков, „Читателите се раждат свободни и трябва да останат свободни.” Независимо дали във време на война или мир, нуждата от книгите и тяхната „Република” е еднаква навсякъде по света.    ", "date": "2018.11.28", "title": "\"Република на въображението\" от Азар Нафизи – има ли свят без граници?"}
{"url": "https://www.actualno.com/business/petkova-uspokoi-protestirashti-miniori-tec-marica-iztok-2-ima-bydeshte-news_708698.html", "text": "  Министърът на енергетиката Теменужка Петкова успокои работещите за ТЕЦ „Марица изток 2“ и членове на КНСБ, които днес протестират в защита на работните си места. Министър Петкова беше на мястото на протеста в Раднево, за да се срещне с работещите миньори и енергетици.     „Уверявам ви, че „Мини Марица-изток“ и ТЕЦ „Марица изток 2“ категорично имат бъдеще, защото държавата е на мястото си и предприема необходимите мерки за тяхната работа“, каза Петкова пред работниците.   Събралите се на митинга работници от двете държавни дружества й връчиха официално позицията на Изпълнителния съвет на Националната федерация на енергетиците при КНСБ. Припомняме, че в нея те изразяват притесненията си за състоянието на енергийния сектор и предложения за промени, с които да подпомогнат процеса на търсене на решения за оздравяването на държавните енергийни дружества.\r\nПеткова бе категорична, че съкращения на персонал в дружествата няма да има.  „Без централите в Маришкия басейн българската електроенергетика не може да функционира нормално. Те са стратегически обекти от енергийната инфраструктура на страната и от националната ни сигурност“, категорично заяви тя.\r\nМинистерството на околната среда и водите работи за предоставяне на безсрочна дерогация на държавната централа, което означава че тя отговаря на съвременните еконорми и ще продължи работата си. В края на ноември изтича срокът за обществено обсъждане на новите комплексни разрешителни, с които се предоставя дерогацията, информира енергийният министър събралите се на митинга миньори, енергетици и граждани на Раднево.   „Това означава, че централата отговаря на съвременните екологични норми и може да продължи да работи“, поясни енергийният министър. В края на м. ноември изтича срокът за обществено обсъждане на новите комплексни разрешителни, с които се предоставя дерогацията.    Това ще даде сигурност за бъдещето на централата и на „Мини Марица-изток“ ЕАД, които я снабдяват с въглища”, съобщи още министър Петкова. И припомни, че България е оспорила решението на Европейската комисия (ЕК) от април миналата година, с което бяха завишени екологичните норми за големите горивни инсталации. В момента нашата страна и Полша водят дело срещу ЕК. Министър Петкова увери, че правителството осъзнава важността на целия комплекс и полага всички необходими усилия за осигуряване на безпроблемната му работа в бъдеще. Eнергийният министър припомни също, че България оспори решението на Европейската комисия от април 2017 г., свързано със завишаване на екологичните норми за големите горивни инсталации.   В момента нашата страна и Полша водят дело срещу ЕК. В заключение Петкова увери работещите миньори и енергетици от маришкия басейн, че правителството осъзнава важността на целия комплекс и полага всички необходими усилия за осигуряване на безпроблемната му работа в бъдеще.", "date": "2018.11.28", "title": "Петкова успокои протестиращи миньори: ТЕЦ „Марица изток 2“ има бъдеще"}
{"url": "https://www.actualno.com/asenovgrad/nezakonna-sech-i-krajbi-sred-naj-chestite-problemi-po-selata-v-asenovgradsko-news_708177.html", "text": "  Спокойна обстановка в някои от асеновградските села отчитат мобилни полицейски екипи от ОД на МВР-Пловдив, съобщиха за от пресцентъра на дирекцията. Полицаи от Районното управление в Асеновград посещават по график ежемесечно различни малки и отдалечени населени места в общината и региона.     Последните посещения на мобилните екипи се проведоха сред жители на Горнослав, Жълт камък, Новаково, Лясково, Яврово, Добралък и други села. С цел подобряване на организацията при документиране на състоялите се визити бе разпоредено от главния секретар на МВР - главен комисар Младен Маринов - при срещите с граждани в малките населени места, в които липсва постоянно полицейско присъствие, да се попълват информационни карти от мобилните екипи, осъществяващи организирания прием.   За период от няколко седмици в ОД на МВР–Пловдив са постъпили общо 51 такива карти, в повечето от които е отразено, че обстановката е спокойна и няма съществени проблеми. Посочени са общо четири проблематични теми, които притесняват хората. Такива са кражби на селскостопанска продукция, незаконна сеч на дърва, липса на вертикална сигнализация и хоризонтална пътна маркировка. В срещите участват служители от отделите „Криминална полиция“ и „Охранителна полиция“.\r\nМобилните екипи се срещат и с представители на кметствата. Заедно с тях обсъждат наболели проблеми на местно ниво. Срещат се и с жители, които да споделят проблеми или да подадат жалби. Осъществяват превантивен обход в района на посетените села. Освен това, полицейските служители, заедно с кметовете посещават избрани на произволен принцип жилища на граждани, както и месните магазини или питейни заведения. Там полицаите разговарят със собствениците, като обсъждат за съществуващи проблеми, касаещи жителите на съответното малко или отдалечено населено място.  Във връзка с осъществяване на контрол върху инфраструктурата в същите зони, мобилните екипи следят и за нередности и нарушения по платната на пътя, маркировката и знаковото стопанство, с цел уведомяване на съответните отговорници (стопани) на пътната мрежа. Осъществява се и контакт с едрите земеделски производители в различните райони, с цел извършване на проверка на притежаваната от тях селскостопанска техника.", "date": "2018.11.28", "title": "Незаконна сеч и кражби – сред най-честите проблеми по селата в Асеновградско"}
{"url": "https://www.actualno.com/politics/rumen-gechev-ne-e-normalno-da-ima-srednoshtni-zasedanija-i-budjetite-da-se-priemat-v-3-4-chasa-sutrinta-news_708639.html", "text": "  \"Не е нормално да има среднощни заседания и бюджетите да се приемат в 3 – 4 часа сутринта.\" Това каза в интервю за bTV депутатът от БСП – Румен Гечев. Според него този бюджет не гарантира икономическо развитие на България и прилича на безпилотно летене. Депутатът  определи правенето на българското законодателство като „швейцарско сирене“.     Гечев критикува управляващите, че не са обвързали бюджет 2019 с икономическия растеж. „Тази година те до края на септември не бяха изпълнили бюджета за 2018 г. за капиталови разходи с близо 70%. Тоест те са лишили българската икономика от капиталови средства, които те са заложили в техния бюджет. И сега правят същото през 2019 г., което е абсолютно неприемливо, тъй като за да бъде бюджетната политика обвързана с икономиката, тя трябва да отговаря на изискванията на т. нар. „фискална политика“, тоест да стимулира растежа. Нещо, което не виждаме в този бюджет“, поясни Гечев.   \"В България бюджетът се приема в последните години по един удивителен начин. Унгария си приеха бюджета в средата на годината. В Унгария, Чехия, Полша, както казваме, хората имат по три месеца обсъждане на бюджета. Тука правителството хвърли бюджета в последния възможен ден, съгласно закона, в последния срок и за 3 – 4 дни претупа в комисиите без никакви обсъждания, без взимането на мнението на професионалисти и на различни организации. И най-страшното е, че освен че се претупва бюджета и се хвърля в последния момент, както всички други закони, качеството на нашето законодателство е трагично в резултат на тези процедури, така и по отношение на среднощните заседания“, каза депутатът от БСП Румен Гечев.\r\n\"Цената на българския слугинаж на нашите управници е изключително голяма. Проектът „Белене“ е заложен от 80-те години, вече сме 2018 г. Другите страни и народи си откриват други реактори. Г-н Борисов обикаля други страни и реже ленти на други големи обекти в Турция. А нашия обект той веднъж го нарича „прекрасен енергиен обект“, след това го нарича „гьол в Белене“. Сега май ще се окажем в ситуация, в която българският премиер ще изпрати телеграма на новата турска ядрена централа от „гьола в Белене“ или ще поздрави г-жа Меркел за вторите две тръби от Русия към Германия за газопровод, докато беше убит „Южен поток“. Вместо с „Южен поток“ ние да подаваме газ към Турция, ние да взимаме транзитните такси и да имаме стратегическо предимство, слугинажът на българските управници доведе до това, че ние сега ще клечим на тръбата да чакаме газта през Турция“, коментира депутатът темата за големите енергийни проекти и какво ще се случи с „Турски поток“.  Според него това, че не сме изпълнили изискванията на Европа, е оправдание на управляващите. Той посочи, че причината е, че Вашингтон си има стратегически интереси през Брюксел и че са „натискали“ българското правителство като най-слабо звено в Източна Европа. Депутатът каза, че Международната атомна агенция е тази, която може да даде лиценз за строителство на АЕЦ „Белене“, а не Еврокомисията.", "date": "2018.11.28", "title": "Румен Гечев: Не е нормално да има среднощни заседания и бюджетите да се приемат в 3-4 часа сутринта"}
{"url": "https://www.actualno.com/society/boil-banov-njama-da-sankcionira-direktorkata-na-hudojestvenata-galerija-news_708636.html", "text": "   . Това заяви министърът на културата Боил Банов относно прословутата изложба на Ода Жон в Националната художествена галерия и коктейла към нея.     Ако санкционирам някой директор на галерия или художник за това, че се е изявил, дори провокативно, ще влезем в европейските анали. Не мога да направя такова нещо, подчерта Банов пред Нова телевизия.   Според министъра на културата гостите на коктейла не са знаели какво е намислила Ода Жон – да бъдат \"гостени\" с голите женски тела, \"изваяни\" от месо и колбаси. Съвременното изкуство е такова, то е различно, подчерта Банов. И не пожела да коментира думите на Вежди Рашидов, че събитието се превърнало в \"плюскане\". Той има право, аз не мисля така, каза министърът на културата. И беше категоричен – няма да санкционирам Яра Бубнова (бел. ред. – директорката на Националната художествена галерия ).\r\nБанов каза и, че творецът винаги е сам и не знае какви отзиви ще предизвика творбата му. Той коментира и предложението на журналиста Иван Бакалов да се направи Бойко Борисов от месо и тиква и да бъде изяден с думите, че всеки има право на оценка.  Припомняме, че в ръководителят на Националната художествена галерия следното за скандала: \"Мисля, че причините са няколко. Това, разбира се, е една медийна атака – не бих искала да се лаская, че тя е директно насочена към мен. Мисля, че въобще за някаква промяна в нашата култура и особено изкуството, тяхното дръпване от традиционното, с което всички свикнахме, не може да се говори и от друга страна вчера, на брифинга, който направихме в Националната художествена галерия, в залата с изложбата на Ода Жон, колежката от \"ПИК\" директно ни каза: \"Трябваше да сте запазили маса за мен\". Може би го има и този момент на някакво засягане и обида, че не всички желаещи бяха поканени и въпросът е в това, че художничката направи списъка с покани сама и настояваше да няма журналисти и да няма такова отразяване. Може би тя е сгрешила, че социалните медии в момента проникват навсякъде и от тях започват информационни потоци.\"", "date": "2018.11.28", "title": "Боил Банов няма да санкционира директорката на Художествената галерия"}
{"url": "https://www.actualno.com/blagoevgrad/protestirasht-onlajn-iskame-promjana-v-anglija-vzimam-1600-paunda-v-bylgarija-shtjah-da-vzimam-700-lv-news_708586.html", "text": "   Станислав Илиев е един от най-дейните протестиращи в Благоевград, само че онлайн. Илиев живее и работи в Англия. Там работи като част от екипа на сервиза на един от големите немски автомобилни концерни. Станислав следи изкъсо протестиращите и дава съвети в групите им в социалната мрежа. се свърза с него, за да разбере гледната точка на един емигрант, който иска промяна.       Моите лични искания са тази богата държава да започне да се развива,  за да може такива като мен да работят в България, а  не да емигрират все повече хора. А за това е нужно да се смени цялата политическа система от последни 30 години.\r\nНапример, тук в Англия, всяка година април месец се вдига минималното заплащане на час. В момента минималното тук е 7.83 на час, а през април ще стане 8.30. 2020 година ще бъде 9.00 паунда. Така може да се процедира и в България. Както е сега 500 лв минимална заплата и работиш по 10-12 часа на ден - това е експлоатация на моя труд за мен.   Слуховете постоянно ще ги има.     Познавам Александър от много години, той е един истински българин. За Александър каквото и да кажа ще е малко. Защото в България останаха малко мъже, които да излязат и да се борят. Повечето недоволстват на по чашка или във Facebook. (бел. ред. - за за 50 000 лева още от 2007 година, с присъда от 3 години условно на първа инстанция )\r\nДа той има дело, но няма още присъда - затова за мен е невинен. Ако беше виновен, това дело нямаше да се точи цели 12 години, а вече щеше да има присъда. В Благоевград проблемите са много. Само по статистика на доходите сме след Видин, това говоря само откакто дойде на власт ГЕРБ и в личност нашият кмет д-р Камбитов. Градът умря.   В Англия взимам около 1600 паунда на месец. Ако бях във България, щях да взимам не повече от 700 лв. Само финансова е причината да бъда тук. България си е България. Аз съм българин и тя ми е в сърцето. Много ме боли, че трябва да си изкарвам прехраната на хиляди километри от моят роден дом, но за голяма жалост дотам ни докараха нашите мили депутатчета в последните 30 години. Може и още другата година да се завърна във България, имам някакви планове, но ще видя как ще се развият нещата през отпуската. Не, нямах възможност, защото като започнаха протестите си бях вече планирал отпуската за декември и януари и нямаше как да си тръгна. Иначе мога да кажа, че подкрепям до шефа на полицията. Само адмирации за Люси, защото нашата полиция прекали. ", "date": "2018.11.28", "title": "Протестиращ онлайн: Искаме промяна. В Англия взимам 1600 паунда, в България щях да взимам 700 лв. "}
{"url": "https://www.actualno.com/interest/novinata-za-gennomodificiranite-bebeta-predizvika-vylna-ot-kritiki-news_708674.html", "text": "  Китайският изследовател Хо Джианкуи, който с екипа си създаде първите човешки същества с изкуствено изменени гени в света, обяви намерението си да направи пауза в експеримента, след като новината за раждането на генетично модифицирани близнаци провокира остри критики в научните среди. Този съобщи ученият на Втората световна конференция по въпросите на генома в Хонконг.     \"Трябва да се извиня за факта, че резултатът стана известен толкова неочаквано. Като се има предвид настоящата ситуация, в клиничните проучвания ще бъде направена пауза\", цитира АФП.   Според лекарят ДНК на новородените, заченати чрез използване на ин витро оплождане (IVF), е модифицирана с помощта на новия метод за корекция на гени (CRISPR-Сas9), предава БГНЕС.\r\nЦелта на експеримента е да създаде при бебетата имунитет към вируса на ХИВ, от който е бил заразен техния баща. За да направи това, ученият се опитал да \"изключи\" един единствен CCR5 ген в ембриона, отговорен за кодирането на протеин, което позволява на ХИВ да влезе в клетката. Според лекаря момичетата са се родили преди няколко седмици \"напълно здрави\" и са получили имената на Лулу и Нана.  Експериментът предизвиква вълна от критики сред научната общност. Според учените такова изследване е нарушение на етичните стандарти и в бъдеще може да доведе до непредвидими последици, рискове и странични ефекти.", "date": "2018.11.28", "title": "Новината за генномодифицираните бебета предизвика вълна от критики"}
{"url": "https://www.actualno.com/politics/goranov-za-apartamenta-po-moja-precenka-njamam-konflikt-na-interesi-news_708784.html", "text": "   . Така министърът на финансите Владислав Горанов отговори на въпроса има ли конфликт на интереси, в луксозен жилищен комплекс, предоставен му безвъзмездно от български бизнесмен, предаде БГНЕС.      Припомняме, че по разпореждане на главния прокурор Сотир Цацаров Върховна касационна прокуратура започна днес по случая, а от Горанов бяха снети писмени обяснения.     Още в петък финансовият министър поясни, че живее в апартамент, предоставен му от неговия кръстник. „Никога фирми, свързани с вече публично известния Иван Сариев, не са получавали обществени поръчки и субсидии“, категоричен бе днес Горанов, опровергавайки някои . Финансист номер едно дойде на днешното заседание в парламента, за да вземе участие в дебатите по второ четене на Той коментира и изразената готовност от страна на майките на деца с увреждания отново да излязат на протест, защото според тях социалните закони ще бъдат приети без необходимите средства.  „ . Не съм участвал пряко в дебата в социалната комисия. Разбирам, че окончателните текстове, които са одобрили депутатите, по някакъв начин не одобряват омбудсмана и част от майките на деца с увреждания. Тепърва анализираме откъде идва неразбирането, защото всички разговори, които съм имал с омбудсмана по повод на Закона за хората с увреждания и Закона за личната помощ, се свеждаха до това, че 2019 г., освен 150-те млн. лв., обещани от премиера, няма да се налагат допълни разходи. Ако се направят различни допускания, Законът за личната помощ може да струва и милиард. Обществото някога може да стигне и до тази сметка. Инструктирах моите експерти в работната група да се опитаме да направим така законодателството, че средствата в бюджета за 2019 г. да стигнат“, уточни финансовият министър.\r\nГоранов поясни, че средствата за лична помощ са прехвърлени от бюджета на Социалното министерство в централния бюджет, защото все още се очакват окончателните законодателни решения за технологията на предоставянето ѝ.   ", "date": "2018.11.28", "title": "Горанов за апартамента: По моя преценка нямам конфликт на интереси"}
{"url": "https://www.actualno.com/politics/minimalnijat-osiguritelen-dohod-stava-560-leva-ot-dogodina-news_708663.html", "text": "  Народното събрание прие минималният месечен размер на осигурителния доход за самоосигуряващи се лица за следващата година да бъде 560 лв., а максималният –3000 лв.     Минималният месечен размер на осигурителния доход за регистрираните земеделски стопани и тютюнопроизводители ще бъде 400 лв.   По време на дебатите Георги Гьоков от „БСП за България“ заяви, че е справедливо максималният месечен осигурителен доход да се увеличи поне на 3900 лв. а максималната пенсия - на 1560 лв.\r\n„Също така предлагаме тенденции в бъдеще да отпаднат и максималния месечен размер на осигурителния доход, и тавана на пенсиите“, заяви той.  Председателят на социална комисия и депутат от ДПС Хасан Адемов предложи замразяване на максималния осигурителен доход от 2600 лв., за да има предвидимост, прозрачност и сериозните фирми да не бъдат излъгани. Нито едно от тези предложения не беше одобрено от управляващите.", "date": "2018.11.28", "title": "Минималният осигурителен доход става 560 лева от догодина"}
{"url": "https://www.actualno.com/vidin/machyt-na-zvezdite-shte-napylni-za-13-ti-pyt-vidinskata-zala-festivalna-news_708805.html", "text": "Баскетболната среща между отборите на СЕВЕРА и ЮГА ще се проведе в Спортна зала Фестивална на 29 ноември, от 17.00 часа. Уникалната инициатива, която е запазената марка на Видин в АНТИСПИН кампанията, се организира от Общината, Регионалното управление на образованието, Общинския съвет по наркотичните вещества, Общинския младежки съвет за превенция на зависимости и Баскетболен клуб Видабаскет. Събитието ще бъде открито от заместник-кмета на Община Видин Венци Пасков. По създадена вече традиция, на териториално разделение между училищата от Видин ще се сформират два отбора от най-добрите ученици, които ще играят помежду си в демонстративната баскетболна среща. За състезателите са закупени атрактивни екипи от Общината, които ще останат като подарък за младите баскетболни звезди. Както винаги, по време на надпреварата ще се организират игри с публиката, като най-интересната ще е за точно попадение от централната линия с награда от 130 лв. Ще се проведат традиционните конкурси за най-атрактивна забивка и за най-точна стрелба от линията за трите точки и др. Доброволци от Общинския младежки съвет за превенция на зависимости ще раздадат на всички присъстващи червената панделка - символ на съпричастност към засегнатите от ХИВ/СПИН. Световният ден за борба със СПИН се отбелязва на 1 декември. Мотото на АНТИСПИН кампанията за 2018 г. е \"Узнай своя статус!\". Тя е насочена приоритетно към младите хора, а стремежът на организаторите е да бъде популяризирана услугата за безплатно и анонимно изследване за ХИВ. ", "date": "2018.11.28", "title": "Мачът на звездите ще напълни за 13 - ти път видинската зала \"Фестивална\""}
{"url": "https://www.actualno.com/america/trymp-razchita-na-demokratite-za-da-osiguri-pari-za-stenata-si-po-granicata-s-meksiko-news_708627.html", "text": "  Американският президент Доналд Тръмп заяви, че обмисля резервен вариант, ако Конгресът отхвърли предложението му да се отпуснат 5 млрд. долара за изграждане на стена на американско-мексиканската граница. Той говори за това в интервю за The Washington Post, информира БГНЕС.     \"Нуждаем се от гласовете на демократите, за да изградим стената. Ако не ги получим, ще измисля друг вариант\", споделя Тръмп и подчерта - \"има и други начини, по които мога да го направя \".   Като пример за \"друг начин\", американският президент посочи изпращането на около 5800 войници на американско-мексиканската граница, където има ограда от няколко километра с бодлива тел.\r\n\"Отчаяно се нуждаем от стена. Мисля, че това беше демонстрирано по-добре отвсякога в последните две седмици ... Виждам, че демократите ще искат да направят нещо, защото и те разбират\" каза още Тръмп, визирайки натиска на т.нар. мигрантски керван, тръгнал от Хондурас към САЩ.  ", "date": "2018.11.28", "title": "Тръмп разчита на демократите, за да осигури пари за стената си по границата с Мексико"}
{"url": "https://www.actualno.com/asenovgrad/s-blizo-7-mln-lv-renovirat-uchilishta-v-asenovgrad-1-mln-lv-davat-za-nadzor-news_708183.html", "text": "  Близо 6 779 317 лева ще инвестира община Асеновград за реновиране на учебни заведения в града. Дейностите ще бъдат извършени по проект „Образователна инфраструктура, обновяване и внедряване на мерки за енергийна ефективност на сгради на детски градини и модернизация на училища и рехабилитация на дворните им пространства“. Към момента вече има решение за избор на фирми изпълнители, които да изпълнят строително-монтажните работи.     Ремонтните дейности започват от ДГ „Надежда“, СУ „Свети Свети Кирил и Методий“ и СУ „Свети Княз Борис I” в Асеновград. Възлагането за тези три учебни заведения е на обща стойност почти 3 000 000 лева. За ДГ „Надежда“ са предвидени изграждане на рампа за лица в неравностойно положение, топлоизолация на сградата, подмяна на хидроизолация на покрива, доставка и монтаж на нов газов котел. Планира се и обновяване на дворното пространство, което включва полагане на специални настилки за деца, монтиране на нови съоръжения за игра, засаждане на растения и изграждане на парково осветление. Стойността на ремонта тук възлиза на около 633 489 лева с ДДС.   В СУ „Свети Свети Кирил и Методий“ ще бъдат изградени две комбинирана игрища – за футбол и мултифункционално, за деца от 1-ви до 4-ти клас. Съоръженията ще са оборудвани със съответните специализирани настилки, парково осветление и трибуни. Подновени ще бъдат алеите и ще се извърши ремонт на огради. За това училище ще бъдат похарчени над 1 076 000 лева с ДДС.\r\nРеновирането на СУ „Свети Княз Борис I” включва спортни игрища – три баскетболни, две волейболни и едно за хандбал, съвместяващо и игрище за футбол на малко поле, както и още две спортни съоръжения за дълъг скок и лека атлетика. Създадени ще бъдат специализирани детски площадки за 1-ви и 2-ри клас, както и пространство, обособено за обучение по безопасност на движението. На територията на училището ще има и площадка за провеждана на уроци на открито. Ще се подновят настилките в двора и ще бъдат изградени парково осветление и нова система за видеонаблюдение. Също в двора ще се направи и канализация, както и озеленяване и ремонт на сградите, разположени там. Сумата, необходима за всичко това, възлиза на 1 210 000 лева с ДДС.  Освен тези три учебни заведения, обновени ще бъдат също ДГ „Пролет“ и ДГ „Зорница“ в Асеновград. При тях стартирането на ремонтните работи ще се забави, поради изчакване на становища, след подадени жалби в Комисията за защита на конкуренцията. Това съобщи кметът на Асеновград доктор Емил Караиванов. Дейностите, които предстоят за тези две учебни заведения, са полагане на топлоизолация и ремонт на покривите и подмяна на електроинсталация (където е необходимо). Модернизирани ще бъдат и дворните пространства, в които ще се изградят нови площадки за игра. Ще бъде поставено парково осветление и ще се обновят алеите. Средствата, които ще се похарчат за ДГ „Пролет“, са в размер на близо 1 258 000 лева с ДДС, а за ДГ „Зорница“ - 1 305 000 лева с ДДС.    ", "date": "2018.11.28", "title": "С близо 7 млн лв. реновират училища в Асеновград, 1 млн лв. дават за надзор"}
{"url": "https://www.actualno.com/viewpoint/svobodata-smyrtta-i-robstvoto-vchera-i-dnes-news_707886.html", "text": "  По пътя към Централна гара видях един гологлав младеж с тениска с надпис: “Свобода или смърт”. Което ми навя мисли относно това колко е сбъркана представата за Възраждането из нашата клета територия.     Не, гологлави приятелю (?)! Не става дума за едно елементарно освобождаване от турците. Нито за това всички турци да минат под ножа, както много се иска на индивидите с твоите убеждения. По този пункт на няколко пъти по различни поводи съм влизал в онлайн спорове с неонацисти. Обикновено коментарът им е: „Спри да цитираш.” Защото самият Левски е казал, че проблемът са единствено турците, които са във властова позиция, а с другите би следвало да си живеем мирно и да сме равни пред закона, както би следвало да е във всяка нормална държава. Тук вероятно някой неонацист би коментирал ядосано, че не сме нормална държава и няма равенство на всички етноси пред закона. Но кой е виновен за това положение? Етносите? Или политиката на държавата?\r\nВпрочем подобни либерални изказвания имат и други възрожденци, но горчивата истина е, че от училище ни набиват канчетата колко отвратителни са били турците. И как постоянно е имало кланета. Ами не… Кланета не е имало постоянно. Но за да го узнае, човек трябва да си направи труда да прочете някой пътепис… На Любен Каравелов, например. Няма да издавам заглавието му, за да не улеснявам мързеливите и без това читатели. Или няколко статии на Петко Славейков, например. Каравелов, да кажем, спокойно пътешества из България. И сам казва, че в Пловдив открай време е така и там конфликти рядко се срещат. Естествено, не такова е положението във всички региони, но това е друг въпрос. Целта на този пример беше единствено да опровергае вечната теза за кланетата.\r\nПонятието \"роб\" пък във Възрожденската литература е доста хиперболизирано, защото една от основните цели на публицистиката е да зашлевя шамар след шамар на апатичното същество, което допреди възрожденците дори не е съвсем българин. Както казва Пенчо Славейков в известната си статия „Българската литература от вчера и днес”, възрожденските интелектуалци са изпълнили именно тази мисия, да убедят обитателите на българските територии, че са българи, че са нация. Мисия, която е по същество успешна.  А относно свободата… Идеалът за свободата е постигането на едно състояние, което да те направи завършен и истински човек. Така да се каже – да еволюираш. В този смисъл понятието свобода е наситено с повече смисли, отколкото ни се струва днес. Тук не става дума само за физическа свобода, а и за една духовна свобода, без която териториалното освобождаване би изгубило смисъл. Впрочем по дефинициите както на Сенека, така и на Пенчо Славейков, по време на Възраждането на българската територия е имало свободни хора. Тъй като свободен е човекът, който е готов да рискува живота си за постигането на една идеална цел. Обратното – робът е този, който за нищо на света не иска да рискува, който ненавижда положението и често се оплаква от него, но в същото време не би направил нищо за промяна на статуквото, воден от инстинкта да си запази кожичката.\r\nПо тази дефиниция възрожденските революционери, една „капка” в морето от българщина, както е било тогава, както (за съжаление) е и днес, са били свободни хора. Защото служейки на висшия идеал, поставяйки благото на другите над своето лично благо, те са готови да умрат, и мнозина от тях умират. Докато основната част от населението се страхува да се бори за свободата си. Нещо, което (вярвам) е било ясно на повечето хайдути. Все пак тези хора редовно са обикаляли страната от край до край, живели са сред народа и е нямало как да не го познават доста по-дълбоко, колкото го познаваме днес.\r\nИ какво излиза? Честито! Живеем в държава, в която населението масово се състои от роби. Така е било вчера, така е и днес. Не е нужна кой знае каква наблюдателност, за да го забележиш. Хора, които избират комфорта на мизерията, пред борбата за по-добър живот. Едни вечни мрънкала, които с нищо не са доволни. Които вероятно не са доволни и със себе си, но това е процес, който се случва някъде вътре в тях. Които много знаят да говорят, както вероятно са говорили и по време на Възраждането, но стане ли дума за истински действия, прекланят главите си, за да не ги посече сабята.    В същото време масово се шири представата, че главната борба на възрожденците е било просто едно освобождение от турците. Ако беше така, този период нямаше да се нарича Възраждане. Защото Възраждането е един просвещенски проект, който се разгръща в България. Един цялостен процес, който иска да работи с човешкото същество – да го „возвиси”, да го издърпа за косата от калта, в която обича да се въргаля, да му покаже новите пътища на свободата.   Нещо, което не се случва и до днес. Българинът не е свободен човек, той не се държи като такъв.\r\nКолкото до момчетата с тениски „Свобода или смърт”. Те се тупат по гърдите с гръмки слова, пишат се по-българи и от българите. Но са българи по един немски начин, по един „чист” начин. Те врещят: „Свобода или смърт!” В следващия момент врещят: „Sieg Heil!” А след това като типични „патриоти” и любители на футбола крещят: „Кур за Левски!”\r\nИ от истинска свобода нищичко не разбират. Те по-скоро си мечтаят за едно ново робство на техните малки идеи. И всеки ден погазват завета на българските възрожденци. Без дори да го осъзнават. Без дори да си задават въпроси. Просто така. По инерция.    Йордан Константинов ", "date": "2018.11.28", "title": "Свободата, смъртта и робството вчера и днес"}
{"url": "https://www.actualno.com/society/prognoza-za-vremeto-28-noemvri-srjada-news_708585.html", "text": "  Днес в Северна България и високите полета ще вали сняг и ще се образува снежна покривка. В по-голямата част от Южна България дъждът ще се примесва и ще преминава в сняг. Ще духа умерен, в Източна България силен до бурен север-североизточен вятър и в Добруджа, Лудогорието и по планинските проходи ще има снежни виелици и ще се образуват преспи и навявания. Застудяването ще продължи и в по-голямата част от страната температурите ще са с обратен денонощен ход. Сутринта температури ще са минус 2 - 0° в Северна България до 4-8° в Южна България, а към 14 часа: минус 4 - минус 2° в Северна България и по високите полета, 2-4° в Горнотракийската низина. Това съобщи за Агенция „Фокус“ дежурният синоптик от НИМХ Красимир Стоев.     През нощта срещу четвъртък снеговалежите ще продължат, значителни ще са в Южна България и там ще се образува снежна покривка с изключение на крайните югозападни райони. В Северна България снеговалежите ще отслабнат .   Атмосферното налягане е значително по-ниско от средното за ноември – от север бързо ще се повишава.\r\nПо Черноморието ще духа силен и бурен северен вятър. Ще има валежи, като по северното крайбрежие дъждът ще премине в сняг. Температурите ще се понижават и към 14 часа ще бъдат от минус 2 – 0° по северното крайбрежие до 6-8° по южното. Температурата на морската вода е 10-13°. Вълнението на морето ще бъде 4-5 бала.  Над планините ще е облачно, ще вали сняг. По старопланинските проходи ще има снежни виелици и ще се образуват навявания. Ще духа силен вятър от изток-североизток. Ще застудява и на 1200 метра максималната температура ще е около минус 2°, на 2000 метра – около минус 5°.\r\nВ четвъртък и петък снеговалежите ще отслабнат, през първия ден ще са главно в Предбалкана и в югоизточната половина от страната, през втория - в Източна България. В югоизточните райони и в Родопите валежите ще са умерени. По-късно през деня в петък от югозапад облачността ще се разкъса. В четвъртък все още вятърът ще е умерен и силен, в петък - ще отслабва. В събота вятърът ще отслабне още и на места ще стихне. Ще бъде предимно слънчево, но на места в равнинната част от страната и в котловините сутринта ще има мъгла или ниска облачност. Студено, с минимални температури в по-голямата част от страната между минус 15° и минус 10°, а и дневните в Северна България ще остават под нулата, в Южна ще са предимно между 0° и 5°.   ", "date": "2018.11.28", "title": "Прогноза за времето - 28 ноември (сряда)"}
{"url": "https://www.actualno.com/asia/vzriv-v-himicheska-fabrika-ubi-desetki-v-kitaj-video-news_708622.html", "text": "  Експлозия и пожар в близост до химическа фабрика в Северозападен Китай убиха 22 души и раниха поне още толкова, предаде БГНЕС.       Инцидентът е станал на 200 километра северозападно от Пекин и в него са изгорели 50 малки и големи камиона.\r\nРанените са били откарани в болницата за лечение след взрива, който според властите е станал след полунощ местно време. Продължава работата по справяне с пожара, който е локализиран и овладян и по търсене на оцелели. Започнато е и разследване.    Архив ", "date": "2018.11.28", "title": "Взрив в химическа фабрика уби десетки в Китай (ВИДЕО)"}
{"url": "https://www.actualno.com/politics/parlamentyt-odobri-budjetite-na-fondovete-za-majchinstvo-i-bezrabotica-news_708652.html", "text": "  Парламентът прие бюджетите на фондовете за майчинство, трудови злополуки и безработица,     Приходите по бюджета на фонд „Пенсии, несвързани с трудова дейност“ са 296, 5 млн. лв.   Що се отнася  до приходите в бюджета на фонд „Трудова злополука и професионална болест“ за 2019. те са 217,4 млн. лв. са г., а разходите са малко над 53 млн. лв.\r\nПриходите на фонд „Общо заболяване и майчинство“ са в размер на 1,1 млрд. лв., като дефицитът е малко над 44 млн. лв.  Приходите по бюджета на фонд „Безработица“ са малко над 315 млн. лв., а разходите – почти 450 млн. лв.\r\nДефицитът в бюджета се равнява на около 135 млн. лв.", "date": "2018.11.28", "title": "Парламентът одобри бюджетите на фондовете за майчинство и безработица"}
{"url": "https://www.actualno.com/curious/10-neshta-koito-ne-znaete-za-titanik-news_708535.html", "text": "        Ще ви представим 10 малко известни факта за Титаник:    1. Тренировка за употребата на спасителните лодки на кораба е трябвало да бъде проведена, но е отменена. Била е насрочена за деня, в който корабът потъва.  2. Известният по онова време шоколадов бос Милтън Хърши е имал билет за Титаник, но поради бизнес ангажименти отменя резервацията си.    3. Оцелял от трагедията японски пасажер е считан за страхливец, когато се завръща в страната си, поради факта, че не е един от загиналите.  4. Четирите емблематични комина са уловка. В действителност е работел само един от тях. Останалите три са били просто част от дизайна на кораба, за да изглежда той по-внушителен.  5. Бюджетът за филма Титаник е в действителност по-голям от този на кораба Титаник.         6. Айсбергът потопил Титаник започва своето смъртоносно пътуване някъде през 1000 г. преди новата ера.  7. Главният пекар на кораба оцелява, защото е пиел толкова много алкохол, че той запазва органите му в ледените води.  8. Титаник е единственият океански лайнер, който някога е бил потапян от айсберг.  9. Повечето от спасителните лодки не са били натоварени в пълния капацитет на възможностите им. Ако това се бе случило, всички пасажери щяха да оцелеят.  10. Катастрофата на Титаник би могла да бъде избегната, ако капитанът беше получил съобщение за айсберга 30 секунди по-рано.       ", "date": "2018.11.28", "title": "10 неща, които не знаете за Титаник   "}
{"url": "https://www.actualno.com/politics/ilijan-vasilev-da-vjarvash-na-borisov-e-hazart-news_708649.html", "text": "  \"Да вярваш на Борисов е хазарт. Майките бяха употребени за всякакви страинчни цели, но междувременно пропуснаха, че главната им цел - техните искания, е все така далеч. Симеонов във властта им осигуряваше постоянна морална висота и обществена подкрепа по дефолт.     Обещаното от Борисов е като ланския сняг. Издебна момента в който те се прибраха от площадите и ....   Той просто не може да допусне да изглежда слаб и да се съгласи с искания на улицата\", енергийният експерт Илиян Василев.\r\n\"За това следващия път - ще отида да ги подкрепя, ако има какво - защото една част от тях вече са проправителствени и забравиха, че протестът е именно за да могат да помогнат на децата си и на себе си\", допълни той.  ", "date": "2018.11.28", "title": "Илиян Василев: Да вярваш на Борисов е хазарт"}
{"url": "https://www.actualno.com/politics/ministrite-obsyjdat-sledvashtoto-prebrojavane-na-naselenieto-news_708574.html", "text": "  На седмичното редовно заседание на  кабинета ще бъдат отпуснати персонални пенсии. Това предвижда дневния  ред на програмата на министрите. В дневния ред е включено още  да се отпуснат допълнителни средства по бюджетите на общините за нуждите  на предучилищното и училищното образование, както и за реализацията на  дейности по програмата „Информационни и комуникационни технологии“. Министрите ще обсъдят и проект за преброяване на населението и жилищния фонд през 2021. Преброяването на населението и  жилищния фонд е най-мащабното изчерпателно статистическо изследване и  един от основните източници за събиране на данни за броя и  характеристиките на населението и жилищния фонд в страната, припомня БГНЕС. Законопроектът определя 22  януари 2021 година за референтната дата, към която ще се отнасят  събраните по време на преброяването данни. Периодът за подготовка и  провеждане на преброяването е съобразен с подготовката и провеждането на  два изборни процеса през 2021 година - за народни представители и за  президент и вицепрезидент, с оглед на ангажиментите на общинските  администрации в изборния и преброителния процес. Преброяването ще се  проведе в периода от 22 януари до 15 февруари 2021 година. Последното преброяване на  населението на България бе осъществено в началото на 2011 година. Според  официалните данни от тогава населението на страната е 7 364 570 души.  От тях 3 777 999 (51.3%) са жени и 3 586 571 души (48.7%) са мъже, или  на 1 000 мъже се падат 1 053 жени.     ", "date": "2018.11.28", "title": "Министрите обсъждат следващото преброяване на населението"}
{"url": "https://www.actualno.com/koledenduh/chudnata-elha-blagotvoritelna-iniciativa-na-starozagorskija-ombudsman-news_708618.html", "text": "   За да не бъде Коледата им обикновен ден от календара, омбудсманът приканва всеки, който желае да стопли детска сърце, да се включи в инициативата.     Детски играчки, материали за рисуване, книжки, спортни принадлежности, трайни лакомства могат да увеличат броя на подаръците по “Чудната елха”. Началото е поставено с цветните пакети на Надежда Чакърова.   “Убедена съм в доброто у съгражданите ми, времето го е доказало и знам, че заедно можем да направим вълшебни изненади за децата в домовете, лишени от родителски грижи. Колкото повече – толкова повече усмивки ще греят на Коледа заради Вас – защото на тази Коледа чудото сте Вие!”, споделя общественият посредник на Стара Загора.\r\nПодаръците ще бъдат описани с обществения съвет и с Младия омбудсман Бетина Радева и ще бъдат предадени лично в домовете за деца, лишени от родителски грижи в Стара Загора в навечерието на Коледа.  Желаещите да станат част от “Чудната елха” могат да оставят под нея празнично опакованото си дарение с надпис за каква възраст е. Подаръци за инициативата могат да се занесат до 20 декември от 9:00 до 17:00 в приемната на адрес бул. ”Митрополит Методий Кусев” 34А, ет. 1, тел. 0885 901264.", "date": "2018.11.28", "title": "\"Чудната елха” - благотворителна инициатива на старозагорския омбудсман"}
{"url": "https://www.actualno.com/curious/pochivni-dni-po-koleda-i-nova-godina-news_708661.html", "text": "        Само ден почивка ще имат работещите у нас по Нова година, но за сметка на това около коледните празници ще се радват на дълга ваканция - от цели 5 дни.\r\nТози период започва още на включително. Работни са 27 и 28 декември - четвъртък и петък.   След като отработването и сливането на почивните дни отпадна като практика, 31 декември, който се пада понеделник, е официален работен ден.   Затова по Нова година ще почиваме на 1 януари, а първият работен ден за 2019 г. е 2 януари.     ", "date": "2018.11.28", "title": "Почивни дни по Коледа и Нова година"}
{"url": "https://www.actualno.com/politics/krystnikyt-na-vladislav-goranov-smjata-che-statiite-za-nego-sa-nerealni-news_708610.html", "text": "        В разговор с репортер на той нарекъл материалите на изданието    \"На довода ни, че единствено сме изброили публично обявените в Търговския регистър фирми на семейството му и питаме Националната агенция по приходите (НАП), дали им е направила ревизии и какъв е резултатът, Сариев отговори, че сме публикували НАП не успя и във вторник да отговори на \"Сега\" за ревизиите. Сариев няма възражения единствено към казаното от министъра, който обяви в петък пред журналисти, че няма нищо нередно да живее в апартамента на своя кръстник, когото смята за близък роднина. Горанов се изпусна и че ако този факт го притеснявал, той нямало да декларира жилището - сякаш спазването на закона е по желание\", пише вестникът.\r\nСлед въпрос дали в имотите на Сариеви живеят и други политици, Поводът за въпроса е искане на БСП, която обяви, че е поискала антикорупционната комисия да провери апартаментите и на депутатите от ГЕРБ Десислава Атанасова, Делян Добрев и Красимир Велчев, както и на бившия парламентарист Антон Тодоров. Социалистите обосновават сигнала си с медийни публикации, че те също живеят в имоти на кръстника. БСП напомня, че законът срещу корупцията позволява комисията да бъде сезирана по медийни публикации.   , показа проверка на Не получихме отговори и от прокуратурата дали изобщо е започнала проверка на Горанов за престъпление по служба и търговия с влияние, както съобщи пресцентърът на главния прокурор Сотир Цацаров миналия петък. От антикорупционната комисия пък отговориха на \"Сега\", че биха могли да оповестят някакви резултати от проверки през януари догодина, защото тогава изтичал срокът за отстраняване на несъответствия в декларациите. Но дадоха да се разбере, че не трябва да се очаква много, тъй като декларациите се проверяват чрез пряк достъп до електронните регистри, бази данни и други информационни масиви, без да се разкриват банкова, осигурителна и данъчна тайна. \"Няма процедура, по която от комисията да изискват от проверявания документи или обяснения за декларираното. А проверка за корупция може да възложи прокуратурата\", пишат още от КПКОНПИ, без да отговарят дали такава вече им е възложена.\r\nЗаради рязкото прекъсване на разговора с Иван Сариев \"Сега\" не успя да му зададе въпроса и за вилата в местността Ярема на Витоша, на която Горанов усърдно е наглеждал строежа, както съобщи на два пъти \"Фрогнюз\". През април пред журналист от медията той пита през смях не може ли Министерството на финансите да си има резиденция?! \"Биволъ\" обаче извади документи от Имотния регистър, че теренът е на Снежана Сариева, съпругата на кръстника на министъра. \"Сега\" потърси публично обяснение от министър Горанов на какво се дължи устойчивият му интерес към строежа на жената на кръстника му.   Председателят на Управителния съвет и изпълнителен директор на държавната Българска банка за развитие (ББР)  Това се вижда от декларацията му, подадена пред антикорупционната комисия. От 2016 г. Мавродиев ползва апартамент от 174 кв. м в София безвъзмездно. От документа се вижда, че той е и едноличен собственик на \"Рийл Естейт Венчърс\" ЕООД, която може да се окаже собственик на апартамента. От ББР отговарят, че .    Евродепутатът  В нея той е посочил, че ползва чужд апартамент от 148 кв. м. в София от 2014 г. Основанието за ползване е покупко-продажба, но имотът не е негова собственост - записан е в графата за чуждо недвижимо имущество, а Бареков се води само ползвател. Цената за ползване е 1 лв.\r\nСъщата е цената и за гараж от 24.6 кв. м, който Бареков сочи, че ползва на основание покупко-продажба. Произходът на средствата - 1 лв., е дарение. Апартамента и гаража Бареков ползва от 2014 г. заедно с още един имот от 53 кв. м, описан в графа \"Други\". Евродепутатът е декларирал и парцел в София с площ 868 кв. м, придобит чрез покупка и даден за ползване срещу 1 лв. през 2016 г.    Както се очакваше, Това уточниха от ДПС. В апартаменти на НС живеят Ахмед Ахмедов и Ихсан Хаккъ, обясняват от движението. Двамата не бяха посочили на какво основание обитават чуждо жилище, за разлика от други техни колеги, които уточняват, че са настанени в служебни апартаменти. Така списъкът на ползващите чужди имоти, без да плащат, намалява на 22-ма народни представители.", "date": "2018.11.28", "title": "Кръстникът на Владислав Горанов смята, че статиите за него са нереални"}
{"url": "https://www.actualno.com/curious/godishen-horoskop-za-2019-g-rak-news_708609.html", "text": "  Какво по-хубаво от това да започнете новата година с пътешествие и почивка. Това е най-добрият начин за вас да прекарате първите дни на 2019 година. Най-добре изберете нискобюджетен вариант, тъй като средата на месеца ще ви предложи неочаквани финансови затруднения. Обърнете се към приятел, който може да ви помогне. Също така не забравяйте за мерките, които трябва да вземете през студеното време. Не правете компромиси с топлото обличане.      ще ви донесе късмет. Най-добрите ви изяви ще бъдат в служебната сфера. Някои представители на знака ги очаква повишение. Семейните представители на знака ще имат своите незабравими моменти, а онези от вас, които отдавна са в сериозни отношения може да се решат на сериозната стъпка - брак.    ще ви завари в добро здраве, което ще ви подтикне към търсенето на нови приключения. По-екстремните личности може да пробват силите си в нов спорт. Все пак спазвайте правилата за безопасност и не надценявайтеae възможностите си. В края на месеца може да очаквате приходи. В семейството ще цари хармония, ще бъдете уважавани и обичани.\r\nПрез ще ви се наложи да поемете повече отговорности от обикновено. В работата ще трябва да замествате ваш колега и да поемете ръководни функции. В семейството от вас ще се очаква да сте защитник и закрилник. Не бива да отстъпвате от тази роля нито за миг. Бъдете искрени в отношенията си с близките и не скривайте своите желания и мечти, така шансовете да се сбъднат ще се увеличат.  През е добре да сте внимателни във финансово отношение. Възможни са непредвидени разходи затова, ако планирате лятна почивка най-добре вземете мерки навреме. е подходящо време за поемането на професионални предизвикателства. Докато останалите мислят за почивка вие ще може да се изявите с пълна сила. В края на месеца са възможни допълнителни финансови постъпления. В личен план не се очакват никакви са тресе ние.\r\nПрез вече няма да имате търпение за вашата почивка, но ще имате доста служебни задължения за изпълнение. Почивката за вас вероятно ще бъде съчетаване на приятното с полезното. Все пак се погрижете семейството ви да получи своя отдих.        е добър месец за очертаването на планове. Работата няма да ви забрави, но съвсем няма да е толкова натоварено и ще имате седмица, в която да заминете за кратка почивка. В отношенията спазвайте златната среда. Дори нещо да не ви харесва в някого най-добре му спестете мнението си.\r\nПрез няма да имате непреодолими препятствия. Може да намалите темпото и да се заемете с рутинни задачи, за да си починете. Внимателно планирайте бюджета си, за да не влезете в дългове.\r\nПрез напрежението в работата ще нараства. Тогава ще се налага да изпълнявате повече от една дейност. Много е важно да се оттърситe от напрежението по правилния начин и да не ли изкарвате нервите си върху близките ви хора. е добър месец за промяна. Някои представители на знака може да потърсят нова работа и допълнителни източници на доход.  В семейството са възможни разногласия относно предстояща покупка. На при добро желание те няма да прераснат в сериозни проблеми.\r\nЗа си отделете повече средства, тъй като ще се наложи да направите повече разходи по дома, свързани с ваши роднини. В средата на месеца може да получите примамливо делово предложение, но помислете добре преди да го приемете.      ", "date": "2018.11.28", "title": "Годишен хороскоп за 2019 г. -  Рак"}
{"url": "https://www.actualno.com/asia/ot-voda-do-ogyn-avstralija-strada-video-news_708623.html", "text": "  Полети бяха отменени, железопътни линии бяха затворени, а шофьори заседнаха в наводнените пътища, след като дъжд, равен на месечните валежи за сезона, падна в австралийския мегаполис в Сидни, оставяйки службите за извънредни ситуации да се борят с последствията.     Гръмотевични бури и проливни дъждове удариха най-големия австралийски град, като местната метеорологична служба съобщи валежи от 73 литра на квадратен метър за по-малко от час на някои места, пише БГНЕС. Обикновеното количество валежи за целия ноември за Сидни е около 84 литра на квадратен метър.  Около 3 500 души са останали без ток, а спасителните екипи са получили поне 6 сигнала за бедстващи хора още в началото на смяната си. От службите призоваха гражданите за не шофират в наводнените пътища.  На международното летище в града много от полетите са отменени или отложени, самолетите са оставени на пистите, а екипажите потърсиха убежище от дъжда и светкавиците.   Междувременно в североизточната част на Австралия има друг проблем - с огън. Горски пожари продължават да се разрастват в централната част на североизточния австралийски щат Куинсланд. Според местни медии в последните 24 часа общата им площ е нараснала от 17 на повече от 20 хиляди хектара.     Работата на пожарникарите е затруднена от необичайна топлина и силния вятър. В централната част на щата вече са изгорени 40 къщи и земеделски земи. Най-трудната ситуация остава близо до Националния резерват Дийп Уотър, където пламъците могат да отсекат евакуационни пътища за жителите на, Рулс Бийч и няколко други градчета. Въпреки това, според комисаря на пожарната в Куинсланд Катрина Карол, много жители отказват да се евакуират.\r\nВ борбата с пожарите участват повече от 300 пожарникари и няколко десетки единици машини.", "date": "2018.11.28", "title": "От вода до огън - Австралия страда (ВИДЕО)"}
{"url": "https://www.actualno.com/business/sindikatite-v-marica-iztok-iskat-njakoj-drug-da-plashta-vrednite-emisii-news_708633.html", "text": "  Ако зимата е като 2016 година, не можем да гарантираме топлото. Това заявиха протестиращи миньори, членове на КНСБ, от ТЕЦ \"Марица Изток 2\". Днес, от 10:00 часа, ще има протест в целия комплекс \"Марица Изток\" – в Раднево.     Като причина за протеста беше посочена несигурността за работните места (13 000 души в целия комплекс), а причина за тази несигурност е сметката за отделяните вредни емисии.  Сега, според синдикалистите, била 400 млн. лева. Даваме 40 лева на мегават само за емисии, оплакаха се миньорите пред Нова телевизия. Емисиите се купуват от БЕХ, но това реално е заем, тъй като \"Марица Изток\" е търговско дружество и ако няма заем, би било държавна помощ - нарушение на правилата на ЕС.   Интересен факт е, че от КНСБ се оплакаха пред БНТ как централата трябвало да плаща за въглеродни квоти от 4 години, без да посочват, че преди това квотите бяха изключително евтини заради пазарната обстановка и това, че нямаше толкова производство. Затова миньорите поискаха някой друг, а не ТЕЦ-ът, да плаща квотите – от такса \"задължение към обществото\", която обаче е само компенсиране на разходите за зелени политики т.е. главно субсидиране на ВЕИ по подписани договори за производство на ток.\r\nНастояваме правителството да си свърши работата и да намери решение, казаха от КНСБ. Те предупредиха, че щели да загинат и американските централи, и ТЕЦ \"Бобов дол\". Ще има национален проблем, категорични са миньорите.  ", "date": "2018.11.28", "title": "Синдикатите в \"Марица Изток\" искат някой друг да плаща вредните емисии"}
{"url": "https://www.actualno.com/football/dramatichni-machove-v-shampionska-liga-stanaha-jasni-kup-osminafinalisti-news_708620.html", "text": "  Реал Мадрид остави зад гърба си тежкото поражение от Ейбар през  уикенда, след като в си гарантира първото място в група  G. \"Белия балет\" надигра с 2:0 Рома  на \"Олимпико\" и независимо от резултатите в последния кръг, печели  своята група.     Победата на \"белите\" обаче не дойде никак лесно, особено след  като  Рома направи два фрапантни пропуска през първите 45 минути, които   можеха да променят драстично крайния резултат в мача, а грешниците за   домакините бяха Шик и най-вече Юндер, който пропусна на почти празна   врата и от 2 метра в 45'.   Скоро след откриването на второто  полувреме след грешка на Фацио  Бейл остана сам срещу вратаря, като си  нагласи топката на левия крак и я  прати покрай Олсен за 0:1. 10-ина  минути по-късно отново Бейл беше в  основата на гола на Реал, центрирайки  отлично в наказателното поле,  Бензема свали за Васкес, който изпуснат  от защитата вкара от метър  разстояние - 0:2. .\r\nВ същото време още много грандове си осигуриха място на осминафиналите в Шампионска лига. .  Всички !", "date": "2018.11.28", "title": "Драматични мачове в Шампионска лига, станаха ясни куп осминафиналисти"}
{"url": "https://www.actualno.com/america/trymp-misli-dali-da-ne-se-sreshta-s-putin-news_708624.html", "text": "  Президентът на САЩ Доналд Тръмп предупреди, че може да отмени планираната среща в рамките на събирането на Г-20 в Аржентина с руския си колега Владимир Путин след случилото се в Керченския пролив. Припомняме, че руската брегова охрана задържа три украински кораба, като в ареста са 12 от 24-ма украински моряци, а трима са подведени под по-сериозна отговорност за незаконно пресичане на руската граница и може да останат до 2 месеца зад решетките дори преди руският съд да се произнесе.     Тръмп е заявил пред The Washington Post, че чака доклад от съветниците си по национална сигурност за инцидента, предаде БГНЕС. \"Това ще бъде определящо\", сподели той и допълни: \"Може би няма да проведа срещата. Може би дори няма да имам среща\".   Американският президент смята, че ще получи доклада за събитията в района на Керченския проток, от който зависи съдбата на срещата на Г-20 в Буенос Айрес. Събирането на Г-20 ще се проведе в петък и събота (30 ноември - 1 декември) Американският президент подчерта, че трябва \"да има доста убедителни доказателства за случилото се\".\r\n\"Не ми харесва тази агресия, абсолютно. И между другото, на Европа не бива да се харесва тази агресия. Германия също не бива да харесва тази агресия\", подчерта той и отново призова Берлин увеличи разходите за отбрана.  Междувременно САЩ призовава Европа да \"направи повече\", за да подкрепи Украйна, включително по-строго придържане към санкции срещу Русия. Това съобщи говорителят на Държавния департамент на САЩ Хедър Науърт на редовен брифинг за журналисти.\r\n\"Бихме искали европейските ни съюзници да окажат по-голяма подкрепа на Украйна. Съединените щати заеха силна позиция в подкрепа на Украйна, бихме искали други страни да направят повече\", каза тя.   \"Много европейски държави са наложили санкции на Русия заради Крим и Украйна. Не всички тези санкции бяха напълно изпълнени\", добави Науърт, отбелязвайки, че американските власти очакват съюзниците им в Европа да следят за цялостното изпълнение на санкциите.    ", "date": "2018.11.28", "title": "Тръмп мисли дали да не се среща с Путин"}
{"url": "https://www.actualno.com/society/poveche-pari-za-vsichki-religii-golemite-pechelivshi-sa-pravoslavieto-i-isljamyt-news_708621.html", "text": "  По 10 лева на мирянин, а за такъв се счита всеки, който при последното национално преброяване (бел. ред. - от 2012 година ) се е определил за вярващ и последовател на дадена религия - това е държавната субсидия, която ще се отпуска на вероизповеданията в България. Сумата представлява основата на договорката между лидера на парламентарната група на ГЕРБ Цветан Цветанов и председателя на ДПС Мустафа Карадайъ по Закона за вероизповеданията, преди той да мине на второ четене.     По този начин православната вяра т.е. . Досега имаше таван на държавната субсидия - не повече от 15 млн. лева.   В стария проект бяха предвидени пари само за двете религии с най-много последователи - православните християни и мюсюлманите. След редакцията на законопроекта са заложени и средства за останалите - протестанти, католици, грегорианци и други, които бяха пренебрегнати в предходния. Сумите за тях ще се определят всяка година със Закона за държавния бюджет. Старият вариант на проекта за изменение на Закона за вероизповеданията предвиждаше от бюджета да се плащат около 16 млн. лв., сега с новите редакции сумата набъбва над 3 пъти. Има и вратичка за отпускане на допълнителни пари над годишната субсидия, ако има обществен интерес за това, пише в. \" \".\r\nПарите за религиите ще се отпускат на 4 транша - в края на месеците април, юни, септември и декември. Държавната субсидия ще бъде целева - за заплати на свещенослужители, персонал и капиталови разходи. Парите ще постъпват по специална банкова сметка. Дирекция “Вероизповедания” към Министерския съвет ще може да иска справки и счетоводни документи за извършените разходи. Там ще се подават и докладите за парите. Ако към края на годината в специалните сметки има неизразходвани средства, те ще може да се харчат през следващата заедно с новата субсидия.  Максималните заплати на духовниците трябва да са колкото средната заплата на педагозите, пише в новия законопроект. Това означава, че свещениците ще получават най-много 1080 лева, според данните на НСИ. Служителите в храмовете ще получават не повече от средната заплата на държавните чиновници, или 870 лв.\r\nОтпада и пълната забрана да проповядват чужденци, за която настояваха от \"Обединени патриоти\". Чужденци ще могат да го правят, ако са постоянно пребиваващи в България. За да се регистрира ново вероизповедание обаче ще трябват 10 пъти повече подписи, отколкото досега - 3000, а не 300. В момента например юдаистите са само 700 души официално, последователите на арменската църква са 1715, а будисти, кришнари и хидуисти са още по-малко.   Свещениците от всички религии трябва да бъдат вписани в специален регистър и да имат издадено удостоверение от централното ръководство, предвиждат част от редакциите в законопроекта. Тепърва ще се изяснява да остане ли забраната за религиозни дейности извън специално предвидени за това сгради.    ", "date": "2018.11.28", "title": "Повече пари за всички религии, големите печеливши са православието и ислямът"}
{"url": "https://www.actualno.com/chronicles/v-sofija-e-syzdadena-publichna-biblioteka-kojato-prerastva-v-narodna-biblioteka-news_708580.html", "text": "  Националната библиотека „Св. св. Кирил и Методий“ в София е най-старият културен институт на следосвобожденска България и най-голямата обществена библиотека в страната.     Библиотеката е разположена в центъра на столицата, до централната сграда на Софийския университет „Свети Климент Охридски“.   Депозитна е за всички документи, публикувани в България. Притежава монографии, периодични издания и други документи на различни езици, публикувани в страни от цял свят. Библиотечният фонд наброява 7 808 928 библиотечни единици[1]. Библиотеката издава списание „Библиотека“, специализирано за библиотечна теория и практика.\r\nПо идея на софийския учител Михаил К. Буботинов на 10 декември (28 ноември стар стил) 1878 г. е създадена комисия с председател Марин Дринов, която да създаде българска национална библиотека. Тя е основана на 17 юни 1879 г. като държавно учреждение с името Българска народна библиотека. През 1900 г. за библиотеката е закупена сграда на улица „Георги Раковски“ 131. През 1924 г. към нея е добавен създаденият през 1904 г. Архив на Българското възраждане.  През 1939 г. започва строителството на нова сграда за Народната библиотека на мястото на Царския манеж. По време на бомбардировките на София през 1944 г. тези 2 сгради са разрушени. Новата сграда е проектирана от архитектите Иван Васильов и Димитър Цолов. Фасадата е дело на скулптора Михайло Парашчук. Построена е със сключен през 1946 г. целеви държавен заем и е открита на 16 декември 1953 г.    През 1963 г. Народната библиотека „Васил Коларов“ се преименува в Народна библиотека „Кирил и Методий“. След 10 ноември 1989 г. към името е добавено „св. св.“, посочвайки, че братята Кирил и Методий са обявени за светци.    На 11 август 1994 г. е обявена за културен институт с национално значение.\r\nС § 5 на Закона за обществените библиотеки, в сила от 6 юли 2009 г., Народната библиотека „Св. св. Кирил и Методий“ е преименувана в Национална библиотека „Св. св. Кирил и Методий“. В мотивите към законопроекта, внесен от Министерския съвет, не са посочени причини за смяна на името.", "date": "2018.11.28", "title": "В София е създадена Публична библиотека, която прераства в Народна библиотека"}
{"url": "https://www.actualno.com/sofia/bdenie-zaradi-zaginal-mlad-myj-na-opasna-peshehodna-pyteka-do-ujnija-park-snimka-news_708632.html", "text": "  На 18 ноември, в 18:40 часа вечерта 42-годишният Златко Първанов бива блъснат на пешеходна пътека до Южния парк, на бул. \"Петко Тодоров\" - в отсечката между ул. \"Нишава\" и пресечката на бул. \"Гоце Делчев\".     Искам дебело да подчертая, че загиналият не е възрастен човек, както беше написано в няколко сайта, а млад човек, каза съпругата на Златко – Десислава. Тя не се ангажира да коментира как точно се е случил трагичният инцидент. Според МВР джипът се е движел с ниска скорост и шофьорът, на 40 години, опитал да спре.\r\nДесислава обаче каза друго – в 18:30 часа днес, 28 ноември, ще има бдение за Златко и искане да бъде затворена пешеходната пътека. Вчера там е блъсната възрастна жена, която е със счупен крак. \"Искам да попитам защо постоянно са паркирани коли, които пречат на видимостта\", заяви пред Нова телевизия Десислава и добави, че мястото е много слабо осветено.   ", "date": "2018.11.28", "title": "Бдение заради загинал млад мъж на опасна пешеходна пътека до Южния парк (СНИМКА)"}
{"url": "https://www.actualno.com/sofia/chast-ot-jk-dianabad-ostava-bez-voda-news_708584.html", "text": "  На 28 ноември 2018 г. (сряда), във връзка с ремонт на уличен водопровод на бул. \"Д-р Г. М. Димитров“ жк. \"Дианабад“, се налага спиране на водоподаването от 09:30 до 18:00 часа на клиентите на \"Софийска вода\", живеещи в района на: ул. \"Владимир Трендафилов“ , ул. \"Кирил Цонев“, ул. \"Никола Габровски“, ул. \"Тинтява“, бул. \"Драган Цанков“, бул. \" Д-р Г. М. Димитров“, ул. \"Ловен парк\" бул. \"Симеоновско шосе\" №1, ул. \"Апостол Карамитев\" от  ул. \"Никола Габровски\" до ул. \"Буенос Айрос“.     При продължителност на строително-ремонтните дейности над 12 часа \"Софийска вода\" ще осигури алтернативно водоснабдяване с водоноска на адрес: ул. \"Николай Хайтов“ ъгъла с ул. \"Васил Калчев“.   На 28 ноември 2018 г. (сряда), във връзка с реконструкция на уличен водопровод на ул. \"Еделвайс“ кв. \"Кумарица“ община \"Нови Искър“, се налага спиране на водоподаването от 09:00 до 21:00 часа на клиентите на \"Софийска вода\", живеещи в района на: ул. \"Иван Вазов“, ул. \"Летец“, ул. \"Хаджи Димитър“ , ул. \"Искърско дефиле“, ул. \"Банска“, ул. \"Зенит“ и ул. \"Стое Джуров“.\r\nПри продължителност на строително-ремонтните дейности над 12 часа \"Софийска вода\" ще осигури алтернативно водоснабдяване с водоноска на адрес: ул. \"Хаджи Димитър“ ъгъла с ул. \"Банска“.  На 28 ноември 2018 г. (сряда), във връзка с подмяна на сградно водопроводно отклонение  на ул. \"Иван Щерев“ кв. \"Подуене“, се налага спиране на водоподаването от 09:30 до 18:30 часа на клиентите на \"Софийска вода\", живеещи в района на: ул. \"Детелин войвода“ от ул. \"Иван Щерев“ до ул. \"Братя Пешеви“, ул. \"Иван Щерев“ от ул. \"Детелин войвода“ до ул. \"Румен войвода“\r\nПри продължителност на строително-ремонтните дейности над 12 часа \"Софийска вода\" ще осигури алтернативно водоснабдяване с водоноска на адрес: ул. \"Иван Щерев“ ъгъла с ул. \"Детелин войвода“.\r\nНа 28 ноември 2018 г. (сряда), във връзка с изграждане на връзки на уличен водопровод  на бул. \"Васил Левски“ Център, се налага спиране на водоподаването от 09:00 до 19:00 часа на клиентите на \"Софийска вода\", живеещи в района на: ул. \"Ангиста“ от бул. \"Васил Левски“ до ул. \"Кешан“, ул. \"Кешан“ от ул. \"Ангиста“ до бул. \"Васил Левски“       При продължителност на строително-ремонтните дейности над 12 часа \"Софийска вода\" ще осигури алтернативно водоснабдяване с водоноска на адрес: ул. \"Ангиста“ №8.\r\nНа 28 ноември 2018 г. (сряда), във връзка с монтаж на пожарен кран пред бл. 21 жк. \"Свобода“, се налага спиране на водоподаването от 09:00 до 21:00 часа на клиентите на \"Софийска вода\", живеещи в района на: бл. 21, бл. 40\r\nПри продължителност на строително-ремонтните дейности над 12 часа \"Софийска вода\" ще осигури алтернативно водоснабдяване с водоноска на адрес: пред ресторант \"Чанове“.\r\nНа 28 ноември 2018 г. (сряда), във връзка с монтаж на водомерен възел на ул. \"Малобученски път“ местност \"Манилов дол“, се налага спиране на водоподаването от 09:00 до 13:00 часа на клиентите на \"Софийска вода\", живеещи в района на: местност \"Манилов дол“\r\nПри продължителност на строително-ремонтните дейности над 12 часа \"Софийска вода\" ще осигури алтернативно водоснабдяване с водоноска на адрес: ул. \"Малобученски път“ ъгъла с ул. \"Бор“.      Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.\r\nЗасегнатите от прекъсването на водата, могат да получат повече информация от Телефонния център на “Софийска вода\" АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx .\r\n“Софийска вода\" АД предварително се извинява на своите клиенти за причинените временни неудобства!\r\nИнтернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС.", "date": "2018.11.28", "title": "Част от  ж.к. \"Дианабад\" остава без вода"}
{"url": "https://www.actualno.com/america/ukrajna-govori-sys-sasht-za-syzdavane-na-voenna-baza-news_708626.html", "text": "  Украинските власти обсъждат със САЩ създаването на военна база на САЩ в източната част на страната или в близост до Крим. За това пише руският вестник \"Известия\" позовавайки се на депутат от Върховната Рада от партията \"Блок Петро Порошенко\" Иван Винник, предаде БГНЕС.     \"Ако говорим за политическо равнище, то диалогът с американците е на лице. А ако говорим юридически, тогава вероятно би трябвало да говорим колко по-близо до интеграцията в НАТО е Украйна. Базата, разбира се, е ясна, в противен случай не можем напълно да гарантираме нашата дългосрочна сигурност във връзка с политиката на Руската федерация\", каза Винник пред руското издание.   Местоположението на обекта трябва да бъде определено \"като се вземат предвид заплахите от военен характер, които могат да възникнат в страната\", допълни той. Според него това може да бъде или източната граница на страната, или регионите на Украйна, съседни на Република Крим. \"Базата трябва да се намира близо до тези територии\", подчерта Винник.", "date": "2018.11.28", "title": "Украйна говори със САЩ за създаване на военна база"}
{"url": "https://www.actualno.com/music/andre-rijo-se-zavryshta-prez-2019-v-bylgarija-news_708664.html", "text": "  Световната звезда Андре Рийо е несъмнено един от най-популярните музиканти на нашето време. Известен е като \"Кралят на валса\" от Мексико до Австралия. Тази година е събрал над 700 000 зрители на концертите си, като така 2018 се превръща в най-успешната година в кариерата му, а Рийо – в един от най-аплодираните артисти в света. През юни тази година холандският цигулар представи невероятния си спектакъл пред близо 22 000 български почитатели на два концерта в София, като се превърна в първия изпълнител, продал зала „Арена Армеец” за три дни.     На 8 юни Андре Рийо се завръща в София със своето фантастично шоу и напълно нова програма като част от световното си турне 2019.\r\n\"Музиката и особено валсът са много важна част от моя живот\", казва Андре Рийо. \"Ако някое музикално произведение докосне сърцето ми, то тогава ще докосне и вашите сърца. Музиката ми позволява да покажа радостта от живота и да даря усмивки на света. Всичко е позволено в моите концерти: смях и плач, и танц, и пеене. Емоциите са тайната на моя успех.”\r\nКонцертите на Андре Рийо са фойерверк от емоции. С повече от 100 представления на година Рийо предоставя перфектно забавление със световноизвестни, емоционални и романтични мелодии, поднесени с финес и с очарователното му чувството за хумор, множество изненади в спектаклите и с участието на международни солисти от най-висок клас. Заедно с 60-те музиканти от неговия оркестър „Йохан Щраус”, който е най-големият частен оркестър в света, харизматичният холандец обикаля петте континента повече от 30 години.  През септември световното турне на Андре Рийо премина през САЩ и Канада, през октомври – през Аржентина, ноември – в Астралия и ще приключи през декември във Великобритания. Четири екипа се грижат за поддръжката, маршрутите и транспортирането на тази огромна продукция от континент на континент – сценичните конструкции, фантастичните декори, техника, инструментите и приказните костюми на музикантите. Продал над 40 млн. CD и DVD копия, отбелязал 30 първи места в различни класации и с над 500 платинени награди, Андре Рийо е наистина „маестрото на масите”, за какъвто го провъзгласява New York Times. Неговите видеа достигат милиарди гледания в YouTube. Повече от 3 700 000 са последователите на „Краля на валса”  във Facebook.    През юли 2018 година Андре Рийо изнесе за пореден път своите фантастични концерти на открито в родния му Маастрихт. За първи път за 13-те концертни вечери повече от 150 000 негови почитатели от над 80 страни присъстваха на великолепните спектакли на централния площад Фрайтхоф в града.\r\nАндре Рийо и неговият оркестър „Йохан Щраус” се завръщат през 2019 в София\r\nНасладете се на фантастичната музикална палитра от валсове, филмова музика, опера, мюзикъли и поп хитове в една незабравима вечер с Андре Рийо  на 8 юни  2019г. в зала „Арена Армеец”.\r\nБилетите са в продажба от 28 ноември 2018 в системата на Иветим и на .", "date": "2018.11.28", "title": "Андре Рийо се завръща през 2019 в България"}
{"url": "https://www.actualno.com/cite/razchitat-che-mozycite-ni-sa-gladki-i-ne-pomnim-predizborni-obeshtanija-news_708628.html", "text": "  Това заяви водещият на сутрешния блок на Нова телевизия Виктор Николаев в коментар за поредните предложени от властта мерки за борба с битовата престъпност, в случая от военния министър Красимир Каракачанов.     Иронията на Николаев избуя заради предложението да се създават групи за обществен ред към общините. Те трябва да анализират обстановката и да насочват МВР за местата, където няма постоянно полицейско присъствие. За да ги има мобилните екипи, са назначени 1514 нови полицаи. Помним как се обещаваше полицай във всяко населено място, заяви телевизионният водещ.", "date": "2018.11.28", "title": "Разчитат, че мозъците ни са гладки и не помним предизборни обещания"}
{"url": "https://www.actualno.com/analysis/v-kobaltovite-mini-na-kongo-vsjaka-sedmica-pogrebvame-po-njakoj-blizyk-news_708552.html", "text": "   Отровата, която вдишват, ги убива. Но са принудени да рискуват живота си всеки ден – за по няколко цента. Кобалтът, нужен за смартфоните, се продава скъпо в чужбина, а болестите и мизерията остават при тях, пише в анализ за .     Кипуши е малък град в югоизточната част на . Някога районът е бил гръбнакът на икономиката в страната. И до днес в него се добиват злато, мед, цинк и кобалт. В продължение на десетилетия държавната фирма „Gécamines\" е управлявала мините в региона, преди да изпадне във финансови затруднения и да се изтегли от Кипуши.\r\nСедемгодишният Паулин е седнал до майка си Приска в една от откритите мини, започваща буквално от центъра на града и разпростиращи се на няколко хектара площ. Приска чука камъни с надеждата да открие в тях кобалт. Двамата с детето са потънали целите в прах. - друг свят Паулин не познава. А най-съкровената мечта на майка му е детето ѝ да ходи на училище. \r\n\"Откакто „Gécamines\" се срина, животът ни стана много труден. Налага ни се да вършим всичко това, за да можем да преживеем някак\", казва Приска. Работата ѝ е тежка, . По-малкият брат на Паулин, Жано, също е принуден да търси ценни метали. Затова децата не ходят на училище. Хиляди други деца в страната имат същата съдба.   Вече повече от 15 години държавната минна компания „Gécamines\" се бори за собственото си оцеляване, защото е докарана до просешка тояга от досегашните правителства на страната. Много рядко печалбите са били реинвестирани в мините, голямата част от които днес са изкупени от чуждестранни компании. .    Едно време фирмата е била най-големият работодател в областта Катанга - . Повече от 33 хиляди души са работели за компанията, много от които в Кипуши. \"Едно време градът беше друг - със спретнати къщи, притежавани от минната компания, с центрове за отдих и спорт, с училища и болници\", спомня си с тъга активистът Ален Мвамбену. Той добавя, че на родителите му тогава не се е налагало да плащат за училището на децата. \"Баща ми получаваше всичко необходимо за нас безплатно - даже и тоалетната хартия\", казва той. От добрите стари времена днес са останали само спомени. А Приска пази и още един спомен - за съпруга си, който починал преди много години, защото така и не могъл да се излекува. Тя самата също е болна: \"Ако отида на лекар, със сигурност ще ми каже да си вървя у дома, защото имам възпаление на пикочните канали и изобщо не би трябвало да стоя тук и да работя на открито. Но просто нямам друг избор\", казва жената. Много от жените в мината взимали силни антибиотици и пак ходели на работа, за да изкарват прехраната на семейството си. . Друг работник казва: \"Положението е направо трагично. Почти нищо не печелим, а след оттеглянето на „Gécamines\" сме принудени да взимаме с нас в мините дори жените и децата си. \". Мъжът се оплаква от липсата на предпазни маски и защитно облекло – факт, който многократно увеличава риска от заболявания сред миньорите.   Алтернативи обаче няма: \"Иначе ще умрем от глад. Държавният минодобив просто унищожи целия регион. Сега всичко тук е мъртво“, казва мъжът.\r\nНо има и още нещо, което е известно само на малцина: . На тази смъртоносна опасност хората от мините са изложени всеки ден. ", "date": "2018.11.28", "title": "В кобалтовите мини на Конго: \"Всяка седмица погребваме по някой близък\""}
{"url": "https://www.actualno.com/varna/shte-vali-li-snjag-vyv-varna-dnes-news_708666.html", "text": "  Сняг заваля на много места в страната. За днес в сила е \"оранжев\" и \"жълт\" код за обилни валежи от дъжд и сняг, а на места и за бурен вятър, сочи справка на сайта на НИМХ-БАН. Засега обстановката във Варна е спокойна. Количеството дъжд, което падна в морската ни столица през последното денонощие също не създава проблеми. До момента валежите са 5 л/кв.м.     В областта все още никъде няма валежи от сняг, очаква се слаби такива да има в по-късните часове и през нощта, като прогнозите са до утре те да спрат. Това съобщи Димитър Димитров от дежурната служба към Областна администрация във Варна. Пристанището и летището функционират нормално.   ", "date": "2018.11.28", "title": "Ще вали ли сняг във Варна днес?"}
{"url": "https://www.actualno.com/curious/spored-mejdunarodno-izsledvane-cherno-more-e-naj-goljamoto-grobishte-za-korabi-news_708629.html", "text": "  Дъното на Черно море е най-голямото гробище за кораби. Международен екип от изследователи представи резултатите от четиригодишните проучвания на дъното на Черно море. Експедицията е открила 65 потънали съда. Сред тях е древногръцки кораб, натоварен с амфори, съобщи bTV.     Поради липсата на кислород на дълбочина над 150 метра, старогръцкият кораб се е запазил непокътнат и е най-запазеният откриван някога в света – на 2400 години. Учените го разпознават по идентичното изображение върху прочутата Ваза със сирените от Британския музей.   \"Казват ни доста за това как се е случвала търговията в миналото. Така че тези корабни останки разкриват какви връзки са имали хората тогава”, заяви Дани Нюман.\r\nРадиоактивният въглероден метод потвърждава епохата. Въпреки липсата на кислород на дълбочина от 2000 метра, където е открит корабът, дървеният материал се разяжда от непозната до момента бактерия.  \"Имаме римски останки, италиански кораб от ранното Средновековие”, показа Дани Нюман.\r\nСредновековният съд е от Генуа, с какъвто най-вероятно е пътувал Марко Поло. Проучването е финансирано от американска фондация.   \"Преди четири години започнахме опитите да организираме най-големите по размерите си подводни археологически разкопки от времето на изваждането на Мери Роуз през 1982 година и да съберем данни от праисторическата история, защото България е едно от най-богатите на археология места в света”, заяви проф. Джон Адамс.    Наши учени са в международния екип.\r\n\"Това беше едно прекрасно изживяване и голяма гордост, че можехме да участваме в това изследване”, каза Любомира Трендафилова.\r\nЕкспедицията открива 65 корабокруширали кораба. Най-много са потопените от казашките походи срещу Османската империя от 17-и и 18-и век.   Снимка: архив", "date": "2018.11.28", "title": "Според международно изследване Черно море е най-голямото гробище за кораби"}
{"url": "https://www.actualno.com/society/novini-ili-novini-kartinata-na-pechata-za-28-noemvri-news_708605.html", "text": "  Времето застудя, хибернацията т.е. мързелът става по-активна напаст – затова и прегледът на печата почва да придобива вид на нещо, видяно през премрежен поглед. Ще дойде обаче лято, ще отворим очи и може даже да не ни хареса какво виждаме – та не е зле да хвърляме по едно око и през зимния сън. Щях да напиша \"постоянния сън\", но от мен да мине – да видим сега „хартията”.      Медията не се спира – на Владислав Горанов Иван Сариев относно това къде живее \"кръщелника му\" и защо така. Сариев не е много словоохотлив дали са му правени проверки от НАП, която е подчинена точно на Горанов, не стига и изобщо до въпрос за вила в месността Ярема на Витоша, която се строяла в имот на името на жената на Сариев – Снежана и защо Горанов \"надзирава\" строежа. Ама какви са тези въпроси, колеги, г-н Горанов как да си гледа семейството с една министерска заплата?!   Ще ми се да мисля, че финансова новина може да е водеща. Но пък в редицата новини всички са равни. И все пак - новината, че вече има отрицателни лихви по някои депозити си е впечатляваща. Става въпрос за такива на бизнеса и за такива в евро с договорен матуритет. А за депозитите в левове на домакинствата лихвата е само 0,17%, по данни на БНБ. Громи се враг – врагът на България Бас Ейкхаут, който е депутат на „Зелените” в Европейския парламент. Холандецът си позволил да каже, че съдът трябва да спре решението на правителството да \"преустрои\" Пирин, а ако не стане така – следва иск пред Европейския съд. Това води до „патриотична” реакция – от Валери Симеонов и Ангел Джамбазки. Сещате се какво казват и двамата. Ама разбира се – като сме член на ЕС, да не трябва да се обръщаме към Европейския съд я?!     Може ли брой без Лозан Панов? Не може. На дневен ред е защо Панов не е говорил пред съдийската колегия на ВСС за речите си на тема \"върховенство на правото\" и \"демокрация\". Отминали времена, е аргументът на Панов, следват и обяснения от вестника как за малко да бъде кандидат за президент на кръга \"Капитал\", но го провалила жена му. А в медията има и информация как психичноболен плашел жени със звънче в джоба в Пловдив. Редакцията на \"Монитор\" къде ли е сега? Не е на дъното на Черно море, където са открити много и много останки от кораби, пак според вестника – от 65 корабокрушения, даващи представа за минали времена. Това е станало в рамките на проекта \"Изгубеният свят – Black Sea Map\". Дали и за сегашното време в бъдеще така ще гледат и какво ли ще вижат.", "date": "2018.11.28", "title": "Новини или Novini - картината на печата за 28 ноември"}
{"url": "https://www.actualno.com/silistra/vremenno-e-preustanoveno-preminavaneto-prez-gkpp-kajnardja-news_708811.html", "text": "  Поради усложнената метеорологична обстановка на територията на област Силистра – снеговалеж, придружен с вятър, е преустановен пропускателният режим през граничен пункт \"Кайнарджа\", предаде БГНЕС.     Националната метеорологична администрация на Румъния е въвела код „жълто“ на територията на съседната област Калъраш, като прогнозира и за 29 ноември обилен снеговалеж и силен вятър.   Временно е преустановена дейността на фериботните платформи, обслужваща граничните пунктове Свищов – Зимнич и Никопол – Турну Мъгуреле. Фериботната платформа на ГКПП \"Оряхово\" ще пътува само в светлата част от денонощието, съобразено с метеорологичните условия.\r\nГД „Гранична полиция“ препоръчва на гражданите да използват алтернативни маршрути.  ", "date": "2018.11.28", "title": "Временно е преустановено преминаването през ГКПП \"Кайнарджа\""}
{"url": "https://www.actualno.com/sofia/fandykova-snimkite-ot-remonta-na-ul-graf-ignatiev-sa-obraboteni-news_708635.html", "text": "  \"Аз мисля, че това попремина, призовах всички да изчакаме да приключат ремонтите. Снимките, които се появяват, не винаги са коректни, видяхме професионално обработени снимки.\" Това каза кметът на София Йорданка Фандъкова на въпрос как върви ремонта на ул. \"Граф Игнатиев\".     \"За мен е важно да се работи интензивно, защото си давам сметка, че затрудняваме не само живеещите, но и работещите там. Няма как да сме забравили какво представляваше ул. \"Граф Игнатиев\" преди, че канализацията беше от преди 100 години\", каза още столичния кмет в интервю за БНТ.   Тя призова за още малко търпение и припомни, че срокът за изпълнение бил определен за следващата пролет. \r\nПреди това зам.- кметът по транспорта Евгени Крусев повтори за пореден път, че обектът не е завършен. \"Ако има пропуски в даден участък, те са констатирани със съответните документи между строителния надзор, възложителя и изпълнителя.  Ако се наложат корекции или поправки, те се правят по най-бързия начин от изпълнителя, което е за негова сметка”, допълни той.  \"Когато обектът бъде приет, тогава можем да коментираме дали е изпълнен качествено\", каза още Крусев за bTV.\r\nСрокът на обекта е 300 дни, в момента изпълнителят е в срок и за забавяне трудно бихме могли да говорим, категоричен беше зам.-кметът.\r\nДнес се очаква да започнат тестовете на трамвайното трасе по ремонтираната столична улица „Граф Игнатиев”.       От „Спаси София” алармираха, че по улицата е пълно с локви въпреки ремонта. От там имат и сериозни забележки по отношение на нареждане на настилките. От Столичната община обаче подчертаха, че обектът все още не е завършен.\r\n„Космическата технология да нивелираме шахта така, че водата да се оттича към нея, а не да бяга от нея, не сме успели да я усвоим все още. Затова и по цялата дължина на улицата има подобни локви, а шахтите стоят без вода”, заяви Борис Бонев от „Спаси София”.\r\nТой припомни, че става въпрос за ремонт за 24 милиона. По думите му в момента текат 5 проверки, включително и на ОЛАФ и се очакват резултати.\r\nБонев отбеляза също, че предварителното обявените графици не са спазени. Според първоначалните планове абсолютно всичко трябваше да е завършено до 3 октомври. Впоследствие този срок беше удължен, а в момента вече се говори за преди Коледа, уточни той.\r\nЗатварянето на улицата е проблем, освен за пешеходците, и за търговците. Има много магазини, които бяха затворени по време на ремонта, но той беше обявен със съвсем различен срок. Има сериозно отражение, ако сте планирали да затворите магазина си за 3-4 месеца, а се окаже, че трябва да го затворите за 7-8, изтъкна Борис Бонев.      \"Това е пренареденото на пренареденото и пак не е наредено добре. Кой допусна това фиаско да се случи\", попита той.", "date": "2018.11.28", "title": "Фандъкова: Снимките от ремонта на ул. \"Граф Игнатиев\" са обработени"}
{"url": "https://www.actualno.com/cars/trymp-se-jadosa-na-general-motors-news_708625.html", "text": "  Президентът на САЩ, Доналд Тръмп заплаши да прекрати субсидиите на General Motors, ден след като компанията обяви съкращения в едни от най-политически критичните щати в Средния Запад - Мичиган и Охайо, предаде БГНЕС.     \"САЩ спаси General Motors и добре, че го направихме“, написа Тръмп в Twitter и добави \"ние търсим начини да спрем всички субсидии на General Motors, включително тези за електрически коли\".   Изявлението идва ден, след като от компанията обявиха, че ще намалят с 15% тяхната работна мощ, затваряйки 5 завода в САЩ, включително 2 в Мичиган и един в Охайо, които са ключовото бойно поле на Тръмп още от предизборната му кампания през 2016 година. Автомобилният гигант описа решението си като наложително в светлината на слабите продажби на малките коли, които се произвеждат в тези фабрики и заяви, че ще пренасочи ресурсите и инвестициите си към автономни коли и други нови технологии. Компанията заяви, че ще се фокусира в производството на популярните и  много продавани камиони и автомобили с повишена проходимост (SUV).\r\nПроизводителите на автомобили в САЩ са изправени и пред високи разходи заради митата за внос на алуминий и стомана, наложени от Тръмп, но от General Motors заявиха, че тяхното решение няма общо с това решение на президентската администрация.  Щатите в момента дават субсидии на стойност между 2 500 долара и 7 500 долара за електрически автомобили, като цената зависи от модела. General Motors произвежда всички електрически \"Шевролет Болт\", но този вид автомобили са много малка част от продажбите на компанията в САЩ.", "date": "2018.11.28", "title": "Тръмп се ядоса на General Motors"}
{"url": "https://www.actualno.com/balkani/erdogan-shte-stroshim-okovite-na-imperializma-news_708814.html", "text": "  Президентът на Турция Реджеп Таийп Ердоган призова да се използват местните валути в търговията на 34-ата среща на Комитет за икономическо и търговско сътрудничество към Организацията за ислямско сътрудничество (COMCEC) в Истанбул в сряда, пише електронното издание на турския ежедневник Yeni Safak, цитирано от агенция \"Фокус\".     „Колкото повече увеличаваме търговията между членовете на организацията, толкова по-силни ще бъдем“, заяви турският лидер. „За да строшим оковите на империализма, от изключителна важност е да използваме собствените валути в търговията помежду си“, добави още Ердоган.\r\nИзданието отбелязва, че COMCEC е един от четирите комитета към Организацията за ислямско сътрудничество (ОИС) и е основната многостранна икономическа и търговска платформа за сътрудничество в мюсюлманския свят.      Повече не трябва да се хващаме на игрите на тези, които ни изправят едни срещу други, като използват нашите различия, заяви Ердоган, като добави: „Повече не трябва да падаме в капаните, на тези, които действат с логиката, че капка петрол е по-ценна от капка кръв“. „В регионите, където границите са начертани с кръв, ние не трябва да издигаме нови граници, нови стени в нашите сърца“, добави държавният глава. „Видях, че те не мислят толкова за сомалийските деца, колкото мислят за китовете на полюсите. Загрижени ли са те за тези, които умират, докато мигрират през Средиземно и Егейско море? Ние знам, че те не ценят почти нищо, освен парите и диамантите“, заяви Ердоган. „Всички членове на ООН трябва да имат постоянен статут. Системата на ООН трябва да бъде променена“, добави турският президент.       Изданието припомня, че Ердоган отдавна призовава за реформиране на структурата на Съвета за сигурност на ООН, използвайки мотото: „Светът е по-голям от пет“ и критикува петте постоянни членки на СС – Китай, Франция, Русия, Великобритания и САЩ. Президентът заяви също, че „международните организации разочароваха мюсюлманите относно палестинците и гражданските войни и от това, че се натискат мюсюлманите да излязат с решения“.\r\n„Докато мюсюлманите и хората, които защитават справедливостта и свободата същвествуват, Палестина също ще продължи да съществува“, увери Ердоган. Турският лидер добави, че Анкара ще насърчава гражданите си да посещават Ерусалим, така че „нашествениците да не изгасят светлините на Свещения град“.", "date": "2018.11.28", "title": "Ердоган: Ще строшим оковите на империализма"}
{"url": "https://www.actualno.com/ruse/24-snegorina-chistjat-ulicite-na-ruse-news_708770.html", "text": "  Кметът на Община Русе Пламен Стоилов проведе съвещание във връзка с актуалната зимна обстановка в града и необходимите мерки, които се вземат при усложнените метеорологични условия.     Усилено работят 24 снегопочистващи машини в града, като се дава предимство в разчистването на главните улици и булеварди.\r\nПо актуална информация към 14 часа са затворени пътищата: Мартен – Николово и Николово – Червена вода; а силно ограничено е движението за МПС над 12 тона на пътя Русе - Бяла и Русе – Разград;\r\nВсе още без електричество са:  с. Бъзън, с. Ястребово, с. Тетово и с. Семерджиево, както и части от Басарбово, кв. „Средна кула“ и кв. „Долапите“.  ", "date": "2018.11.28", "title": "24 снегорина чистят улиците на Русе"}
{"url": "https://www.actualno.com/starazagora/vipusk-2018-polaga-hipokratova-kletva-utre-v-stara-zagora-news_708820.html", "text": "  Общо 88 абсолвенти завършват Медицинския факултет на Тракийския университет тази година, от които 27 са чужденци. На тържествената промоция утре в аулата на деканата бъдещите лекари ще положат Хипократовата клетва, а след това ще получат дипломите си. За завършващите с най-висок успех ще има и награди. Отличник на випуска е д-р Петър Врачев, а общият успех на тридесет и първия випуск е 4,51. На промоцията ще стане ясно колко души от випуска ще бъдат веднага поканени на работа в здравни заведения.     Дипломите си ще получат и абсолвентите от първия випуск лекарски асистенти, чиито общ успех е 4,53.   За петък е насрочена церемонията на тазгодишния випуск от 189 души, изучавали специалностите „Акушерка“, „Медицинска сестра”, „Рехабилитация и ерготерапия“, „Социални дейности“ и „Управление на здравните грижи“.", "date": "2018.11.28", "title": "Випуск 2018 полага Хипократова клетва утре в Стара Загора"}
{"url": "https://www.actualno.com/society/mz-alarmira-v-risk-e-vyvejdaneto-na-zdravna-informacionna-sistema-news_708771.html", "text": "  И новата процедура за изграждане на националната здравна информационна система (НЗИС) е , което поставя в риск въвеждането й изобщо.     През август ведомството на министър Кирил Ананиев направи първо обявление за избор на изпълнител по проект „Доизграждане на националната здравна информационна система (НЗИС) — етап 1 и етап 2“. Тогава заложените дейности бяха в пет обособени позиции: Разработка и доработка на необходими регистри за изпълнението на НЗИС; Разработване на подсистема за електронни административни услуги; Изграждане на здравно-информационен портал; Изграждане на единно национално Електронно медицинско досие/Електронен здравен запис; Изграждане на подсистема за Електронна рецепта и Електронно направление. Прогнозната стойност на поръчката беше 4 125 000 лв. без ДДС.   Тя обаче бе в Комисията за защита на конкуренцията (КЗК) от фирмите „Стемо“ ООД, „Ифелоус“ ООД и СД „Гама консулт – Калинкин, Прокопов и сие“.\r\nНа 27 септември министърът издаде заповед за спиране на процедурата, а ден по-късно я прекрати, заради . В обявлението не е било посочено, че показателят „техническа оценка“ се определя от два показателя със съответната тежест. „От горното следва, че участниците нямат яснота за начина, по който се формира крайната оценка по показател „Техническа оценка“, както и не дава достатъчно информация за точния метод, по който предложенията на участниците ще бъдат оценени“, пишеше в заповедта на министър Ананиев.  След като я преработиха, възобновиха поръчката на . Дейностите в нея бяха значително съкратени. От петте обособени позиции са останали първите три. Премахнати са електронното досие, електронната рецепта и електронното направление. Прогнозна стойност на поръчката е вече 2,5 млн. лв. без ДДС.\r\nНа 12 ноември срещу обявлението пак е пусната жалба от фирми, участници в предишното блокиране, обединени този път в консорциум: ДЗЗД „СТEМО – ГАМА КОНСУЛТ”. И отново е поискана временна мярка „спиране на процедурата“.   На 16 ноември КЗК образува производство по тази жалба, което значи спиране на всички по-нататъшни действия по нея, дали жалбата е основателна, или възложителят е прав.    „МЗ счита, че спирането на обществената поръчка сериозно застрашава реализирането на проекта за изграждане на Националната здравна информационна система, чийто краен срок е 28.12.2019 г. Обжалването и блокирането на обществените поръчки по проекта застрашава както цялостното му изпълнение, така и реализирането на електронното здравеопазване в Република България. Това ще постави в риск намеренията на МЗ за упражняването на прозрачен и ефективен контрол върху дейностите и разходите в здравеопазването чрез въвеждането на здравната информационна система“, се сочи в съобщение на здравното ведомство от днес.\r\nСрокът за изпълнението на заложените в обществената поръчка дейности е две години и половина.\r\nИзграждането на НЗИС е част от големия проект „Приоритетни проекти в изпълнение на пътната карта за изпълнение на стратегията за развитие на електронното управление в РБ за периода 2016-2020 г.“ Безвъзмездната финансова помощ по него е на стойност 12 млн. лв., осигурени от Оперативна програма „Добро управление“.", "date": "2018.11.28", "title": "МЗ алармира: В риск е въвеждането на здравна информационна система "}
{"url": "https://www.actualno.com/europe/deca-siraci-kopajat-okopi-v-ukrajna-shte-ima-li-vojna-video-news_708819.html", "text": "  В Украйна изглежда изтекоха последните часове мирен живот. В редица райони, които граничат с Крим и Донбас се въведе военно положение.     В интервю пред 3 централни украински тв канала президентът Петро Порошенко обяви вчера, че над страната е надвиснала заплаха от пълномащабна война, която може да започне всеки момент.   Причината за това е продължаващото струпване, по думите на Порошенко, на руски войски и бойна техника, по границата с Украйна.\r\nВ Мариупол е въведено военно положение по силата на указа на Порошенко. Първо го усетили на гърба си децата. Повече от 60 сирачета от приюта \"Република Пилигрим\" били откарани да копаят окопи за украинските военни на брега на Азовско море.  Местният украински телевизионен канал TV7 показа репортаж, в който се разказва как администрацията на приюта отменила учебните занятия и отправила децата да помагат на въоръжените сили на Украйна (ВСУ).\r\nНа всички момчета били връчени лопати и ги заставили да копаят окопи и траншеи, а момичетата трябвало да почистят територията.        Инициатор на мобилизацията бил основателят на приюта, Генадий Махненко, който е и капелан във ВСУ. Целта била укрепване на втория ешелон на отбраната за евентуално отблъскване на руски десант.\r\nВ цяла Украйна се забелязва повишаване на напрежението, хората, вслушвайки се във воинствените речи на политиците, са в тревожно очакване на началото на голяма война. напомня и за друга практика на украинските власти, която беше факт много преди в страната да бъде въведено военно положение. Става въпрос Обучаващият децата е член на радикалната националистическа партия „Свобода” и е воювал в Донбас. \r\nТой казвал на децата от 8 до 16-годишна възраст, че може да стрелят срещу жителите на разбунтувалите се Донецка и Луганска народни републики (ДНР и ЛНР). Детските лагери на радикалните групировки се финансират от министерството на младежта и спорта на Украйна.      Военното положение дава на украинските власти възможността да мобилизират цивилни с военен опит, да регулират медиите и да забранят протестите.", "date": "2018.11.28", "title": "Деца сираци копаят окопи в Украйна, ще има ли война? (ВИДЕО)"}
{"url": "https://www.actualno.com/celebrate/sv-mychenik-akakij-news_708581.html", "text": "  Светият Христов мъченик Акакий пострадал по време на царуването на Ликиний, на когото бил предаден за съд. Заради изповядването на Христа Ликиний наредил да го окачат и да стържат тялото му, а след това го препратил към епарха Терентий. Епархът заповядал да го хвърлят в котел, пълен със смола и лой, но той останал съвършено невредим. Когато на епарха се наложило да замине за Апамея и Аполония, той наредил на свети Акакий да го последва. В един от тези градове го въвели в езически храм, но със силата на молитвата той разрушил всички идоли, намиращи се там. След това епархът го предал на съд на трибуна, по нареждането на когото отначало той бил много бит, след това се борил със зверове, а накрая бил хвърлен в пещ, но останал невредим. Като мислел, че пещта е студена, трибунът се приближил, за да се убеди в това, но сам изгорял и тялото му се превърнало на прах. След смъртта на трибуна светецът бил предаден за съд на Посидоний, който наредил да му сложат тежки окови и да го откарат в Милет, където той отново разрушил идолите. Заради това му отсекли главата, при което от раната му текли кръв и мляко. Един презвитер на име Леонтий погребал тялото му в град Синада.      © Жития на светиите, преведени на български език от църковно-славянския текст на Чети-минеите (\"Четьи-Минеи\") на св. Димитрий Ростовски.    ", "date": "2018.11.28", "title": "Св. мъченик Акакий"}
{"url": "https://www.actualno.com/america/majk-pompeo-ponijenieto-na-otnoshenijata-sys-sauditska-arabija-bi-bilo-seriozna-greshka-news_708861.html", "text": "            Понижението на отношенията със Саудитска Арабия би било сериозна грешка, пише в авторска статия държавният секретар на САЩ Майк Помпео в авторитетното американско издание The Wall Street Journal, цитирано от Агенция Фокус.   \"Усилията на администрацията на Тръмп за възстановяване на партньорството между Съединените щати и Саудитска Арабия не са популярни сред американския политически елит, в които политици от двете партии отдавна използват историята на кралството, за да призоват за понижаване на двустранните отношения. Убийството на саудитския журналист Джамал Хашоги в Турция доведе до увеличаване на подобни искания от Капитолия и тяхната подкрепа от страна на медиите. Въпреки това, понижаването на нивото на САЩ-Саудитска Арабия биха били сериозна грешка за националната сигурност на Съединените щати и нейните съюзници\", категоричен е Помпео.\r\n\"Кралството е важен фактор за осигуряване на стабилност в Близкия изток\", пише държавният секретар на Съединените щати. От негова гледна точка \"отхвърлянето на съюза между САЩ и Саудитска Арабия или намаляването на нивото на контактите ни биха принудили Рияд да се движи в правилната посока\" в провеждането на вътрешната политика. \"Престолонаследникът на Саудитска Арабия, Мохамед бин Салман придвижи страната в посока на реформите\", смята Помпео.  Според него Саудитска Арабия, както и Съединените щати - за разлика от критиците - разбират огромната заплаха, която Ислямска република Иран представя на света и се противопоставят на опитите на Техеран да подкрепя хутите-бунтовници в Йемен. Заедно с това ръководителят на американската дипломация традиционно обвини Техеран за извършването на подривни действия в Близкия изток и извън него и обяви намерението на Вашингтон да отпусне още 131 милиона долара, за да осигури \"допълнителна помощ в храни за Йемен\". По този начин през последните 14 месеца Съединените щати са предоставили на Йемен хуманитарна помощ в размер на над 697 млн. долара.   ", "date": "2018.11.28", "title": "Майк Помпео: Понижението на отношенията със Саудитска Арабия би било сериозна грешка"}
{"url": "https://www.actualno.com/society/ruskijat-poslanik-u-nas-incidentyt-s-ukrajna-e-provokacija-izjavlenijata-na-bylgarija-premereni-news_708822.html", "text": "   . Това заяви днес посланикът на Русия у нас Анатолий Макаров пред отбрани български медии, цитиран от БГНЕС, във връзка с и часове след пресконференцията по темата на посланика на Украйна у нас Виталий Москаленко.     „Ние не се подготвяме за война и не искаме да воюваме с нашия братски народ. Това е 100-процентната истина”, категоричен е посланикът.   „На 25 ноември сутринта два военни катера и влекач навлязоха в териториални води на черноморския басейн, в Черно море, подчертавам. Те вървяха от Одеса и се движеха в посока мост през Керченския пролив. Разбира се, когато военни кораби навлизат териториални води на каквато и да е държава, включително България, сигурен съм, тази страна има право да попита кой е той, какво е това и накъде тези военни кораби вървят. Никакви отговори не сме получили. На запитванията ни корабите, тези два катера и влекач, мълчаха. Разбира се, у нас се появи въпрос какво се случва. Защото там, както ви е известно, се намира Керченски мост, вход в , и съответно този мост има стратегическо значение за Русия. Той съединява Русия и Крим. В тази ситуация се опитахме да спрем тези кораби. Те правеха всичко възможно да избегнат съприкосновението с нас и маневрираха из акваторията недалеч от Керченския пролив. След това определен период от времето сме се опитвали да ги спрем, след това, когато един от украинските катери въведе в бойна готовност оръдието, което имаше на борда, ние започнахме да реагираме по съответен начин – преминахме към активна фаза и към задържане на тези кораби\", коментира Макаров.\r\n\"Тези кораби бяха задържани и след това , след което беше проверено състоянието на тези кораби. . По съответен начин тези хора са задържани и преместени в Симферопол, където се определя мярка за неотклонение. В дадения случай, доколкото разбирам, дума става за тяхното задържане поради незаконно пресичане на границата на Руската федерация. Това е първо което бих искал да кажа, поясни посланикът.  Що се отнася до втория сюжет, защо се състоя тази провокация? Де факто тази провокация беше организирана от президента Порошенко в навечерието на президентските избори в Украйна. Знаете, че на 31 март са насрочени президентските избори, и затова президентът прави всичко възможно тези избори да не се състоят с оглед на низкия му рейтинг. . След ожесточени дебати във Върховната рада посочиха 10 региона от страната\", посочи Анатолий Макаров.\r\nПо такъв начин, разбирам, това военно положение предвижда потискане на правата на гражданите, забрана за дейността на политическите партии, забрана на митинги и много други забрани, въвеждане на комендански час и т.н. Така че, както вие разбирате, с оглед на случващото се, това е очевидна провокация на г-н Порошенко”, каза Макаров днес.   В отговор на въпрос какво е отношението към българската позиция, Анатолий Макаров каза: „Що се отнася до позицията на ръководството на България – да, чух изказването на г-н Радев на пресконференцията с президента на Полша, и становището на г-н Борисов. . Всичко, което става, изисква съответни разисквания, но очевидно е че беше извършено в териториалните води на Русия и затова моряците могат да бъдат върнати след като бъдат проведени следствени действия и определени по-нататъшни стъпки спрямо моряците. Поне сега съдът се изказа, че те ще бъдат задържани за 30 дни”.    На въпрос как виждат пътя към деескалация на напрежението, Макаров отговори: „Това най-първо зависи от това, в каква степен ще се изпълняват Минските споразумения. Сега сме свидетели на политическата борба, която преминава в Украйна в навечерието на президентските избори, насрочени за 31 март”. ”, каза още посланик Макаров, запитан за отношенията между Украйна и Русия.", "date": "2018.11.28", "title": "Руският посланик у нас: Инцидентът с Украйна е провокация, изявленията на България - премерени"}
{"url": "https://www.actualno.com/business/nad-8423-mln-sa-vizitite-ot-chujdenci-v-bylgarija-za-10-te-meseca-na-2018-g-news_708818.html", "text": "  Повече от 8,423 млн. са чуждестранните туристически посещения в България за периода януари- октомври тази година. Отчита се ръст от 4,9% спрямо същия период на предходната година. Това сочат анализите на Националния статистически институт, публикувани днес.     Данните са изключително позитивни и доказват, че България е все по-разпознаваема туристическа дестинация и привлича нарастващ брой чуждестранни гости, коментира министърът на туризма Николина Ангелкова. Тя допълни, че през 10-те месеца на годината се запазва устойчивата тенденция на увеличение и развитие на сектора от последните 3 години, което е и доказателство, че страната ни предлага висококачествен и конкурентен продукт. Надявам се да запазим добрите резултати в оставащия период на 2018 г. и да отчетем поредна успешна година за туризма, посочи министърът.   Водещ пазар за входящ туризъм у нас е Румъния, като пътуванията от съседната страна надвишават 1,218 млн., достигайки увеличение от 24%. Гърция и Германия се нареждат на второ и трето място, като посещенията от тях са съответно близо 932 хил. и повече от 822 хил.\r\nКласацията на топ 10 пазари за международни туристически посещения се допълва от Турция, Русия, Македония, Полша, Великобритания, Сърбия, Украйна.  От януари до октомври значителни ръстове се отчитат на редица от пазарите, включени в топ 50 за входящ туризъм у нас. Гостите от Израел са с 19,5% повече, от Молдова – 12 на сто увеличение, от Испания се отбелязва 16 на сто нарастване. От САЩ ръстът на туристите е с 11,8 на сто, а от Словакия и Норвегия чуждестранните посещения нарастват съответно с 12,3% и 32,9 на сто.", "date": "2018.11.28", "title": "Над 8,423 млн. са визитите от чужденци в България за 10-те месеца на 2018 г."}
{"url": "https://www.actualno.com/europe/avstrija-reje-parite-za-imigrantite-news_708836.html", "text": "  Австрия финализира подробностите за съкращаване на социалните помощи, насочени към имигрантите - ход, който беше критикуван от защитниците на бедността и различни църковни групи.     Получаваните средства от имигрантите, чиито умения по немски език не са изчерпателни, ще бъдат орязани по силата на плана, договорен от управляващата дясноцентристка Народна партия (OeVP) и крайнодясната Партия на свободата (FPOe).   Правилата също ще бъдат затегнати за хората, за които се прецени, че не желаят да работят, пише БГНЕС.\r\nВ миналогодишните предизборни кампании двете партии обещаха да се справят с нелегалната имиграция, като същевременно намалиха данъците и бюрокрацията, а през декември се съгласиха да споделят властта.  Според новия план минималното месечно плащане ще бъде 863 евро. За търсещите убежище с лош немски или английски обаче парите ще бъдат намалени на 563 евро.\r\nМинистърът по социалните въпроси на Партията на свободата Беате Хартингер-Клайн обобщи целите на новите мерки: \"Първо, справедливостта за австрийците. Чужденците трябва да чакат. Това е от голяма полза за нашите граждани\".", "date": "2018.11.28", "title": "Австрия реже парите за имигрантите"}
{"url": "https://www.actualno.com/healthy/jajcekletki-se-tyrguvat-za-1500-leva-na-chernija-pazar-news_708665.html", "text": "        Търговията се осъществява с обяви в някои от популярните сайтове за онлайн пазаруване, както и в сайтовете за майки. В Гърция яйцеклетки от българка могат да се купят приблизително за същата цена. Там се търгуват между 850 и 1000 евро, споделят жени, които търсят материал, за да заченат in vitro. На пръсти се броят тези, които действително даряват, показва проверка на    Жените трудно се наемат да станат дарителки тъй като изискванията са строги и е необходимо време, което означава отсъствие от работа, поясни проф. Иван Козовски, един от пионерите в метода асистирана репродукция у нас. , каза изтъкнатият специалист проф. Атанас Щерев и поясни, че от там може да се вземе материал от всякакви националности, дори от българи, които са дарили в чужбина. Обикновено тези, които идват, са хора с нисък социален статус, необразовани, дори неграмотни, психическата им характеристика е лоша, каквито не се приемат за дарители, поясни той и допълни, че дори мераклията да отговори на условията, може да се окаже, че спермата му не отговаря на изискванията за качество.  Според специалисти, работещи in vitro, проблем за отлива на желаещи е и фактът, че по смисъла на Закона за за трансплантация на органи, тъкани и клетки, Закона за здравето, както и на Наредбата за дейностите по асистирана репродукция На дарителите се броят само пари, колкото е дневната им надница заради отсъствието от работа, командировъчни и пътни разходи, ако са от друго населено място. До преди петнадесет години на сперматодарителите не само се покриват дневните разходи, но им се плаща и процент от минималната работна заплата за страната. По време на соца, когато ин витро процедурите у нас прохождат, на калпак се броят по 75 лева, което представлява половината от минималната работна заплата тогава.\r\nЗа да има достатъчно дарители в България трябва да се заплаща определен процент от минималната работна заплата. Така хората ще бъдат стимулирани, заяви проф. Иван Козовски, който има свой медицински център във Варна.   Проблем е и оскъпеният транспорт, ако се налага една епруветка с материал да бъде превозена от столицата до друг град. Веднъж се плаща за изминатите километри и втори път - за специалния преносим дюаров съд, поддържащ температура минус 196 градуса по Целзий, при която сперматозоидите се замразяват, без да губят оплодителните си способности след размразяване. Така превозването на епруветка със сперматозоиди за оплождане ин витро от София до Пловдив излиза около 300 лева, до Варна и Бургас цената скача до 550-600 лева. Бъдещите родители не плащат веднага. Направените разходи по доставката им се калкулират впоследствие в цената на асистираната репродукция.    ", "date": "2018.11.28", "title": "Яйцеклетки се търгуват за 1500 лева на черния пазар"}
