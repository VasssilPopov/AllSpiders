{"url": "https://www.actualno.com/varna/protestirashtite-vyv-varna-poiskaha-naroden-syd-news_706832.html", "text": "  Днес варненци отново излязоха на протест пред сградата на общината. Исканията на недоволните граждани са за Народен съд и смяна на цялата система.     \"Живеем зле, затова излязохме отново днес. Трябва промяна на цялата система!\", скандираха те.   Протестиращите отново проведоха шествие по централните булеварди, като в него се включиха и шофьори.", "date": "2018.11.18", "title": "Протестиращите във Варна поискаха Народен съд"}
{"url": "https://www.actualno.com/europe/makron-prizova-za-po-silna-i-obedinena-evropa-news_706802.html", "text": "  Френският президент Еманюел Макрон заяви в Берлин, че Европа трябва да бъде по-силна и по-обединена, за да успее да опази света от хаос, съобщава АФП, цитирана от БГНЕС.     „Европа и по специално френско-германската дружба трябва да направят всичко по силите си, за да не позволят на света да поеме по пътя на хаоса и да го ръководят по пътя на мира”, заяви Макрон в речта си пред Бундестага. „Ето защо Европа трябва да бъде по-силна… и по-обединена”, подчерта той.   Пред депутатите в германския парламент френският президент напомни, че именно от Европа е дошла инициативата срещу климатичните промени и за по-голямо използване на зелената енергия с цел опазване на природата. По думите му сега Европа трябва да бъде инициатор за действия свързани с миграцията, сигурността и многостранния подход към търговията. „Трябва д сме по-обединени, за да можем да посрещнем новите предизвикателства”, категоричен бе той.\r\nПо-рано през деня френският президент Еманюел Макрон и германският канцлер Ангела  Меркел положиха венци на и цветя на мемориала Нойе Вахе в Берлин,  издигнат в памет на жертвите на войните и диктатурата.  Нойе Вахе е бивш пруски гарнизон, който през 1993 година е превърнат в  мемориал на загиналите във войните. В него е поставена известната  статуя „Майка с мъртвия си син”, символизираща страданията на жертвите  на военни действия.\r\nПосещението на Макрон и втората му среща с Меркел само в рамките на  седмица идва на фона на мащабните протести срещу поскъпването на  горивата във Франция.   ", "date": "2018.11.18", "title": "Макрон призова за по-силна и обединена Европа"}
{"url": "https://www.actualno.com/curious/sedmichen-horoskop-za-19-25-noemvri-news_706804.html", "text": "        През тази седмица ще трябва да проявите желязна дисциплина, ако искате да постигнете желаните резултати. Няма да имате много настроение за работа, но трудна ще е само първата крачка. В средата на седмицата ще направите приятно откритие за самите вас. Тогава ще имате своя успех на любовния фронт. Сега не е моментът да настоявате да получите всичко, което искате. Седмицата ще започне с някои противоречия с партньора ви. Ще бъдете изправени пред внезапно изникнала ситуация и разрешаването ѝ ще предизвика спор между двама ви. Не търсете победа. Сега наистина е важно да намерите общ език - все пак става въпрос за бъдещето ви заедно. Периодът е добър за всякакви процедури, свързани с подобряването на външния ви вид.   Тази седмица най-важната ви задача ще бъде да намалите темпото. Не забравяйте, че сега е моментът за започването на нови дела. В личния живот може да се върнат хора от миналото ви. Не реагирайте с обида, но и не давайте шанс на някой, който вече ви е наранил. Запазете хладнокръвие и бъдете възпитани. В края на седмицата може да ви обхване тревожност, която да прерасне в агресия. опитайте се да не търсите утеха в алкохол. Бъдете внимателни при приема на лекарства.     Тази седмица може да изникне неочакван въпрос за решаване в личен план. Ще ви се наложи да балансирате внимателно, за да не нараните никого от близкото ви обкръжение. В средата на седмицата може да почувствате изтощение. Ако смятате, че сте направили всичко по силите ви просто оставете нещата да се развиват от само себе си. Понякога това е най-доброто, което може да се направи.  В здравословно отношение не подценявайте падането на температурите. Вземете профилактични средства, които да засилят имунната ви система.    Тази седмица ще имате някои трудно при постигането на ваши лични цели. Не се налагайте на всяка цена. Победата ви няма да е толкова сладка. Сега не е моментът и за губене на време в напразни илюзии. Стъпете здраво на земята и преценете кои ще са най-безопасните и печелившите ви действия. В средата на седмицата няма да имате особена полза от това да сте в центъра на събитията. В личните отношения се постарайте да не си припомняте минали обиди и да търсите сметка за тях. Тази седмица ще имате невероятен успех на любовния фронт. Няма да има човек, който да може да ви устои. Самостоятелните представители на знака ще имат поредица от срещи и вълнуващи преживявания. Онези от вас, които са във връзка може спокойно да отправят своето предложение за брак. В цялата върволица от емоции не забравяйте за родителите ви. Намерете време да им се обадите и да ги посетите.   Тази седмица може да се окаже решаваща за вас. Дори това да не се изразява в събития към вас ще се върнат последиците от много случки от миналото. Сега ще осъзнаете по-добре случилото се и ще направите истинските изводи. Най-сетне ще видите реалната ситуация. Не забравяйте, обаче че сега не е подходящ момент за действие. Плетете си кошницата тихомълком и не подсказвайте, че кроите вашите планове.    Тази седмица ще преживеете сериозна промяна на обстоятелствата. Имало е знаци, че това рано или късно ще се случи и сега напрежението е нараснало. Ако превъртите лентата назад ще проследите последователността на събитията и ще ви бъде по-лесно да приемете случващото се. Не забравяйте, че кризата е просто етап от развитието нагоре. Тази седмица ще имате нужда от повече топлина. Не започвайте да я търсите навън, а открийте нещата вътре във вас, които ви карат да се чувствате по-добре. Всяко разнообразие сега ще ви се отрази благоприятно. В средата на периода може да получите обаждане от ваши стари приятели. Срещата с тях ще ви покаже колко много път сте изминали и колко сте постигнали в израстването ви. В края на седмицата намерете време за изкуство, което да ви вдъхнови.    Тази седмица може да получите интересни бизнес предложения. Отделете повече време да проучите новите ви партньори и тяхната дейност. Опитайте се да се свържете с бивши техни колеги. Не забравяйте, че сега не е подходящ момент за започването на нови дейности или проекти. Оставете всичко да отлежи. В личен план е време за прошка, осмисляне на миналото и даването на шанс. Тази седмица ще се обърнете към забравена дейност, за която сте мислили, че нямате достатъчно ресурси. Направете внимателно първите крачки. Ще се изненадате колко много ви е дал предишния опит. Събитията ще ви сближат повече с близките ви. Ще радвате на взаимност и разбиране от страна на любимите ви хора. Това е добър повод за семейно събиране. Не се пресилвайте с организацията. Най-важното е да сте заедно. Тази седмица се опитайте да отметнете някои стари задачи. Сега те ще се развият много по-бързо, отколкото сте очаквали. Не се обвинявайте, че сте се забавили, просто не им е дошло времето. В средата на седмицата не отказвайте покана за среща. Може да ви е неприятно, но поне няма да дадете повод за критики. В личен план направете всичко по силите ви да бъдете по-умерени. Ако нещо ви ядоса - бройте до 1000 и излезте да се разходите. След това реагирайте.", "date": "2018.11.18", "title": "Седмичен хороскоп за 19-25 ноември"}
{"url": "https://www.actualno.com/curious/dneven-horoskop-za-19-noemvri-news_706811.html", "text": "        Всяка сложна ситуация, в която попаднете днес - приемете с чувство за хумор. Това ще бъде единственият сигурен начин да намалите напрежението и неблагоприятните последици от случващото се. Днес не се колебайте да бъдете по хладнокръвни от обикновено. Съдбата не ви жали много - защо вие трябва да жалите околните?   Няма никаква трагедия в това, ако не успеете да постигнете всичко, което сте си набелязали. Наличните резултати са напълно достатъчни. Няма човек, който да може да свърши повече от вас в дадения момент.     Ако имате каквито и да било съмнения в дейността ви за деня - най-добре не я започвайте. Вероятността да поемете по грешен път и да направите много грешки е голяма.    През този ден не предприемайте нищо ново. Има да извървите още път към мечтаната цел, но денят ви е даден за премерени усилия. Днес не си поставяйте неизпълними цели. Съобразете се с наличностите и реалностите около вас. Ще имате достатъчно време за изява и постижения, но то все още не е дошло.   Този понеделник намерете начин да се разтоварите психически. Колкото и да премисляте всичко, то няма да доведе до по-бързото разрешаване на проблемите. Сега имате нужда от почивка.    Този понеделник не бързайте да се сърдите и да осъждате. Човекът до вас има своите притеснения, които все още не е готов да сподели с вас. Проявете търпение. Този понеделник ви очаква приятна изненада. Това може да бъде пратка с подаръци, замислени отдавна и с нетърпение изпратена до вас. Има толкова много хора, които ви обичат.    Този понеделник не приемайте веднага предложение за сътрудничество. Опознайте добре деловите партньори и отделете достатъчно време да се запознаете с предишната им дейност. Този понеделник не давайте обещания на думи. Действията ви ще говорят много повече за вас - за уменията и намеренията ви. Този понеделник бъдете сигурни в доброто развитие на нещата. Действайте така, сякаш сте сигурни, че всичко ще протече по план.", "date": "2018.11.18", "title": "Дневен хороскоп за 19 ноември"}
{"url": "https://www.actualno.com/europe/papata-se-objavi-sreshtu-socialnoto-neravenstvo-news_706793.html", "text": "  Папа Франциск се обяви срещу социалното неравенство и призова богатите да чуят гласа на тези в нужда. Светият отец отбеляза Световния ден на бедните във Ватикана, съобщава АФП, цитирана от БГНЕС.     Франциск отслужи традиционната меса в базиликата „Свети Петър”, на която присъстваха около 6000 бедни.   „Викът на бедните всеки ден става по-силен, но се чува все по-малко, задушен от силата на имащите, които са малко, но стават все по-богати”, заяви папата малко преди традиционния обяд, който даде за 1500 изпаднали в беда хора и техни близки. Папата сподели с тях храната – лазаня, картофено пюре и тирамису, която бе поднесена в огромната зала Пол Шести, разположена в непосредствена близост до базиликата, и която обикновено се използва за аудиенции и конференции.\r\nВатиканът предостави и безплатни лекарски прегледи на нуждаещите се. Миналата година над 600 души получиха медицински грижи – инициатива, предложена от самия папа.  ", "date": "2018.11.18", "title": "Папата се обяви срещу социалното неравенство "}
{"url": "https://www.actualno.com/crime/naj-serioznijat-incident-na-protestite-do-19-ch-driftirasht-shofior-v-sofija-news_706821.html", "text": "  Най-сериозният инцидент през деня на протести е бил дрифтиращ шофьор на площад Народно събрание в София. Това съобщиха от МВР като обобщение на деня.     Полицията е задържала шофьора. Той е дрифирал с лек автомобил Фолксваген Голф на площад \"Народно събрание\", докато там се е провеждал протест. Младежът е набор 1998г. и е криминално проявен. Това съобщиха на брифинг в СДВР, предаде репортер на БГНЕС.   Нарушителят е отведен в близкото 5 РПУ. Направен му е тест за алкохол и наркотици, които са отрицателни. Образувано е бързо полицейско производство за хулиганство. От полицията отдават смятат, че причината за неговите действия е повишен адреналин.\r\nОТ МВР съобщиха, че днешните протести са преминали без сериозни нарушения на реда. В цялата страна има едва петима задържани.  В района на град Левски са съставени четири акта по Закона за движение по пътищата, задържан е и протестиращ, който е управлявал автомобил след употреба на наркотично вещество.\r\nНа територията на Велинград са съставени пет акта за неизпълнение на полицейско разпореждане и неправомерно затваряне на пътен участък.   ", "date": "2018.11.18", "title": "Най-сериозният инцидент на протестите до 19 ч.- дрифтиращ шофьор в София"}
{"url": "https://www.actualno.com/europe/protest-na-transseksualni-v-kiev-zavyrshi-sys-sblysyci-news_706814.html", "text": "  Крайнодесни активисти прекъснаха протест на трансексуални в украинската столица Киев, призоваващи за повече права на сексуалните малцинства, съобщава Би Би Си.     Две млади жени бяха атакувани със сълзотворен газ и обсипани с обиди и се наложи полиция за борба с безредиците да се намеси, за да може пострадалите да получат медицинска помощ. Канадският журналист Майкъл Колбърн, отразяващ протеста, е бил ударен в лицето.   Според друг репортер охраняващите полицаи не направили нищо, за да предотвратят сблъсъците. Органите на реда отрекоха обвиненията, съобщава БГНЕС.\r\nХомофобията все още е широкоразпространена в Украйна, въпреки че властите дадоха разрешение за демонстрацията, в която се включиха около 30 души.  ", "date": "2018.11.18", "title": "Протест на транссексуални в Киев завърши със сблъсъци "}
{"url": "https://www.actualno.com/europe/zadyrjaha-shestima-aktivisti-na-grijnpijs-news_706807.html", "text": "  Шестима активисти на природозащитната организация „Грийнпийс” бяха задържани, след като успяха да се качат на танкер, превозвач палмово масло, в знак на протест срещу унищожаването на природата, съобщава Ройтерс.     Активистите бяха арестувани от капитана на кораба „Столт Тенасити”, на който се качили край бреговете на Испания. Танкерът превозвал суровината са „Вилмар Интернешънъл” в Сингапур – най-големият преработвател в света на палмово масло. „Грийнпийс” обвинява компанията в изсичането на горите, за да бъде произвеждана суровината. Екоактивистите призоват да се спре потреблението на палмово масло, за да се докаже, че то „не е замърсено от изсичането на горите и нарушаването на човешките права”.   Палмовото масло се използва за направата на маргарин, сапун и биодизел, припомня БГНЕС. Опасенията на природозащитниците са, че за производството му се изсичат огромни горски площи и се разорават торфени полета, на които се изграждат плантации – които от своя страна изпускат в атмосферата огромно количество парникови газове, виновни за глобалното затопляне.", "date": "2018.11.18", "title": "Задържаха шестима активисти на \"Грийнпийс\" "}
{"url": "https://www.actualno.com/society/obobshtenie-na-protestite-s-poveche-naprejenie-na-njakoi-mesta-snimki-news_706824.html", "text": "  Като цяло днешният ден на протест против лошия стандарт на живот, против правителството, против цените на горивата и против по-високите данъци преминаха спокойно.     Според данни на МВР в цялата страна са излезли 1780 автомобила и 3500  протестиращи. За сравнение - в цяла България протестите охраняваха . Арестувани са 4-5 души, но полицията не вижда сериозни  проблеми от случилото се през деня.\r\nВ Бургас имаше сблъсъци между протестиращи и полиция. Те започнаха в 12:00 часа, като в общи линии протестът приключи към 17:00 часа, след блокада на АМ \"Тракия\", при село Ветрен. От ОДМВР Бургас категорично отрекоха да е имало полицейско насилие, след като протестиращи се оплакаха пред Нова телевизия, че са били избутани встрани от пътя от жандармерията, която е направила кордон с щитове.   имаше и при граничен пункт Кулата. През деня там имаше двучасова блокада, като протестиращи стигнаха до пункта преди жандармерията. Логично се стигна до сериозен трафик. \"Бутат ни, отстъпете назад, има ли смисъл да отстъпваме – за каузата сме. Това е резултатът от супер резултатите на България. Някой си мисли, че е успял по този начин\", коментираха двама от протестиращите.\r\nВ Хасковско имаше протест, който стигна до блокада на пътя към Гърция. Полиция спря автошествието преди Свиленград, но то заобиколи, смеси се с протестиращи от Свиленград, като на магистралата имаше изказано взаимно уважение между полицията и протестиращите.    В Ямоболско имаше блокади към ГКПП Лесово и към АМ \"Тракия\". Нямаше обаче сериозни инциденти.\r\nВ Северозападна България протести имаше в Монтана, - където имаше искания за по-чист въздух предвид постоянните проблеми, . В София протестът приключи около 18:00 часа, като всъщност имаше четири заявени протеста, само че като брой хора не се събраха повече от няколкостотин души. Най-интересното е, че в ранния следобед е имало автомобил, с който са правени на жълтите павета. Не се мина и без традиционната блокада – на \"Орлов мост\". Пред репортер на някои протестиращи коментираха, че идващи от Перник и Пазарджик хора са били спрени още при Владая, за да не се присъединят към протеста на жълтите павета, но според други данни идващи , като видели, че в столицата няма толкова много хора, колкото би трябвало по мнението на протестиращите.", "date": "2018.11.18", "title": "Обобщение на протестите - с повече напрежение на някои места (СНИМКИ)"}
{"url": "https://www.actualno.com/sofia/protestirashti-ot-pernik-doshli-do-sofija-i-si-trygnali-news_706815.html", "text": "  Малоброен остава протестът в София. Заваля сняг.     Около 50 автомобила от Перник са се озовали на празен площад около храм - паметника Ал. Невски. Изненадващо, колите са тръгнали обратно към града през автомагистрала Люлин. Информацията е на BTV.   Все още има засилено полицейско присъствие в центъра на София.", "date": "2018.11.18", "title": "Протестиращи от Перник дошли до София и... си тръгнали"}
{"url": "https://www.actualno.com/gabrovo/v-gabrovo-i-pleven-syshto-protestiraha-news_706801.html", "text": "  Около 300 души се включиха в днешния протест в срещу ниския стандарт на живот у нас. Протестиращите се събраха пред Спортната зала в града, както и миналата неделя. Шествията на пешеходци и коли затрудниха движението в центъра:     \"Протестира се абсолютно срещу всичко и най-вече срещу тези, дето си ги храним горе и им даваме заплати! Да си тръгнат\", заявиха хората   В над 100 коли преминаха в протестно автошествие. Граждани проведоха и пешеходен протест по централните улици на града. По време на автопохода стотици водачи заредиха на една от бензиностанциите гориво за дребни суми в знак на протест срещу високите цени на горивата. Някои изявиха желание за промяна на избирателната система, предава БНР.  ", "date": "2018.11.18", "title": "В Габрово и Плевен също протестираха"}
{"url": "https://www.actualno.com/society/novinite-naj-vajnoto-za-denja-18-noemvri-news_706805.html", "text": "   Екипът на събра за вас най-важното от деня, 18 ноември.       Като цяло днешният ден на протест против лошия стандарт на живот, против правителството, против цените на горивата и против по-високите данъци преминаха спокойно. Според данни на МВР в цялата страна са излезли 1750 автомобила и 3500 протестиращи. За сравнение - в цяла България протестите охраняваха 2000 полицаи. Арестувани са 4-5 души, но полицията не вижда сериозни проблеми от случилото се през деня. Безспорно обаче от Кулата показа, че нещата не минаха съвсем безпроблемно.   Най-сериозният инцидент днес е бил дрифтиращ шофьор на площад Народно събрание в София. Това съобщиха от МВР като обобщение на деня. Полицията е задържала шофьора. Той е дрифирал с лек автомобил Фолксваген Голф на площад \"Народно събрание\", докато там се е провеждал протест. Младежът е набор 1998г. и е криминално проявен. Два сутрешни телевизионни блока, двама \"лидери\" на \"патриотите\" в България (бел. ред. - кавичките не са случайно поставени!) - така започна политическата неделна сутрин в България. Красимир Каракачанов и Волен Сидеров проведоха задочен диалог, в който взаимно си обясняваха нещата от политическия живот, кой как трябва да се държи, кой как не се държи и какво трябва да се промени.     ГЕРБ нямат експертен капацитет на управление, каза пред БНР Татяна Дончева - лидер на „Движение 21“. Според нея протестите са ескалация, следствие на некомпетентните решения на управляващите. \"Атанас Атанасов от “Демократична България“ обясни защо партията не се е присъединила и не е подкрепила протестите, а е нарекла това, срещу което протестират хората, „Коалицията Лукойл“. „Тези протести са изключително шарени, там според нас, има хора, които са вкарани от властта вътре, за да бъдат провокатори“, каза той пред БНР.    Готвените в Евросъюза промени спрямо бранша ще доведат до фалит на фирми, сигурни са превозвачите. В декларацията се подчертава, че \"приемането на балансирани, недискриминиращи, пропорционални и практически правила, които отчитат секторните специфики на отделните държави-членки е ключът към намиране на подходяща формула за промяна на законодателството на ЕС\". Зад \"пакет за мобилност\" застават големите страни като Франция, Германия, Австрия и Италия. Забавянето на ремонта на центъра по проекта за зелена и достъпна среда в центъра на Стара Загора се е забавил по обективни и субективни причини според кмета на общината Живко Тодоров. По време на отчета за дейността на администрацията му през 2018 година той обясни, че за няколко месеца строителството било спряно от Института по паметниците на културата заради откритите гробове пред общината, които трябвало да се проучат от археолозите. Европейската комисия не може да започне наказателна процедура срещу Италия заради прогнози. Това каза пред БНР италианският икономист д-р Симоне Романо. По думите му заложените параметри в бюджета на страната за догодина са прогнозни, а не вече доказани числа. Правоохранителните органи на Чехия са поискали от прокуратурата на швейцарския кантон Цюрих информация за банковите сметки на министър-председателя на републиката и лидер на Политическо движение \"Действие на недоволните граждани\" Андрей Бабиш, който е разследван по делото за незаконното придобиване на компанията \"Щъркелово гнездо\". Броят на жертвите на горския пожар в американския окръг Бют, Северна Калифорния нарасна от 71 на 76 души. Както съобщава Ройтерс, това е заявил на пресконференция шерифът на Бют Кори Хонеа. Така общият брой на загиналите при пожарите, които в този момент горят в Калифорния, вече е 79 души. Папа Франциск се обяви срещу социалното неравенство и призова богатите да чуят гласа на тези в нужда. Светият отец отбеляза Световния ден на бедните във Ватикана. „Викът на бедните всеки ден става по-силен, но се чува все по-малко, задушен от силата на имащите, които са малко, но стават все по-богати”, заяви папата малко преди традиционния обяд, който даде за 1500 изпаднали в беда хора и техни близки. Една от седемте картини, които бяха откраднати през 2012 година от холандския музей „Кунстхал” в Ротердам, е била открита в Румъния.Седемте шедьовъра дело на Пабло Пикасо, Клод Моне, Пол Гоген и Люсиен Фройд, Мейер де Хаан и Анри Матис бяха откраднати при един най-дръзките обири в света за последните десетилетия, който според полицията продължил само три минути. Преди шест години холандските медии пък го определиха като „кражбата на века”.", "date": "2018.11.18", "title": "Новините: Най-важното за деня, 18 ноември"}
{"url": "https://www.actualno.com/politics/predsedateljat-na-dsb-s-objasnenie-zashto-demokratite-ne-sa-na-protestite-news_706790.html", "text": "  Лидерът на ДСБ Атанас Атанасов обясни защо формацията \"Демократична България\" не се е присъединила и не е подкрепила протестите. \"Тези протести са изключително шарени, там според нас, има хора, които са вкарани от властта вътре, за да бъдат провокатори\", каза той пред БНР.     “По отношение на основния проблем, поради който започна това обществено недоволство – цените на горивата, никой не я назовава тази коалиция “Коалицията Лукойл“, тя е видна с просто око. Защото с този закон, лобисткия, който накратко ние наричаме \" \", ликвидираха изцяло конкуренцията в този сектор в услуга на монополиста “Лукойл\", настоя Атанасов.   Според него не може да не се посочат конкретни факти. \"Съпругът на Корнелия Нинова се издържа от \"Лукойл\". Борисов - преди да влезе в политиката, най-големите доходи, които получаваше неговата охранителна фирма, беше от това, че охраняваше тръбата на \"Лукойл\". Тази коалиция контролира в един аспект българския политически живот и никой не смее да я пипне“, каза той.\r\n\"Вижте - тук няма управляващи и опозиция. Става въпрос за едни корупционни вериги, през които се контролира политическото статукво в държавата. И тия свръхпечалби, които, къде отиват - отиват в Москва“, констатира Атанас Атанасов.  Атанасов обаче не коментира факта, че в самия край на работната седмица, т.е. преди два дни, средната цена на в бензиностанциите на \"Лукойл\" беше по-ниска от средната за България - 2,16 лева на литър срещу 2,19 лева на литър. А днес, 18 ноември, средната цена в \"Лукойл\" е 2,11 лева на литър при средна цена от 2,13 лева на литър, според данните на специализираната платформа fuelo.net.\r\nСпоред съпредседателя на \"Демократична България\" \"Обединени патриоти\" са изкуствено изградена коалиция, а Борисов е просто властелин на обществените поръчки.   \"Борисов и тези, с които той работи, си изработиха механизъм да създават коалиции \"патерици\", които впоследствие да изяждат… Борисов е властелин на обществените поръчки. Той работи само да разпределя общите ни пари в онези тесни обръчи от фирми, с които държи властта. Всичко друго е пиар. Това е абсолютно изкуствено изградена коалиция. В последния етюд да бъде отстранен Валери Симеонов - кой влезе в острата атака? Ами коалиционният му партньор\".    ", "date": "2018.11.18", "title": "Председателят на ДСБ с обяснение защо демократите не са на протестите"}
{"url": "https://www.actualno.com/society/snjag-vali-v-planinite-pytishtata-sa-prohodimi-pri-zimni-uslovija-news_706809.html", "text": "  Сняг вали в планините, най-голяма е снежната покривка на връх Ботев – 16 см. Това съобщиха за Агенция „Фокус“ от Националния институт по метеорология и хидрология (НИМХ) към БАН.     Към 14.00 часа сняг е валял главно в планините, а в крайните южни райони преваляванията са били от дъжд. Най-голяма е снежната покривка на връх Ботев – 16 см, на Рожен – 9 см, а на Черни връх – 1 см. Очаква се през следващите часове да има снеговалежи и в по-ниските части.   От полицията напомнят на водачите да шофират внимателно и със  съобразена с пътната обстановка скорост. Всички пътища в страната са  проходими при зимни условия. Към този час трафикът през граничните  пропускателни пунктове е нормален.\r\nОбилен снеговалеж има в района на 62-и км на автомагистрала  „Тракия“. Усложнена е и пътната обстановка на територията на Смолян. В  обедните часове за кратко бе затворен за движение и проходът „Петрохан“  заради аварирал тир. С помощта на техника тежкотоварният автомобил е  отстранен от пътя.  ", "date": "2018.11.18", "title": "Сняг вали в планините, пътищата са проходими при зимни условия"}
{"url": "https://www.actualno.com/society/mvr-protestnite-dejstvija-preminavat-bez-seriozni-narushenija-news_706810.html", "text": "  Полицейски служители в цялата страна са ангажирани в опазването на обществения ред и сигурността в страната във връзка с обявените за днешния протестни действия. До този момент те преминават без сериозни нарушения на обществения ред. От началото им са регистрирани няколко нарушения. Това съобщиха от пресцентъра на МВР.     В района на град Левски са съставени четири акта по Закона за движение по пътищата, задържан е и протестиращ, който е управлявал след употреба на наркотично вещество. На територията на Велинград са съставени пет акта за неизпълнение на полицейско разпореждане и неправомерно затваряне на пътен участък. В София шофьор на лек автомобил е задържан, след като е дрифтирал в района на пл. „Народно събрание“ и не се е подчинил на полицейско разпореждане.   От МВР напомнят, че законите важат за всички и призовават протестиращите задължително да спазват дадените от полицейските служители разпореждания.", "date": "2018.11.18", "title": "МВР: Протестните действия преминават без сериозни нарушения"}
{"url": "https://www.actualno.com/europe/50-sm-snejna-pokrivka-po-njakoi-planini-na-gyrcija-news_706826.html", "text": "  Половин метър сняг натрупа в някои планински райони на Гърция, а влошаването на времето предизвиква проблеми за транспорта в голяма част от страната, предаде в.„Катимерини“, цитиран от БНР.     Сняг падна в много области на страната, а движението на превозните средства в много участъци на пътната мрежа в Централна Македония и в префектура Трикала се извършва само с вериги.   50 сантиметра достигна снежната покривка в планината Оса (Кисавос) в Тесалия. Заради падналия сняг утре ще бъдат затворени училищата в община Флорина.\r\nПо-рано бе съобщено, че заради силния вятър в Йонийско море е прекъснато крайбрежното корабоплаване между континентална Гърция и островите Закинтос и Кефалония.  Не се движат и фериботите от открит тип между Игуменица и Керкира (Корфу). Нормално е движението на фериботите от закрит тип. Ограниченията за корабоплаването ще останат в сила поне до късния следобед.", "date": "2018.11.18", "title": "50 см снежна покривка по някои планини на Гърция"}
{"url": "https://www.actualno.com/society/jylt-kod-za-snegovaleji-v-cjalata-strana-v-ponedelnik-news_706816.html", "text": "  Жълт код за дъжд и снеговалежи е обявен за цялата страна на 19 ноември. Това съобщиха от Националния институт по метеорология и хидрология (НИМХ). Снеговалежи ще има в областите Видин, Монтана, Враца, Плевен, Ловеч, Габрово, Велико Търново, София - град, София – област, Перник и Кюстендил, където количествата ще са между 10 и 25 л/кв. м., а снежна покривка в планинските райони - до 10 см. През втората половина от деня валежите от югозапад ще спират.     В четири области - Благоевград, Пазарджик, Пловдив и Смолян, се очакват значителни валежи предимно от дъжд, а в планинските райони в нощните часове и от сняг. Количествата ще са между 20 и 30 л/кв. м. Снежна покривка в планината ще бъде до 10-15 см.   Интензивни валежи от дъжд се очакват в областите Кърджали, Хасково, Сливен, Стара Загора, Ямбол, Търговище, Русе, Разград, Шумен, Добрич, Варна, Бургас и Силистра. Количествата ще са между 20 и 30 л/кв. м.", "date": "2018.11.18", "title": "Жълт код за снеговалежи в цялата страна в понеделник"}
{"url": "https://www.actualno.com/society/goljamo-zadrystvane-na-podbalkanskija-pyt-zaradi-katastrofa-snimka-news_706828.html", "text": "  Верижна катастрофа е станала факт на Подбалканския път, близо до село Саранци - по пътя, който води покрай Горна Малина към София.      Заради катастрофата има много сериозно задръстване, съобщава репортер на . Катастрофата се е случила преди малко над час, като има информация за пострадали. На място са дошли линейки.\r\nПътуващите в посока от София се отклоняват.  ", "date": "2018.11.18", "title": "Голямо задръстване на Подбалканския път заради катастрофа (СНИМКА)"}
{"url": "https://www.actualno.com/blagoevgrad/protestite-v-ugozapapada-shvatki-s-jandarmerija-razlichni-vodachi-i-zatvoren-pyt-video-news_706830.html", "text": "  Днес се проведе втората вълна от протести в благоевградско. Блокадите и барикадите нямаха мащабния характер от миналата седмица, но за сметка на това не минаха без проблеми.     Първи бойкотът си обяви Благоевград. Градът се очакваше да излезе утре на мирен пешеходен протест от 18:30 часа, но изненадващо част от организаторите излязоха и днес. Малко повече от 30 души се събраха пред  паркинга на голям хранителен магазин, след което се озоваха на Полигона. Там обаче ги причакваше жандармерия, която не им позволи да затворят Е79.\r\nСмятаният за организатор на протестите в Благоевград Александър Стамболийски се появи на протеста на Полигона, но като чели се разграничи от идеята за тази проява. Той подчерта, че официалния протест в Благоевград остава утре, каквото е и уведомлението до МВР, както и че призовава гражданите, той да премине мирно.\r\nВ Разлог, от друга страна не беше толкова кротко. Градът се обяви заедно с  Банско на протест и затвориха пътя край комплекс \"Реденка\", блокирайки пътя Симитли-Банско-Гоце Делчев. Скандирания с думите „Оставка” и „Мафия” съпътстваха шествието, а жандармерия отново пазеше за обществен ред. Благоевградско като цяло днес беше отрупано с жандармерия. Редица коли от София още сутринта паркираха в Благоевград и се заеха със задачата да спазват за правенето на протестни шествия, извън обявените такива.     Петрич беше най-силен откъм протести. Повече от 350 коли се отправиха към ГКПП Кулата, за да блокират отново изхода на България откъм Гърция, както миналата неделя. Жандармерия обаче се оказа отново на мястото и не им позволи. Появиха се сблъсъци, като органите на реда започнаха да изблъскват тълпата. Скандални клипове в мрежата дори показват виковете на мъж към жандармерията: \"Оставете ги! Ще ги смачкате. Ще смачкате хората\". Недоволството в Югозапада е голямо, а утре протестът в Благоевград се очаква да бъде мащабен. Десетки благоевградчани вече се заявили, че ще се присъстват, а в мрежата дори текат дебати да носят яйца и картофи, с които да замерват офисите на политическите партии в града.    ", "date": "2018.11.18", "title": "Протестите в Югозапапада - схватки с жандармерия, различни водачи и затворен път (ВИДЕО)"}
{"url": "https://www.actualno.com/europe/22-aresta-v-atina-pri-protesti-za-godishnina-ot-studentski-protesti-news_706768.html", "text": "  Гръцката полиция задържа 22-ма души при вчерашните стълкновения близо до Политехническия институт в централната част на Атина, съобщи гръцкият в. „Катимерини“. При сблъсъците са били ранени двама полицаи.     На 17 ноември гръцките студенти с демонстрации годишнина от окървавения бунт на Политехническия университет в Атина през 1973 година. В Атина и Соли се стигна до сблъсъци с полицията.   По-рано бе съобщено, че силите на реда са задържали осем души в Солун, след като анархисти мятаха по полицаите камъни и бутилки със запалителна течност.\r\nВчера хиляди хора се събраха на протестно шествие и пред американското посолство в Гърция по повод 45-ата годишнина от бунтовете на студенти от атинската Политехника, жестоко смазани от военната хунта на 17 ноември 1973 г.  ", "date": "2018.11.18", "title": "22 ареста в Атина при протести за годишнина от студентски протести"}
{"url": "https://www.actualno.com/america/traur-v-arjentina-zaradi-jertvite-v-potynala-podvodnica-news_706743.html", "text": "  Президентът на Аржентина Маурисио Макри обяви тридневен национален траур за жертвите на изчезналата преди година подводница „Сан Хуан“, която беше открита от американската компания „Оушън инфинити“, предаде ТАСС, цитирана от БНР.     Връзката с подводницата, отплавала от аржентинското пристанище Ушуая с 44-членен екипаж, прекъсна на 15 ноември 2017 г.   На 30 ноември военноморските сили обявиха, че прекратяват спасителната операция, но издирването продължи.\r\nЧасове след като обяви, че „Сан Хуан“ е намерена, аржентинското правителство призна, че не е в състояние да извади съда, което разгневи близките на моряците.  ", "date": "2018.11.18", "title": "Траур в Аржентина, заради жертвите в потънала подводница"}
{"url": "https://www.actualno.com/starazagora/hrishteni-bylgarskijat-dom-na-rajskata-jabylka-news_706822.html", "text": "         \"Това мащабно събитие е възможно да се случи само с обединените усилия на всички живущи в селото. Това се случва с душа и неуморен труд - благодаря на всички, които спомагат да се случват такива празници”, поздрави хрищенци заместник-кметът на община Стара Загора Иванка Сотирова. Радка Желева, кметица на Хрищени със задоволство съобщи, че посадените преди 12 години фиданки, когато се поставя началото на празника, вече пълнят кошниците и сърцата на хората от селото. Традиционно беше подредена тематична изложба на децата от детска градина „Лилия“ и основно училище „Христо Ботев“ в селото. Децата и групите за автентичен фолклор и за стари градски песни от Народно читалище “Стефан Генчев” (НЧ) пък се погрижиха за доброто настроение на празника в студения есенен ден.      Защо райска ябълка и защо в това село? През 30-те години на ХХ век местният свещеник отец Николай, приятел на главния овощар на Борис ІІІ, носи в Хрищени първите дръвчета райска ябълка, която идва от Китай и Япония. Днес в два от селските дворове има дървета на над 80 години, отрупани с плод. Повече от 150 са дърветата в селото - почти във всеки трети двор. Климатът в селото е добър за отглеждане и на други екзотични растения като нар, маслини, киви, лимон портокал…   е най-голямото село в община Стара Загора с повече от 2000 жители с постоянен адрес и около 300 с настоящ. В детската градина има 86 деца от яслена до подготвителна група, а в училището - 108 ученици от подготвителна група до 7-и клас.  за доста хора има странен вкус, но плодовете й имат богат и ценен химичен състав - калий, магнезий, желязо, калций, фосфор, манган, мед, йод. Съдържа провитамин А, както и С, Р, В1, В2, Е, пектинови вещества, глюкоза и органични киселини. Заради тях днес се използва за лечение на настинка и кашлица, анемия и стомашно-чревни нарушения, разранени венци, диабет, заболявания на щитовидната жлеза. ", "date": "2018.11.18", "title": "Хрищени - българският дом на райската ябълка "}
{"url": "https://www.actualno.com/curious/v-bukuresht-otkriha-otkradnat-shediovyr-na-pikaso-news_706774.html", "text": "  Една от седемте картини, които бяха откраднати през 2012 година от холандския музей „Кунстхал” в Ротердам, е била открита в Румъния, съобщава АФП, цитирана от БГНЕС.     Седемте шедьовъра дело на Пабло Пикасо, Клод Моне, Пол Гоген и Люсиен Фройд, Мейер де Хаан и Анри Матис бяха откраднати при един най-дръзките обири в света за последните десетилетия, който според полицията продължил само три минути. Преди шест години холандските медии пък го определиха като „кражбата на века”.   Според румънските власти вероятно откритото платно е „Глава на арлекин” на Пабло Пикасо, но автентичността на картината трябва да се потвърди.\r\nЧетирима румънски граждани през 2014 година бяха осъдени на по 6 години затвор за дръзката кражба. Съдът постанови те да платят и сумата от 18 милиона евро на застрахователите на картините. Един от членовете н престъпната група – Олга Догару, заяви при задържането си, че е изгорила картините в селцето Каркалиу в Източна Румъния, в опит да предпази сина си, след като не могли да ги продадат.  ", "date": "2018.11.18", "title": "В Букурещ откриха откраднат шедьовър на Пикасо "}
{"url": "https://www.actualno.com/asia/tejki-navodnenija-vyv-vietnam-ima-jertvi-news_706779.html", "text": "  Мащабни наводнения и свлачища взеха най-малко 12 жертви в централната част на Виетнам, съобщава АФП. Властите изпратиха стотици военни на помощ на пострадалите, за да помогнат при възстановяването на разрушените селища и отнесените пътища.     Проливните дъждове, които се изляха над централната провинция Тхан Хоа, причиниха огромни щети. Лошото време се дължи на тропическата буря Торажи, която се образува в Южнокитайско море. Придошлите води заляха десетки къщи и унищожиха подпорните стени на язовир.   Свлачища разрушиха основната магистрала, свързваща северната с южната част на страната. Прекъснати са и железопътни връзки. Десетки къщи са погребани под тонове земна маса, а наводненията буквално отнесоха автомобили.\r\nВиетнам често става жертва на проливни дъждове в сезона на тайфуните, който продължава от май до октомври. От началото на годината различни природни бедствия взеха живота на най-малко 185 души, припомня БГНЕС.  ", "date": "2018.11.18", "title": "Тежки наводнения във Виетнам, има жертви "}
{"url": "https://www.actualno.com/politics/ivo-hristov-gotovnostta-za-razgovor-ne-e-pokana-news_706777.html", "text": "  Изразената от президента Румен Радев готовност за разговор с премиера Бойко Борисов не бива да се тълкува като покана за среща, заяви днес пред БНР началникът на президентския кабинет Иво Христов.     „Президентът реторично заяви, че би изслушал и премиера Борисов по теми като борбата с корупцията, преодоляването на срива на чуждестранните инвестиции, които гонят исторически минимум, но премиерът Борисов скочи тутакси върху тази възможност и откликна, че е готов за среща и го направи по начин, който показва, че не е разбрал посланието“, каза той.   По думите на Иво Христов има явно ценностно разминаване между разбирането на президента Румен Радев за демокрация, държавност и антикорупция, и това, което практикува правителството.", "date": "2018.11.18", "title": "Иво Христов: Готовността за разговор не е покана"}
{"url": "https://www.actualno.com/crime/dvama-mladeji-sa-s-opasnost-za-jivota-sled-katastrofa-news_706783.html", "text": "  Двама младежи са с опасност за живота след катастрофа край шуменското село Дибич, съобщиха от пресцентъра на ОД на МВР.     Пътното произшествие е станало тази сутрин, след като 18-годишният водач на лек автомобил \"Фолксваген Голф\" с шуменска регистрация загубил контрол над автомобила. След десен завой той е излязъл вляво от пътя и се е преобърнал в реката на изхода от селото, в посока село Илия Блъсково. Спасителни екипи на пожарната са оказали съдействие за изваждането на затиснатия в автомобила водач. Спътникът му, 16-годишен шуменец, бил извън колата.   Двамата са откарани за преглед в МБАЛ- Шумен. Водачът И.И. е в безсъзнание, с фрактури на лява ръка, ляво бедро и дясна подбедрица. 16-годишното момче е с тежка черепно-мозъчна травма, също в безсъзнание. Медиците се борят за живота им.\r\nОбразувано е досъдебно производство.  ", "date": "2018.11.18", "title": "Двама младежи са с опасност за живота след катастрофа"}
{"url": "https://www.actualno.com/blagoevgrad/bansko-za-6-ti-pyt-e-ski-kurort-1-na-bylgarija-news_706791.html", "text": "  Банско отново се доказа като запазена марка, след като за 6-а поредна година бе обявен за курорт №1 на България от най-високата инстанция в туристическата индустрия изобщо.     Бижуто на Пирин получи еквивалентната на „Оскар“ в киното статуетка от Академията на Световните ски награди по традиция на червения килим в хотел „Ароса“ в Кицбюел в Австрийските Алпи, нареждайки се сред 26-те най-добри дестинации на планетата. В 16-седмичната онлайн надпревара, която се проведе от първия петък на юни до последния ден на астрономическото лято – 22 септември, участваха 208 топлокации от 5 континента, а в гласуването на сайта Worldskiawards.com се включиха над 2 млн. души (клиенти и професионалисти) от повече от 143 държави. Това превърна допитването със сигурност в най-голямото в бранша и едно от най-космополитните, провеждани официално изобщо.   „За нас е истинска чест и гордост, че спечелихме и в годината с рекорден вот“, заявиха под аплодисментите на висшата класа в гилдията първата дама на концесионера „Юлен“ Мая Христоскова и маркетинг директорът Иван Обрейков, които вдигнаха отличието заедно с шефа на ски училището Георги Главчев, неговия заместник Янко Попов, отговорниците на пистите и лифтовите съоръжения – Георги Попов-Тумбе и инж. Иван Хаджиев, и мениджъра на заведенията Иван Драгосинов.\r\nБанско направи общо 5-ия си златен дубъл в историята на ски „Оскар“-ите, защото в категорията за най-добър хотел у нас титлата отиде в бляскавата витрина на „Кемпински Гранд Арена“. В безупречен тоалет – вечерна черна рокля и светли обувки с елегантен ток, генералният мениджър на пиринския флагман на най-старата и луксозна верига в Европа – Наталия Каширская, взе статуетката и благодари и на клиентите, и на екипа си. „Кемпински“ неизменно печелеше през 2013-а, 2014-а, 2015-а и 2017-а, като изненадващо не бе избран само през 2016-а.  Абсолютното превъзходство на Банско се илюстрира и от факта, че курортът е сред едва 8-те места на планетата с пълен комплект от 6 приза и от 6-те издания на Световните ски награди. 10-хилядното градче е на върха на класацията от 2013-а досега, а звездна компания му правят още домакинът Кицбюел – най-емблематичният зимен център в Австрия, разположеният най-високо в Европа френски Вал Торенс, който за 5-и път ликува и с голямата награда за №1 на планетата, германският символ на Световната купа Гармиш-Партенкирхен, перлата в руската корона Роза Хутор, на чиито писти се проведе олимпиадата в Сочи през 2012 г., шведският Оре – домакин на предстоящото световно първенство по ски, норвежкият Трисил, чийто герб се състои от 2 щеки, както и фамозният американски Диър Вали.\r\nВ категорията за най-добър бутиков хотел на България за 4-ти път спечели „Алпин“ в Боровец, а при шалетата за 6-а година с победата се поздрави вила „Гела“ в Пампорово.   ", "date": "2018.11.18", "title": "Банско за 6-ти път е ски курорт №1 на България"}
{"url": "https://www.actualno.com/dobrich/rokeri-povedoha-protestnoto-shestvie-kym-rumynskata-granica-news_706786.html", "text": "  Километрично автошествие, предвождано от рокери, потегли днес от Добрич към граничния пункт край Кардам, водещ към Румъния. Преди това моторизираният протест премина през центъра на Генерал Тошево, където се бяха събрали местни хора и групово пресичаха пешеходните пътеки. Исканията на хората там са за подобряване стандарта на живот, по-високи заплати и осигуряване на работни места в малките общини.           Автомобилите спряха около половин час в центъра на Генерал Тошево, „строени“ в три колони.\r\nОсвен жители на Генерал Тошево, към протестното шествие се присъединиха автомобили от Балчик, Крушари, Каварна и Варна. Не се стигна до блокиране на изхода за Румъния.        „Да накараме управниците ни да работят, в противен случай да си ходят. Ако някой работник не си върши работата, го уволняват. Даваме „последно предупреждение на властта“. Така някои от протестиращите обясниха причината да излязат на улицата. Другите искания са за промени в изборния закон, мажоритарен вот, изискване за образователен ценз за гласуване на избори, инкриминиране на корупционни практики при инфраструктурни проекти, водещи до опорочаване на изпълнението им.   ", "date": "2018.11.18", "title": "Рокери поведоха протестното шествие към румънската граница"}
{"url": "https://www.actualno.com/blagoevgrad/protestyt-v-blagoevgrad-sys-stranen-hod-malko-hora-izljazoha-dnes-a-ne-kakto-kazaha-utre-news_706753.html", "text": "  Изненадващо за всички, протестът \"Против системата\" в Благоевград, който , започна днес. За това коментираха организаторите на протеста в мрежата, като за начален час бе даден 10:00 часа днес. Учудващо или не, на шествието се събраха само около 30 души, които се отправиха към Полигона в града. Засега няма блокиране на пътни артерии, защото жандармерия пази да няма блокада на Е79.     Жандармерия и полиция са окупирали целия град. Официалното уведомление до полицията е, че протестът остава в ход за утре, от 18:30 часа. Днес пък се очакват нови блокади в Югозапада, след като Банско и Разлог се обединиха в общ протест от 12:00 часа на пътя за комплекс \"Реденка\" край Разлог. Запознати коментират, че се очакват отново блокади на главен път Е79. В крайна сметка блокада има на пътя Симитли - Банско.   \"Приятели, Сънародници, Българи,\r\nОпитаха се да ни очернят, опитаха се да ни направят партийци, опитаха се да ни изкарат анархисти, опитите им са неуспешни. Нека да бъде ясно на всички, че ние организаторите на протестите, поддържаме връзка и знаем кой, какъв е и от къде е! Никога досега не допуснахме, между нас да се наместят партии и политически обвързани лица, както и няма да допуснем партия да яхне протеста ни.   Тези лицемерни самозванци от \"Промяна\", \"Възраждане\", БСП (въпреки изказването на г-н Ерменков), ГЕРБ, и много други форуми, движения, сдружения и т.н. няма как да застанат начело на граждански протест. Не се подвеждайте и не оставяйте тези политически хиени да размият протеста и да опорочат всичко. Те искат отново да си разделят\" – коментира в личния си профил във Facebook спряганият за организатор на протестите в Благоевград .   Той се разграничи от твърденията, че протестите се правят под организациите на политически парти и опроверга пред медиите информацията, че е осъждан. Според него делото му все още е в съда. На първа инстанция Стамболийски е осъден за документна измама - на 3 години затвор условно, с 5-годишен изпитателен срок, но решението още не е окончателно. Цялата история е от 2007 година и касае международни превози. Замесена е фирма \"Армормат\" ООД, като съгласно разпространена в публичното пространство информация Стамболийски представил няколко фактури за 50 000 лева на \"Армормат\" ООД за доставки от Белгия, но те били фиктивни, тъй като след това фирмите-доставчици директно поискали плащането да дойде при тях, а не да го взема Стамболийски, но точно той го взел. Така \"Армормат\" се оказва в ситуация да плаща два пъти за едно и също нещо. опита да потърси г-н Стамболийски за интервю, за да представи своята гледна точка, но той отказва всякакви медийни изяви с мотив, че е очернян.     В други публикации пък се появиха призиви благоевградчани да поемат в София и да се включат към тамошните протести. Ситуацията в града е неясна, цари хаос сред организирането на действията.", "date": "2018.11.18", "title": "Протестът в Благоевград със странен ход – малко хора излязоха днес, а не както казаха - \"утре\"*"}
{"url": "https://www.actualno.com/america/barak-obama-iznenada-syprugata-na-predstavjaneto-na-knigata-j-news_706740.html", "text": "  Бившият президент на САЩ Барак Обама вдигна публиката на крака с изненадващата си поява на представянето на мемоарната книга на съпругата си Мишел във Вашингтон, съобщава в. „Дайли мейл”. Бившата първа дама започна обиколка в страната за представянето на автобиографичната си книга Becoming.     Водещ на събитието в американската столица бе Валери Джарет – дългогодишна приятелка и бивш съветник на Обама в Белия дом. Когато по време на разговора Мишел бе помолена да разкаже за някои от любопитните моменти от живота си със своя известен съпруг, Джарет обяви, че в залата е дошъл „специален гост”. В този момент Барак Обама се появи с огромен букет розови рози, а публиката в залата „Кепитъл Уан Арина” стана на крака и избухна в аплодисменти, предава БГНЕС.   Водещата попита Барак Обама как съпругата му е успяла да завладее сърцето му по време на първата им среща в адвокатска кантора в Чикаго. „Тя бе единствена по рода си – силна и откровена”, заяви бившият американски президент и допълни – „тя е някой, н когото можеш да разчиташ”. Обама бе категоричен, че винаги е знаел, че ако тя стане майка на децата му, Мишел ще бъде изключителна.", "date": "2018.11.18", "title": "Барак Обама изненада съпругата на представянето на книгата й "}
{"url": "https://www.actualno.com/asia/buntovnici-ubiha-vojnici-na-asad-v-latakija-news_706716.html", "text": "  Обстрел от бунтовниците на село Сафсар в провинция Латакия доведе до смъртта на 18 сирийски военнослужещи, а един е ранен, съобщи пред репортери ръководителят на Руския център за помирение на враждуващите страни в Сирия Владимир Савченко, предаде БГНЕС.     \"През деня бунтовниците обстрелваха предградията на градовете Алепо (три пъти) и Хама (два пъти), населения пункт Тел-Алуш в провинция Алепо и село Сафсар в провинция Латакия. В резултат на обстрела на населения пункт Тел-Алуш е ранен един военнослужещ на Въоръжените сили на Сирийската арабска република. По време на обстрела на село Сафсар 18 сирийски военнослужещи загинаха, а един бе ранен\", каза Савченко.   По негови думи, през последния ден в района на Карим-Хун, южно от Алепо, на жителите са раздадени около тон хляб, а на пропусквателния пункт „Салхиях“ в провинция Дейр-ез-Зор е проведена хуманитарна акция, в рамките на която са раздадени 450 продоволствени пакета.\r\nКато цяло, Помирителният център вече е провел близо 2 000 хуманитарни акции, предавайки на сирийците над 3,12 хил. тона товари  ", "date": "2018.11.18", "title": "Бунтовници убиха войници на Асад в Латакия"}
{"url": "https://www.actualno.com/america/sasht-zasega-ne-schitat-princ-mohamed-bin-salman-za-vinoven-za-ubijstvoto-na-hashogi-news_706717.html", "text": "  Съединените щати ще предприемат допълнителни мерки по отношение на тези, които са замесени в убийството на журналиста Джамал Хашоги в Генералното консулство на Саудитска Арабия в Истанбул, заяви говорителката на Държавния департамент на САЩ Хедър Науърт, в отговор на искане да коментира информацията, че ЦРУ е стигнало до извода, че заповедта за убийство на журналиста е била дадена от престолонаследника принц на Саудитска Арабия Мохамед бин Салман ал Сауд.     \"Ще продължим да проучваме допълнителни мерки, за да привлечем под отговорност тези, които са планирали, ръководили и участвали в убийството на саудитския журналист. И ние ще ги предприемем, като запазим важните стратегически отношения между Съединените щати и Саудитска Арабия\", каза дипломатът. Тя подчерта, че няма окончателно заключение кой е виновен и опроверга данните, че ЦРУ смята, че саудитският престолонаследник е пряко отговорен.   Според нея Съединените щати \"са напълно решени да предадат на правосъдието всички, които са отговорни за убийството на саудитския журналист\". Науърт припомни, че Вашингтон вече е взел \"решителни мерки срещу виновните лица, включително и действия по отношение визите им и санкции\".\r\nСъединените щати наложиха ограничения в четвъртък срещу 17 граждани на Саудитска Арабия, които според Вашингтон са участвали в убийството на Хашоги. На 15 ноември Главна прокуратура на Саудитска Арабия обяви резултатите от разследването на случая \"Хашоги\" - 21 души бяха задържани, 11 бяха обвинени в участие в убийството, 5 от тях са заплашени със смъртна присъда. Прокуратурата обаче не вижда вина у принц Мохамед бин Салман.  ", "date": "2018.11.18", "title": "САЩ засега не считат принц Мохамед бин Салман за виновен за убийството на Хашоги"}
{"url": "https://www.actualno.com/plovdiv/plovdivchani-s-molitva-v-pamet-na-jertvite-na-pytja-news_706764.html", "text": "  Да се променим, още в семейството, в отношенията си с другите, в света- тогава ще намалеят и безумните жертви, които даваме по пътищата. Това е поуката, извлечена лично от ст. инспектор Ботьо Гиргинов от КАТ- Пловдив, който е известен с неуморните си опити да подобри пътната обстановка още с възпитанието на децата в детските градини. Но след поредната черна статистика и той е убеден, че ако ние самите не се пазим, няма кой да ни опази.     Днес той присъства в митрополитската църква \"Света Марина\" в Пловдив, където имаше служба за всички загинали и ранени по пътищата. Не бяха много миряните, но си личеше, че повечето от тях имаха и конкретен личен повод да присъстват. 830 са тежките катастрофи по пътищата на Пловдив и областта само от началото на тази година досега, 69 души загубиха живота си нелепо и няма причина да утеши близките им, 1065 са ранените, много от които остават с трайни последици след фаталния миг.   Безумието по пътищата очевидно се нуждае от по-висша намеса, за да престане да бъде обичайното зло, което отнема живота ни и ни осакатява. Подобни служби за измолване на разум на пътя имат и другите вероизповедания в Пловдив.", "date": "2018.11.18", "title": "Пловдивчани с молитва в памет на жертвите на пътя "}
{"url": "https://www.actualno.com/plovdiv/protest-i-v-plovdiv-no-po-malobroen-news_706767.html", "text": "  Голяма част от протестиращите в Пловдив, които преди седмица блокираха централната част на града, се отправиха тази сутрин с колите си по магистралата към София, за да участват в протестите там.     Друга част обиколи улиците на Пловдив, а пред сградата на общината в 12 часа се събраха около 200 души, чиито искания бяха в целия спектър на недоволството им от различни сфери на обществения живот- здравеопазване, цени, образование. Това, в което бяха единни, е, че корупцията и мафиотското управление разяждат държавата и причиняват начина на живот, изкарал хората на улицата.   ", "date": "2018.11.18", "title": "Протест и в Пловдив, но по-малоброен"}
{"url": "https://www.actualno.com/ruse/grajdanite-na-ruse-se-vkluchiha-aktivno-v-nacionalnite-protesti-news_706780.html", "text": "  Трети ден в Русе продължават гражданските протести против повишаването на цените на застраховка „Гражданска отговорност“, стоките от първа необходимост и ниските доходи.     Протестът бе ръководен от Бойко Никифоров и Деян Тачев с подкрепата на 1000 русенци, които тръгнаха от Вазата в Младежкия парк и продължиха по главната улица „Александровска“ до площад „Свобода“ пред Общината.   На 18 ноември възмутените граждани поставиха акцент против системното замърсяване на въздуха в крайдунавския град и новите инсталации в ТЕЦ- Русе. Лозунгите бяха за чист въздух и отговорни управници. Гневните русенци за пореден път поискаха оставката на правителството и за смяна на системата.\r\nХората декларираха, че не искат управниците да отклоняват вниманието им с пожарите в Калифорния и сълзите на Джералд Бътлър за изгорения му дом, както и за „предстоящото“ колонизиране на Марс, а да се решават злободневните проблеми на гражданите.  За всички тези въпроси бе открита подписка. Възмутените русенци обявиха, че имат готовност до блокират „Дунав мост“ и пътя за София.\r\nПротестите ще продължат до реално изпълнение на исканията им, а следващият митинг ще се проведе на 19 ноември от 18 часа пред Общината.   ", "date": "2018.11.18", "title": "Гражданите на Русе се включиха активно в националните протести"}
{"url": "https://www.actualno.com/curious/prodadoha-na-tyrg-zlatnijat-globus-na-merilin-monro-news_706722.html", "text": "  Наградата \"Златен глобус\", присъдена на Мерилин Монро (1926-1962) през 1961 г., бе продадена на търг в САЩ за рекордните 250 хиляди долара. Както съобщава аукционната къща Julien\"s Auctions, това е най-голямата сума, давана за екземпляр от тази награда.     Търгове с лични вещи на Монро бяха проведени в Лос Анджелис в петък и събота. Първо на търга бе продаден автомобилът на актриста - Ford Thunderbird, модел кабрио от 1956 г. Колата е продадена за 490 хиляди долара, въпреки че се оценява на поне 500 хиляди. Смята се, че това е коледен подарък от бизнес партньора и фотограф на актрисата Милтън Грийн (1922-1985). Секс символът на Америка става собственик на луксозна кола шест месеца преди да се омъжи за драматурга и писател Артър Милър (1915-2005).   Монро притежавала колата в продължение на шест години и изминала почти 50 хиляди километра, а след това я подарила на сина на учителя си по актьорско майсторство Лий Страсбърг (1901-1982) - 18-годишния Джон. Под капака на мощния „Форд“, който развива максимална скорост над 180 км./ч., е монтиран V-образен 8-цилиндров двигател с мощност 225 конски сили.\r\nНа търга също така са продадени и такива лотове като шофьорската книжка на Монро, издадена през 1957 г. в Кънектикът (за 10 хиляди долара), обеци от планински кристал (за 10,2 хиляди долара), екземпляр от първия брой на Playboy с актрисата на корицата и с автограф от собственика на изданието Хю Хефнър (32 хиляди долара). Обаче още по-голям интерес е предизвикала стилната черна блуза от сатен, в която Монро завладява публиката на пресконференция на летището в Лос Анджелис през 1956 г. – тя е продадена за 43,750 хиляди долара.  През цялата си кариера Монро (чието истинско име е Норма Джийн Мортенсън) е изпълнила около 30 роли в различни филми, като последната е на жена-фотограф в незавършения филм на Джордж Кюкор \"Нещо трябва да се случи\" (1962). Тя умира в Лос Анджелис на 5 август 1962 г. от свръхдоза сънотворни. Наред с Елвис Пресли, Майкъл Джексън, Супермен и Мики Маус е смятана за един от най-известните образи на масовата култура.", "date": "2018.11.18", "title": "Продадоха на търг \"Златният глобус\" на Мерилин Монро"}
{"url": "https://www.actualno.com/sofia/stolichna-obshtina-mobilizira-ekipi-zaradi-ochakvanija-snegovalej-news_706785.html", "text": "  Във връзка с прогнозата за започване на снеговалеж след 18.00 часа в столицата кметът на София Йорданка Фандъкова разпореди на Столичния инспекторат и на фирмите, ангажирани със снегопочистването, да създадат организация за работа и да мобилизират необходимите екипи и техника. Това съобщиха от пресцентъра на Столична община.     Фирмите разполагат със 169 снегорина, които ще бъдат разположени на 68 местостоянки в града, за да бъдат максимално близо до районите, които ще почистват. Целта е да се осигури проходимост в града и движение при зимни условия. Приоритетно ще се обработват пътните платна на улици и булеварди, по които се движи общественият транспорт.   Столична община призовава водачите на моторни превозни средства да излизат на пътя само с добре подготвени за зимата автомобили, както и да шофират със съобразена със зимната обстановка скорост. Общината припомня на управителите на етажна собственост и търговски обекти, че имат ангажимент да почистят прилежащите към сградите тротоари.", "date": "2018.11.18", "title": "Столична община мобилизира екипи, заради очаквания снеговалеж"}
{"url": "https://www.actualno.com/cite/njama-nujda-ot-sinja-kaska-ima-nujda-ot-sivo-veshtestvo-da-shtraka-pod-kaskata-news_706732.html", "text": "  Това в ефира на Нова телевизия лидерът на \"Атака\" Волен Сидеров по адрес на лидера на ВМРО Красимир Каракачанов и въобще ситуацията в управлението.     Самият Каракачанов, но в сутрешния блок на bTV, обяви, че повече няма да играе ролята на помирител. Нямам време за творчески разсъждения, работя и по 10 часа на ден ме боли главата, оплака се военният министър, иронизирайки и предложението на Сидеров от вчера (17 ноември) да си подаде , като тогава лидерът на \"Атака\" използва в подканата думата \"творчески\".   ", "date": "2018.11.18", "title": "Няма нужда от синя каска, има нужда от сиво вещество да щрака под каската"}
{"url": "https://www.actualno.com/europe/ek-njama-da-startira-nakazatelna-procedura-zaradi-prognozi-sreshtu-rim-news_706734.html", "text": "  Европейската комисия не може да започне наказателна процедура срещу Италия заради прогнози. Това каза пред БНР италианският икономист д-р Симоне Романо. По думите му заложените параметри в бюджета на страната за догодина са прогнозни, а не вече доказани числа.     \"Ройтерс“ и \"Евронюз“ цитираха свои високопоставени източници, че в сряда ще бъде започната наказателна процедура срещу Италия. Това стана, след като до вторник Италия трябваше да представи промените в проектобюджета си за догодина. Рим обаче запази първонначалните си параметрина финансовите разчети. Това означава, че Италия може да бъде наказана от Брюксел дори и с финансови санкции, но решението ще бъде по-скоро политическо, отколкото, базирано на финансови параметри.   Аргументита на Брюксел са свързани най-вече с огромния държавен дълг от наад 130 % от брутния вътрешен продукт (БВП). Това нарежда Италия на втора позиция след Гърция по задлъжнялост. В същото време политически страната е нестабилна и може да има сътресения в третата по големина икономика в ЕС. Затова Европейската комисия настоява популисткото правителство да спази обещанията на своите предшественици и дефицитът да не надхвърля 1,8 на сто, а не предвидените 2,4 % от брутния вътрешен продукт.\r\n\"В крайна сметка те спорят за няколко процентни пункта от италианския брутен вътрешен продукт и за нещо, което предишното правителство е обещало. Сега обаче има една разлика - сега говорим за пазарене, което е провокирано изцяло от политически причини. Тук изобщо не говорим за козметичен дефект или за добри маниери, а опасността всяка от страните да бъде посочена като нарушител на правилата или да бъде нарочена като страната, заради която сделката се е провалила“, казва проф. Карло Диполити от Института за ново икономическо мислене.  Макар и пряко да не се обвързват с посланията от Брюксел и предстоящия старт на наказателна процедура, в Рим се договориха за няколко промени - данък върху газираните напитки с високо съдържание на захар, приходите от който ще отидат за университетите. И още - данъчна амнистия ще има само за тези, които са допуснали грешка в декларацията си, а не които са укрили данъци. Фискалният ефект засега е неясен, но със сигурност според експертите няма да запълни разликата от тези \"няколко процентни пункта\", около които се води спорът между Рим и Брюксел.\r\nПроф. Филипо Тадеи, който е част от преподавателския състав на университета \"Джон Хопкинс\" смята, че \"накрая ще бъдем свидетели отново на множество евтини политически приказки\". \"След като италианското правителство потвърди числата в бюджета си за догодина, Европейската комисия е принудена да демонстрира твърд тон и дори да наложи санкции. Ако обаче се стигне до финансови наказания, това ще бъде най-голямата услуга на популисткото правителство на \"Пет звезди\" и \"Северна лига\". В Европейската комисия не са толкова глупави. Напротив - те притежават политически интелект, затова ще продължават да говорят за санкции и да настояват за промяна в числата, докато наблюдават как действията на правителството имат негативен ефект върху италианската икономика. Италианците ще трябва да почувстват болката от избора, който са направили и да платят съответната цена. След това ще има корекция в бюджетната политика. Надявам се болката да не е непоносима, а цената - твърде висока“, подчерта проф. Филипо Тадеи.   ", "date": "2018.11.18", "title": "ЕК няма да стартира наказателна процедура заради прогнози срещу Рим"}
{"url": "https://www.actualno.com/society/protesti-v-stranata-njama-seriozni-blokadi-na-pytishta-news_706766.html", "text": "   Екипът на Actualno.com обобщи за вас информацията към 12:30 ч.      Стотици хора се събраха в . Те изчакаха шествието, което по-рано тръгна от Хасково, но се забави, тъй като полицията ги върна от магистралата и ги пренасочи по стария път. Заедно с протестиращите от цялата област свиленградчани смятат да се отправят към граничния пункт „Капитан Петко Войвода”, съобщиха от Нова тв.   Към са се насочили с автошествие протестиращи от Пазарджик. Очаква се до площад \"Батенберг\" да сеопитат да стигнат и хора от Перник, Враца и Пловдив. Освен това следобед се очаква паралелно с протеста на майките на деца с увреждания да се проведат още два с искане за оставката на правителството и един за свобода на вероизповеданието.\r\nВ протестът на гражданите е минал без блокади на основни пътища. Автошествие е обиколило основни булеварди в града. Към недоволните в града са се присъединили протестиращи от Пазарджик и Стара Загора - по информация на БНТ.  Протест с автошествие и в . Стотици автомобили са се събрали и ще се насочат към автомагистрала „Тракия”. По този начин те ще изкажат недоволството си срещу високите цени на горивата и данъчната политика. Те искат и оставка на правителството. В следващите часове се очаква затруднено движение от Бургас в посока Ветрен, където е началото на магистрала „Тракия”.\r\nМасов протест и блокада на път в . Освен че споделят общото недоволство, местните хора се вдигнаха и заради високата цена на водата в региона. Движението на главния път между Разлог и Банско е затворено. Има напрежение между протестиращи и полицаи.\r\nПротестът в преминава мирно, но по нов маршрут. До главен път Е-79 протестиращите ги очакваше жандармерия и международният път не беше  блокиран. Засилено полицейско присъствие има в целия град на всички  възлови места.       След кратко автошествие из улиците на жителите блокираха една от бензиностанциите в града и ще се насочат към главен път Е-79, където не се очаква да блокират движението. След това жителите на Берковица, Вършец и Монтана се очаква да блокират прохода „Петрохан”.\r\nВ протестите са два. Първият е с искане за смяна на системата. Около 100 коли и камиони се насочиха към граничния пункт Лесово, като в този момент блокират движението по международния път. Вторият протест е срещу високите цени на горивата и в подкрепа на майките на деца увреждания. Те планират да блокират магистрала Тракия, съобщава БНТ.\r\nВ протестиращите се обявиха против системното замърсяване на въздуха, повишаването на данъците, поскъпването на гражданската отговорност и увеличението на цените на храните. Недоволните се заканиха, че ако не бъдат чути, следващата неделя ще затворят пътя Русе-София.\r\nВ автомобилното шествие е под надслов „За едно по-добро бъдеще на България\". Според недоволните у политиците липсва воля за решаване на проблемите на обществото: престъпността, бедността и демографският срив. Утре те ще връчат на областния управител на Силистра декларация с мотивите си за протеста и искания към управляващите. в днешния ден се грижат общо 2000 полицаи в цялата страна. В  столицата те ще са 1000. От МВР не могат да дадат точна статистика колко  точно са протестите в национален мащаб, тъй като имало и такива, които  се организират през социалните мрежи без знанието на полицията и  общинските власти.      ", "date": "2018.11.18", "title": "Протести в страната. Няма сериозни блокади на пътища"}
{"url": "https://www.actualno.com/cars/opel-shte-predloji-8-novi-modela-v-sledvashtite-2-godini-news_706739.html", "text": "  Компанията Opel обяви началото на обновяването н моделната си гама, което предвижда излизането на 8 нови автомобила през следващите 2 години. Първите два от тях са електрическата Corsa EV и хибрдният Grandland X PHEV.        Бъдещият Opel eCorsa ще съхрани концепцията на малкия автомобил, но след преминаването под управлението на френския алианс PSA Group, ще получи същата платформа, която използва и Peugeot 208. Двата модела ще имат много общи детайли, за да може да се намали максимално себестойността на продукта.\r\nНа свой ред, Grandland X (на снимката долу) ще стане първият хибрид на Opel, който ще може да се зарежда от електропреносната мрежа. Той трябва да се появи през 2019 г., като ще получи същия силов агрегат, на който разчита и показаното на автосалона в Париж през тази есен Peugeot 3008 Hybrid 4.   Хибридната система включва 1,6-литров бензинов двигател, работещ в комбинация с два електромотора. Сумарната мощност на агрегата е 296 к.с., като единият електрически двигател ще задвижва задните колела, а другият ще бъде поставен на предната ос. Скоростната кутия е 8-степенен автомат.   В този си вариант Peugeot 3008 ускорява от 0 до 100 км/ч за 6,5 секунди, а батерията с капацитет 13,2 кВт/ч осигурава пробег само на ток от 50 км.    В Opel се готвят да електрифицират още 2 модела до 2020 г., като производството на Grandland X за пазара в Африка ще става в завода в Намибия и така марката ще разшири дейността си извън пределите на европейските пазари.", "date": "2018.11.18", "title": "Opel ще предложи 8 нови модела в следващите 2 години"}
{"url": "https://www.actualno.com/europe/makron-i-merkel-shte-pochetat-pametta-na-jertvite-ot-psv-v-berlin-news_706737.html", "text": "  Лидерите на Франция и Германия ще се срещат в Берлин в неделя, за да почетат заедно паметта на жертвите от европейските войни, като представят също и единен фронт за противодействие на глобалните сътресения, подклаждани от непредсказуемия американски президент Доналд Тръмп.     Президентът Еманюел Макрон ще посети бившия враг на Франция, превърнал се в ключов партньор в ЕС, за церемония по полагане на венец в Деня на траур за жертвите на войната и тиранията, ще държи реч в парламента и ще има разговори с канцлера Ангела Меркел.   Макрон и Меркел, и двамата са отдадени про-европейци и интернационалисти, които се противопоставиха на нарастващите популистки, евроскептични и антиимиграционни сили в Европа и на изолационната политика на Тръмп.\r\nПо време на втората си среща в рамките на една седмица, двамата вероятно ще обсъдят по-задълбочено идеята за бъдеща европейска армия, предложение, което разгневи Тръмп.  Тъй като света си спомняше през този месец за Първата световна война, завършила преди един век, Макрон многократно се позоваше на ужасите от войната, за да бъде чуто посланието му, че нарастващият национализъм отново ще дестабилизира света.\r\nТой предложи изграждането на бъдеща европейска армия като символ на единния континент.   Предложението бе подкрепено от Меркел, въпреки че холандският премиер Марк Руте в петък заяви, че Франция и Германия прибързват, заявявайки, че безопасността на континента може да бъде гарантирана само чрез НАТО.    Във вторник американският лидер подигра и двете европейски сили, като написа в „Туитър“: \" Къде беше Германия през Първата и Втората световна война? Какво се случи с Франция?\" и добавяйки, че \"те са започнали да учат немски в Париж преди САЩ да дойдат\".", "date": "2018.11.18", "title": "Макрон и Меркел ще почетат паметта на жертвите от ПСВ в Берлин "}
{"url": "https://www.actualno.com/dobrich/protestno-avtoshestvie-trygva-ot-dobrich-news_706723.html", "text": "  За 11 часа днес е насрочено протестно автошествие в Добрич. Сборният пункт е на околовръстното в района на т. нар. Гонки. Колоната от протестиращи ще пътува до центъра на град Генерал Тошево, след което заедно с тамошни участници в протеста ще продължат до граничния пункт „Йовково“. Организаторите уточняват, че няма да бъде блокирана границата с Румъния.     От няколко дни протестите в Добрич се провеждат на два лъча. Единият е на пешеходната зона в града, а другият е под формата на автошествие по основните булеварди. Всеки ден от 18 часа идната седмица хората, настояващи за промяна в държавата, ще се събират на площад „Свобода“.   ", "date": "2018.11.18", "title": "Протестно автошествие тръгва от Добрич"}
{"url": "https://www.actualno.com/business/syuzyt-na-mejdunarodnite-prevozvachi-s-opit-da-predotvrati-falita-na-bransha-news_706724.html", "text": "  Съюзът на международните превозвачи (СМП) у нас проведе общо събрание в Пловдив, на която бе приета с гласуване декларация по отношение на регулациите в пакет \" \" 1.     Готвените в Евросъюза промени спрямо бранша ще доведат до фалит на фирми, сигурни са превозвачите. В декларацията се подчертава, че \"приемането на балансирани, недискриминиращи, пропорционални и практически правила, които отчитат секторните специфики на отделните държави-членки е ключът към намиране на подходяща формула за промяна на законодателството на ЕС\". Зад \"пакет за мобилност\" застават големите страни като Франция, Германия, Австрия и Италия. Той предвижда шофьорите на товарни камиони от източноевропейските страни да получават командировъчни като тези в западноевропейските, а задължителната 45-часова почивка на седмица да прекарват в хотел. Не само българските международни превозвачи - и колегите им от други страни на Източна Европа като Полша, Чехия, Унгария, Прибалтийските републики смятат, че тези мерки ще убият бизнеса.   В целия Европейски съюз има сериозен дефицит на опитни шофьори и според СМП тези регулации ще накарат нашите фирми да фалират, да освободят работна ръка, която да бъде наета да работи същото, но във фирми от Западна Европа.\r\nЕвродепутатът Ангел Джамбазки, който присъства на общото събрание, каза пред медиите, че по този въпрос българските евродепутати са единни и работят заедно с колегите си от други страни, също застрашени от новите мерки. Идеята е да се гласуват промени след края на мандата на австрийското председателство, а по време на румънското, когато шансовете са по- добри.  Зам.-министърът на транспорта Ангел Попов вижда решение с дефицита на шофьори в една бъдеща спогодба с Украйна, той очаква оттам и от Молдова поне 2 000 наши сънародници, които да се включат в бранша.\r\nДруг проблем, който бе обсъден на общото събрание, бяха продуктовите такси. Макар и окончателното решение на съда още да предстои, Върховният административен съд допусна събирането им от превозвачите до неговото излизане и те вече са дали над 90 000 лв, каза Ангел Трапов, председател на УС на Съюза на международните превозвачи и за пореден път изложи аргумента, че тежкотоварните камиони и автобуси не са найлонови торбички и мястото им в нормативната наредба не е справедливо. Транспортните фирми трябва да плащат за всеки нов автомобил около 960 лева и около 2500 лева за втора употреба. При 8000 автомобила, които се регистрират на година, това означава, че около 13 милиона лева ще влизат в нечия каса, уточни Трапов.   ", "date": "2018.11.18", "title": "Съюзът на международните превозвачи с опит да предотврати \"фалита на бранша\""}
{"url": "https://www.actualno.com/society/sedmicata-v-absurdi-12-16-noemvri-news_705645.html", "text": "              \"Това не е сензация, това е протокол в следствие предписание от пътна полиция, в което е участвал и представител на АПИ. Този протокол е съставен съвместно с общината и пътна полиция.\" Това обясни инж. Светослав Глосов в коментар за документа от лятото на 2017 година, с който се алармира за лоша настилка на пътната отсечка край Своге, където загинаха 20 души. от Елена Йончева на 11 ноември. : Е каква сензация да е, че в чиновник е синоним на чехълче и зелена еуглена?      Според статистика за тази година различни съдилища в страната са определили, че 391 полици „Гражданска отговорност” са нищожни – при водени общо 216 дела. А Върховната административна прокуратура вече е поискала от КФН да провери Гаранционния фонд дали изпълнява задълженията си по закон – да възстановява неправомерно заплатени обезщетения. : Има я, в Страната на неограничените мошеничества как да няма.  Попитан дали в БДЖ се правят фиктивни проверки за безопасност и имало ли е конкретен случай, при който локомотивът на влака от София за Бургас буквално е щял да се разпадне – защото е изпаднал капакът на редуктура и зъбно колело на тягов директор, Росен Желязков отговори, че тепърва проверка щяла да показва всичко. : Нашите проблеми са си наши - няма да ни ги решава друг, ние ще си ги къткаме!     От този месец народните представители ще получат по-високи заплати, показват изчисления на база данни от НСИ. Според сметката, увеличението ще е 90 лева. То се обуславя от по-високата средна заплата в публичния сектор през последния месец от третото тримесечие - 1173 лева. Припомняме, че депутатското възнаграждение се формира от три средни заплати в сектора. Така за ноември всеки народен представител ще вземе 3519 лева. Заплатата на президента Радев ще е около 11 000 лева, а на премиера Борисов - около 7000 лева. : Тежко е по Коледа - трябва да се яде, пие, подаръци да се дават ... ъъъ, получават де, получават.  Зам.-председателят на Асоциацията на българските застрахователи Кирил Бошов не може да каже дали \"Гражданска отговорност\" ще стане 1000 лева, ако няма лимити на обезщетенията за емоционални щети, но и да станела 500 лева, пак ще е тежко. : Още малко разходки по магистралите на повече хора и току виж отидат на 50 лева  Като народ трябва да изберем – искаме ли да защитим децата си от това, което показахте в София и искаме ли да се превърнем в сметището на Европа, така мисля. Това заяви председателят на парламентарната бюджетна комисия и депутат на ГЕРБ Менда Стоянова. : Те, деца, не останаха, г-жа - да ви напомня ли какви са резултатите от демографската ви политика?  Уникално, но факт - 93-годишен лихвар на име Божимир и жена му (живеят на съпружески начала) Грета отиват на съд за лихварска дейност. Това се случва, след като Божимир, който е с медицинско образование, започнал с лихварството още през 1997-1998 година. Според официално съобщение на Апелативната прокуратура във Варна \"пик в престъпната му дейност бележи началото на 2006 година\". : Ето защо не е добре да се живее много дълго!  Организатори от Благоевград обявиха в социалната мрежа Facebook, че следващия голям протест ще бъде на 19 ноември, понеделник. Очаква се отново да бъдат затворени водещи пътни отсечки като главен път Е79, входовете и изходите на града, та дори и АМ \"Струма\". : Все пак почивните дни са за почивка   По данни на Световния диабетен атлас реалният брой на диабетно болните в България е 520 хиляди души. Официалните статистически данни на Диабетния регистър сочат, че броят на заболелите от диабет в България надвишава 460 хиляди души.\r\nКъм момента в България не съществува цялостна програма, която да решава проблемите, свързани с: липсата на ежегодни скринингови програми, обхващащи всички рискови групи; липса на специалисти в малките населени места и труднодостъпни региони, липса на достатъчно ресурси за профилактика. : Няма и да бъдат в тази система  Нашата цел е четиригодишен мандат. И аз непрекъснато получавам сигнали на изключително недоволни граждани, които не могат да се движат спокойно. Не може да се прави аналогия с протестите срещу кабинета \"Орешарски\". Така външният министър Екатерина Захариева коментира ситуацията от последните дни в България. : А при Захариева има цензура по рождение, никой не е виновен  През това лято голям пожар засегна сгради на т.нар. Царски конюшни. Основно пострадаха покривни конструкции, като доста време трябваше да се установи кой всъщност трябва да стопанисва въпросните сгради. В крайна сметка се оказа, че собственик е МВР, както и частната компания \"Промишлена енергетика - Варна\". : Ще пуснем същата новинка и след четири години. Така вирее копи-пейстът ...  Държавите членки на Европейския съюз (ЕС) не успяват да контролират износа на оръжия. Този извод се посочва в съобщение от пресслужбата на Европейския парламент (EП), като същевременно се отбелязва, че евродепутатите са гласували за засилване на контрола по отношение на износа. От ЕП коментират, че са необходими повече прозрачност и ясен механизъм за санкции, тъй като оръжията от ЕС поддържат кризата в Йемен. : Хубаво признава, а нещо ще направи ли?  12 години след смъртта на две млади момичета (26-годишната Деница Ченишева и 24-годишната Петрина Христова), загинали при рухването на сграда на столичната улица \"Алабин\", Софийски градски съд се произнесе - всичките искове са неоснователни. : Няма виновни за нищо съществено в тази държава.   Надявам се, че протестите ще спрат, след като падат цените на горивата. Това каза премиерът Бойко Борисов в отговор на въпрос възможни ли са предсрочни парламентарни избори, като добави, че не се е уплашил от тези протести. : Ние пък спряхме да се надяваме, че Борисов някога ще направи необходимите реформи, за да я има България.  Водещата на \"На кафе\" по Нова телевизия Гала се върза на най-популярния майтап в социалните мрежи. В национален ефир тя показа фотоса на хубавицата Сашка Сивова (в някои версии - Ганева), за която се твърди, че се е върнала от НАСА в БАН, за работи за родината за 2000 пъти по-малко пари. въпросната Сашка е самата порноактриса Саша Грей, чиято снимка с лъжлив текст остроумно се разпространява в интернет, за да лови наивистични патриотични трепети и да кара хората масово да споделят за нейното емигрантско \"завръщане\" и любовта към България. : Ами не знае жената коя е Саша Грей - ако Стефан още ѝ беше ководещ, едва ли щеше да стане така!   За преминаване по отделни съоръжения по пътищата в страната ни, като мостове, тунели или планински проходи, също ще могат да се събират такси. Това предвижда нов проект на Наредба за условията и реда за събиране на таксите за специално ползване на републиканските пътища на Министерството на регионалното развитие и благоустройството (МРРБ). : Объркали сте се, . Само че в това, което обясняват, притеснително по закон не се включва този текст, в който се обяснява за кои съоръжения се плаща винетна такса. Та не се знае след някое и друго време ...  Депутатът от ГЕРБ Александър Иванов продължи да поддържа тезата на партията си че кметовете подкрепят промяната, като обаче каза, че тези, които имат по-екологични коли, ще плащат \"съвсем леко по-малко\". : Няма как - тук ще цитираме Виктор Николаев: А колко ще се увеличи данъкът?  Точно пред Столична община, на улица „Московска”, вече е предприета мярка, която явно цели да откаже хората от личните им автомобили. Или пък цели да ги кара да обикалят по тесните улички в отчаяно търсене на паркомясто. : БРАВО! Ето така ще решим проблема с мръсния въздух - кашпи по магистрали, пътища и пътчета и ха да видим!  Съгласно пътната карта, приета от Народното събрание през 2016 година, трябваше през настоящата година да бъде проведен експериментален електронен вот, а през 2019 година вече да има опция за истински електронен вот. С предложенията на управляващите срок 2019 отпада и вместо да има конкретен срок, се маха каквато и да е времева рамка за въвеждане на електронното гласуване. : Завинаги в Тъмните векове ...   !  : Най-после един поправен абсурд ", "date": "2018.11.18", "title": "Седмицата в абсурди (12 - 16 ноември)"}
{"url": "https://www.actualno.com/starazagora/centyryt-na-stara-zagora-gotov-do-20-dekemvri-inache-sankcii-news_706758.html", "text": "  Забавянето на ремонта на центъра по проекта за зелена и достъпна среда в центъра на Стара Загора се е забавил по обективни и субективни причини според кмета на общината Живко Тодоров. По време на отчета за дейността на администрацията му през 2018 година той обясни, че за няколко месеца строителството било спряно от Института по паметниците на културата заради откритите гробове пред общината, които трябвало да се проучат от археолозите. Наскоро е приключила пък работата на ВиК по смяна на тръбите, която била необходима заради остарялата водно-канализационна инфраструктура на града.     От друга страна проблеми е имал и изпълнителят на проекта с намирането на работници, но Тодоров заяви, че до края на годината обектът ще бъде завършен.   “Ако до 20 декември изпълнителят не завърши, започват санкции всеки ден. Няма да правим компромиси нито със срока, нито с качеството”, категоричен бе Живко Тодоров. Той харесва проекта и смята, че е добър за центъра на град като Стара Загора, който е от хубавите градове на България и заслужава хубав цен и хубава пешеходна зона с модерен европейски облик.", "date": "2018.11.18", "title": "Центърът на Стара Загора готов до 20 декември, иначе санкции"}
{"url": "https://www.actualno.com/america/brojat-na-jertvite-i-izcheznalite-pri-pojarite-v-kalifornija-raste-news_706735.html", "text": "  Броят на жертвите на горския пожар в американския окръг Бют, Северна Калифорния нарасна от 71 на 76 души. Както съобщава Ройтерс, това е заявил на пресконференция шерифът на Бют Кори Хонеа. Така общият брой на загиналите при пожарите, които в този момент горят в Калифорния, вече е 79 души.     Според Хонеа, през последното денонощие в окръг Бют, \"бяха открити телата на още пет души\".   Същевременно броят на изчезналите безследно лица се увеличи с 265 души, и достигна 1 276 души.\r\nСпоред последните данни площта на „лагерния пожар“ в Северна Калифорния, който вече е признат за най-опустошителния в историята на щата, е повече от 598 кв. км., локализиран е на 50%. Повече от 12 хиляди сгради са унищожени, включително над 9,8 хиляди домове. Както по-рано съобщиха властите, още трима души са загинали в резултат на друг пожар в южната част на щата.  Поради пожари в редица окръзи в Калифорния е въведено извънредно положение, припомня БГНЕС. Американският президент Доналд Тръмп вече нареди да бъдат отделени за щата средства от федералния бюджет, необходими за борба със стихията.", "date": "2018.11.18", "title": "Броят на жертвите и изчезналите при пожарите в Калифорния расте"}
{"url": "https://www.actualno.com/chronicles/v-nu-jork-se-systoi-premierata-na-pyrvijat-ozvuchen-animacionen-film-na-uolt-disni-s-geroite-miki-maus-i-mini-maus-news_706601.html", "text": "  Мики Маус първоначално е създаден като заместник на Освалд Щастливия заек, по-ранна звезда, създадена от студиото на Дисни за Юнивърсъл. Ранният външен вид на Мики всъщност до голяма степен прилича на този на Освалд. Когато Дисни поисква по-висок бюджет за своите филмчета за Освалд, той е уволнен, а от Юнивърсъл наемат други художници да рисуват заека. От този момент нататък Дисни винаги се старае да обезпечава правата на героите, които неговата компания създава.     За да може да оцелее компанията на Уолт и Рой Дисни, тя се нуждае от нови лица, които да се превърнат в звездите на техните кратки филмчета. Тъкмо тогава идеята за Мики идва в съзнанието на Уолт, който преди това е правил неми филмчета с мишки. Първоначално смята да кръсти героя си Мортимър Маус, но жена му го убеждава, че името звучало прекалено претенциозно, което кара Уолт Дисни да нарече героя си Мики. Името Мортимър по-късно е използвано за друг герой в сериите за Мики, чичото на Мини Маус.   Първата поява на Мики и Мини, неговата приятелка във вестник е през 1923 година, а първата им поява в анимационното филмче Plane Crazy на 15 май 1928 г. Серията е сърежисирана от Уолт Дисни и Уб Айуъркс, като Айъуркс е и главният аниматор. Филмчето е създадено за 6 седмици.\r\nСюжетът на филмчето е сравнително прост – Мики се опитва да стане пилот, по подобие на Чарлз Линдберг. След като създава свой собствен самолет, той моли Мини да дойде с него на първия му полет, през който той на няколко пъти неуспешно се опитва да я целуне, накрая прибягвайки до сила, при което Мини скача с парашут от самолета. Разсеян от нея, Мики губи контрол над летателното средство, което се явява началото на дълъг неконтролиран полет, който е съпътстван от множество забавни ситуаци и завършва с катастрофално приземяване. Вярва се, че кравата без характерните за героите на Дисни човешки черти, която за момент се явява пътник в самолета, е първообраз на кравата Кларабел.  Образът на Мики в това филмче е на пакостлив, влюбчив немирник. Plane Crazy не успява да впечатли критиците след първата си поява, а Дисни се проваля в опита си да намери дистрибутор. Въпреки обяснимото си разочарование, Уолт Дисни не се отказва от героя, в крайна сметка превръщайки го в световен символ.", "date": "2018.11.18", "title": "В Ню Йорк се състои премиерата на първият озвучен анимационен филм на Уолт Дисни с героите Мики Маус и Мини Маус"}
{"url": "https://www.actualno.com/politics/karakachanov-i-siderov-se-zamerjaha-s-ostroumija-v-dva-razlichni-televizionni-efira-news_706731.html", "text": "  Два сутрешни телевизионни блока, двама \"лидери\" на \"патриотите\" в България (бел. ред. - кавичките не са случайно поставени! ) - така започна политическата неделна сутрин в България. Красимир Каракачанов и Волен Сидеров проведоха задочен диалог, в който взаимно си обясняваха нещата от политическия живот, кой как трябва да се държи, кой как не се държи и какво трябва да се промени.     Творческо положение – цяла нощ мислих върху него, продължавам да мисля \"творчески\". Редно е коалиционните въпроси да ги обсъждаме помежду си, не чрез медиите. , иронизира Каракачанов пред bTV за предложението на Сидеров да си подаде , който поиска на Коалиционен съвет Сидеров да си развие творческото положение. А Сидеров го разви по Нова телевизия - . Остави ги тези дискотеки - дай да видим, обещахме на хората за пенсиите, добави лидерът на \"Атака\".   Защо във вторник трябва да се прави Коалиционен съвет, защо не го направихме в петък? Никой от Каракачанов и Симеонов не ми се обади да каже за , разбрах от медиите, разсърди се Сидеров. И същевременно отрече, че със Симеонов и Каракачанов се карат, а бил загрижен, че ще се провали \"патриотичната идея\". Вървим по пътя на Реформаторския блок, ако те не осъзнаят, предупреди още Сидеров, без да отговаря как точно ще работи с Валери Симеонов в парламента. , оплака се Каракачанов колко много работа има – за модернизирането на армията, за проекта за нов изтребител.  Каракачанов нападна Сидеров и заради законопроекта за борба с исляма – какъв беше творческият мотив \"Атака\" да не го подкрепи, попита той. Може би има шанс тази коалиция да оцелее, ако бъде направена сметка кой тика тази коалиция към разпад през медиите, но не и ако някой си прави личен пиар на гърба си, стана ясно от думите на Каракачанов. , както предложи Сидеров, който , защото било грешка лидерите на партиите да вземат постове, вместо да се концентрират да работят \"върху идеите\", които идват и от Европа, която щяла да се управлява от \"консервативно-патриотични формации\" и щяло да бъде голям шамар \"Обединени патриоти\" да ги няма на европейската карта. Каракачанов добави, че ако бил на мястото на ГЕРБ, щяло да почне да му писва от случващото се в \"Обединени патриоти\".\r\nСъщевременно Каракачанов изрази надежда да няма повече скандали между Сидеров и Симеонов, защото било ясно, че след оставката на Симеонов, той се връща в парламента. (бел. ред. - ), отвърна Сидеров и обяви, че . Те не слушат, защото имат много важни неща да правят - да отварят лифтове, да купуват пушки, иронизира и Сидеров.   Същевременно Каракачанов каза, че можело \"да се изведат приоритетно\" някои неща от , на база на която беше подписано коалиционното споразумение. На първо място – доходите и икономическото развитие. Става въпрос за \"онези точки, които да облекчат дребния бизнес\". , заяви Каракачанов.    Лидерът на ВМРО заяви и, че когато някой иска да ангажира футболни агитки, явно не е добре. 100 души затвориха АМ \"Струма\", 4-5000 души стояха, чакаха и псуваха, подчерта Каракачанов, според когото по-голямата част от обществото не вижда алтернатива. Той говори и за евроизборите и евентуално общо участие на \"Обединени патриоти\" – готов съм да отидем заедно на евроизбори, но не сме взели решение и не сме говорили сериозно. Трябваше да сме изготвили послание, да започнем кампания, да работим с хората - не виждат, че през това минава и тяхното политическо оцеляване. Политически инфантилно, обобщи Сидеров задочно. \" \", подчерта лидерът на \"Атака\". Това е такава идиотщина, че нямам думи. Така вицепремиерът Красимир Каракачанов коментира поредната изцепка на депутата от НФСБ ,  който коментира предаване на bTV с болен от детска церебрална парализа  човек, който е сляп, с думите, че телевизията казала, че той бил \"уж  болен\". Като не можеш да се изразяваш като хората, по-добре да не се  изразяваш, добави Каракачанов, който припомни поговорката \"език мой –  враг мой\".   Същевременно Каракачанов заяви, че Валери Симеонов нямал идея кой да  го замести и че не е опитвал да убеждава Симеонов да остане. Моята роля и  на ВМРО на буфер приключи – ако някой иска да работи, да работи,  подчерта министърът на отбраната.", "date": "2018.11.18", "title": "Каракачанов и Сидеров се замеряха с остроумия в два различни телевизионни ефира"}
{"url": "https://www.actualno.com/celebrate/sv-mychenici-roman-i-varul-news_706608.html", "text": "  Светият мъченик Роман произхождал от Палестина и бил дякон на Кесарийската църква. По време на езическото гонение над християните той живеел в Антиохия, където проповядвал учението и утвърждавал вярващите, за да пребивават непоколебимо в изповядване на Христа. Когато нечестивият епарх Асклипиад искал да разруши до основи тамошния християнски храм, свети Роман подбуждал християнския народ да окаже съпротива на епарха и да не му позволи да го разруши.     Сега на нас ­ говорил той на своите единоверци ­ предстои борба за Божия олтар; Асклипиад е враг на отечеството и иска да ни отнеме Бога, и ние ще направим добре, ако защитавайки Божиите олтари, паднем в рани на прага на светия храм. Както и да свърши борбата, ние ще се окажем победители; ако не дадем да разрушат Божия дом, ще възтържествуваме в Църквата, войнстваща на земята; а ако паднем убити при светия олтар, ще запеем победна песен в Църквата, тържествуваща на небесата.\r\nС такива думи той въодушевил всички да се вдигнат в защита на светия храм, с решимост да се съпротивляват до самата си смърт и да не позволят на епарха да влезе в храма и да го разруши.\r\nВ това време настъпил един идолски празник и множеството на езичниците се стичало в идолското капище с жените идецата. Тогава свети Роман се възпламенил от божествена ревност, влязъл сред тълпата на нечестивия народ и високо започнал да го изобличава в заблуждение. Той спрял даже и самия епарх Асклипиад, когато онзи влизал в идолския храм, и му казал:  Прелъстил си се ти, епархо: идолите не са богове, но Един е Истинският Бог ­ Иисус Христос.\r\nЕпархът веднага заповядал да хванат Роман и силно да го удрят по устата. После, заемайки съдилището, той дълго го принуждавал да се отрече от Христа; когато го видял непокорен, заповядал да го мъчат. Окачили го да виси и започнали да го удрят и да разкъсват тялото му с железни остриета. Но свети Роман, мъжествено понасяйки тези мъки, изповядвал Единия Бог, Създател на всичко и укорявал епарха в безумие за това, че не иска да познае истината.\r\nДокато светият страдал така и, претърпявайки мъчения, мъжествено проповядвал Христа, там стоял много народ, от неверните и от вярващите, който гледал подвига на Христовия страдалец. Недалеч стояло и едно християнско момче на име Варул. Като го видял, мъченикът казал на мъчителя:    Това малко момче е по-разумно от теб, най-стария, защото, макар и малолетно, познава Истинския Бог, а ти в преклонна възраст не го познаваш.\r\nТогава епархът, като извикал при себе си момчето, го попитал:\r\nКой Бог почиташ?\r\nПочитам Христа ­ отговорило момчето.\r\nЕпархът го попитал   Кое е по-добре ­ един Бог ли да се почита, или много   Най-добре е да се почита Единия Бог Иисус Христос ­ отвърнало момчето\r\nЕпархът пак го попитал:\r\nС какво Христос е по-добър от всички богове\r\nМомчето отговорило:\r\n Истински Бог и е създал всички нас, а вашите богове са бесове и никого не са създали.   И много други неща казало момчето като че ли било премъдър богослов: Светият Дух, действайки в него, изрекъл хвала чрез устата му за посрама на нечестивия епарх и на всички идолопоклонници.\r\nМъчителят и всички, които били при него, изумявайки се от разума на детето и от мъдрите му думи, почувствали голям срам от това, че не могли да го опровергаят. Затова мъчителят заповядал безжалостно да бичуват Варул с тънки пръти. След дългия бой момчето започнало да изнемогва и помолило за вода. Но майка му, която стояла там сред народа и с радост гледала страданията на своя син, с настойчива строгост му наредила мъжествено да претърпи страданията до края. Когато мъчителят заповядал да посекат Варул с меч, майката го взела на ръце и го понесла към мястото на посичането. Като го прегръщала и целувала, тя го утешавала и укрепявала, за да не се уплаши при вида на меча над главата си:\r\nНе бой се, сине мой ­ говорела тя. ­ Не бой се, мило мое чедо! Не се страхувай от смъртта! Няма да умреш, но ще бъдеш жив во веки! Не се ужасявай, цвете мое! Ти незабавно ще бъдеш пренесено в райските градини! Не бой се от меча! Само щом бъдеш посечен, ти тутакси ще заминеш при Христа и ще видиш славата Му. Той ще те приеме с любов и ти ще живееш с Него в неизречена радост и ще се наслаждаваш на блаженството с Неговите свети ангели...\r\nКато утешавала така своето дете, благочестивата майка го донесла до мястото на екзекуцията. След посичането тя събрала кръвта му в чист съд и като взела тялото му, го обливала с радостни сълзи, с любов го целувала и се радвала, че нейният син пролял своята кръв, от нея възприета, за Христа. След това тя предала тялото на сина си на честно погребение.\r\nСлед посичането на свети Варул свети Роман бил осъден на изгаряне. Вързан и обграден с дърва, преди още слугите да ги подпалят, очаквайки последната съдийска дума, от средата на кладата свети Роман високо извикал, обръщайки се към мъчителите:   - Къде е огънят? Защо не го запалвате? Палете, та пламъкът да ме обхване целият.\r\nКогато огънят бил запален и дървата от всички страни силно се разгорели, внезапно се излял пороен дъжд и го угасил.\r\nСвети Роман останал жив и ни най-малко не претърпял вреда от огъня. След това заради смелите думи на светия мъченик, (тъй като той порицавал нечестивите езичници, укорявайки тяхното безумие и проклинайки техните богове, а Христа прославял) мъчителят заповядал да му отрежат езика. Но той сам протегнал на мъчителите езика си за отрязване. Но и след отрязването на боголюбивия език Христовият изповедник не млъкнал, но по свръхестествен начин и без език говорел ясно, както и преди, прославяйки Единия Бог. После го хвърлили в тъмница, в която той останал дълго време, с нозе, стегнати в пранги. Когато било съобщено за него на император Максимиан, че говори и с отрязан език, императорът заповядал да го удушат. Като влезли в тъмницата, войниците затегнали въже на шията му и го удушили.\r\nТака светият мъченик Роман завършил подвига на своето страдание за Христа, в Чието царство сега се прославя, славейки Света Троица во веки веков. Амин. © Жития на светиите, преведени на български език от църковно-славянския текст на Чети-минеите (\"Четьи-Минеи\") на св. Димитрий Ростовски. ", "date": "2018.11.18", "title": "Св. мъченици Роман и Варул"}
{"url": "https://www.actualno.com/society/protesti-i-blokadi-po-pytishtata-se-ochakvat-dnes-news_706729.html", "text": "  Протести и блокади по пътищата в страната се очакват днес. Недоволството от цената на горивата и качеството на живот в България отново ще изкара на улицата десетки протестиращи.     На няколко места се очаква блокиране на основни пътни артерии, сред които магистрала „Тракия“ и гранични пунктове.   В се очакват няколко протеста - срещу високите цени на горивата и застраховката гражданска отговорност и срещу новите данъци. По обяд към тях ще се присъединят и участниците в протест, на който ще поискат промяна на политическия модел на управление и намаляване на броя на депутатите. Срещу промените в Закона за вероизповеданията ще се обявят представители на Християнската общност на протестантските вярващи и църкви, които ще проведат молитвено шествие. Майките на деца с увреждания ще се включат с присъствие към протестиращите вечерта. Те обявиха, че ще останат на улицата докато оставката на вицпремиера Валери Симеонов не бъде гласувана от депутатите.\r\nВ е насрочен един от най-мащабните протести срещу  цените на горивата. Недоволните се събират по обяд на паркинга на  хипермаркета на един от входовете на града. Към този момент не е обявено  официално посоката на шествието и дали ще бъдат блокирани централни  булеварди или магистрали.  В протестиращите ще направят автошествие по основни булевардисе в града. Автоколоната преминава по булевардите „България“, „Васил Априлов“, „Шести септември“, „Източен“ и „Христо Ботев“. Сборният пункт ще бъде пред общината. Очаква се и нова блокада на автомагистрала „Тракия“.\r\nВ протестиращите срещу бедността и ниските заплати се събират на паркинга пред парк „Стадиона“ и след автошествие по улиците на града ще потеглят към София.\r\nВ са планирани две протестни автошествия. Едната част от недоволните предвиждат да блокират международния път към Граничен пункт Лесово до село Тенево около обяд. Другото автошествие ще се отправи към автомагистрала „Тракия”. В посока Бургас се очаква магистралата да бъде блокирана към 13 часа.       В протестиращите ще се съберат на ТИР-паркинга на „Дамарски мост“, след което протестното автомобилно шествие в града ще мине по основни улици и отново ще се отправи към автомагистрала „Тракия“ в  опит да я блокират.\r\nОчаква се протестиращите от Ямбол и Сливен да се обединят и да затворят магистрала \"Тракия\" и международен път I-7 в участъка, след село Окоп, където е самолетната писта.\r\nВ ще има протестно автошествие по обяд. Сборният пункт е на околовръстното в района на т. нар. гонки. Колоната от протестиращи ще пътува до центъра на град Генерал Тошево, след което заедно с тамошни участници в протеста ще продължат до граничния пункт „Йовково“. Организаторите уточняват, че няма да бъде блокирана границата с Румъния.\r\n \r\nЖители на ще се събират на протест след 14 часа пред сградата на общинатав Ловеч. След това е предвидено автошествие по централния булевард „България“. Жители на Троян се събират на па мирен протест  по обяд на пътя Ловеч – Троян, на разклона за село Калейца, а по-късно протестът им ще продължи с шествие по основните улици в Троян.      С мотошествие около 14 ч. за втора поредна неделя ще се направи опит за блокиране на . Мотористите се събират на бензиностанцията на пътен възел Боаза и ще карат до бензиностанцията на входа на село Български извор.\r\nПротестът в ще започне рано. Сборният пункт е на паркинга на \"21 век\". След автошествие в града колоната ще се отправи към село Крепост, където протестиращите от Хасково трябва да се съберат със съмишленици от и , след което колоната заедно да потегли към Харманли и Свиленград. Демонстрантите в Свиленград плануват да затворят движението през граничния пункт „Капитан Петко Войвода“ към Гърция. имат намерение да блокират Е-79, искат да затворят \"Кулата\". В организаторите обявиха мирен протест, но не е изключено да блокират пътя в посока  Банско. Недоволните от и  района се събират пред сградата на Пътна полиция в града. Към този  момент няма нагласи за блокиране на пътя към границата с Гърция. Всички протестиращи в района  потвърдиха, че оставка на правителството и смяна на политическия модел е  основното им искане.\r\nОт обявиха, че ще вземат всички необходими мерки за осигуряване на безопасността. От МВР ще разположат и екипи на пътна полиция на входовете на  градовете заради очакваните автошествия в неделния ден. Край София и  други големи градове ще има и допълнителни екипи на жандармерията. От пътна полиция имат готовност да осигурят обходни маршрути в районите на протестни шествия. Пред парламента и Министерски съвет ще има засилено полицейско присъствие. Екипи на МВР ще има и по пътя Перник-София, тъй като се очаква някои от протестиращите да пристигнат в столицата. От МВР призовават участниците в демонстрациите да не се подават на провокации, за да може всичко да премине мирно.   ", "date": "2018.11.18", "title": "Протести и блокади по пътищата се очакват днес"}
{"url": "https://www.actualno.com/asia/izvestija-rusija-zasilva-vlijanieto-si-v-evropa-i-azija-prez-tri-proekta-news_706741.html", "text": "  Русия е сред най-големите производители на природен газ и постепенно засилва влиянието си на два континента с помощта на три основни проекта „Северен поток2“, „Силата на Сибир“ и „Турски поток“, пише вестник „Известия“, цитиран от ИА \"Фокус\".     Изданието споменава, че Руската федерация веднага след края на Втората световна война започва да доставя синьото гориво в Европа и в момента удовлетворява една трета от нуждите й от него. Според експертните прогнози в 2025 година Москва ще задоволява с газ 40 на сто от потребностите на цяла Евразия.   Това ще увеличи много търсенето на природен газ от страни като Китай и други развиващите се икономики в азиатския регион.\r\nActualno.com припомня, че руският президент Владимир Путин ще посети в понеделник Турция за официалното откриване на завършения строеж на част от газопровода \"Турски поток\". Газопроводът \"Турски поток\" се състои от две тръби, всяка от които с капацитет 15.75 млрд. куб.м газ годишно. По едната от тръбите се предвижда да тече синьо гориво, което ще задоволява потреблението на турския пазар, а другата е предназначена за износ към европейските страни. И двете тръби би трябвало да влязат в експлоатация до края на 2019 г.  ", "date": "2018.11.18", "title": "\"Известия\": Русия засилва влиянието си в Европа и Азия през три проекта"}
{"url": "https://www.actualno.com/sliven/protestite-v-sliven-ne-stihvat-news_706746.html", "text": "  През цялата седмица в Сливен протестите не стихнаха. Те се провеждаха всеки ден, съпроводени с автошествия и голямо хоро на централния площад пред паметника на Хаджи Димитър.     Снощи автошествието беше много по-голямо от очакваното. \"След като 26 дни ни се обясняваше, че ако Борисов поиска оставката на Симеонов, то ще се счупи коалицията и ще вкараме държавата в хаос, днес Цветанов заяви, че след оставката коалицията е даже по-здрава. Това вече е подигравка, така че искаме оставка на целия кабинет\", коментираха протестиращите.   В Сливен обстановката се нажежи и след изказването на сливенския депутат от НФСБ - , че децата с увреждания \"това са напълно ненормални деца, които трябва да бъдат в домове\". От протестния щаб организираха петиция до сливналии за отзоваване на депутата от НФСБ. \r\nДнес е денят за голямото автошествие, което тръгна в 11:00 часа от Дамарския мост в Сливен.  ", "date": "2018.11.18", "title": "Протестите в Сливен не стихват"}
{"url": "https://www.actualno.com/pazardjik/protestirashti-ot-pazardjik-pytuvat-kym-sofija-news_706745.html", "text": "  Протестиращи от Пазарджик и Пловдив пътуват към столицата, за да се включат в протест срещу високите цени на горивата и социалната несправедливост, предаде репортер на Радио „Фокус“ – Пазарджик.     Около 200 автомобила се събраха на сборния пункт при битака в града, за да тръгнат на организирани автошествия в знак на протест срещу високите цени на горивата и социалната несправедливост. Протестиращите се разделиха на две групи. Едната тръгна по АМ „Тракия“ в посока София. Към нея се присъединиха и около 50 автомобила от Пловдив.   Другата група автомобили тръгна по стария път от Пазарджик към Пловдив. Там те ще се включват в пловдивското шествие.\r\nПротестиращите са съпровождани от полицейски автомобили. Участниците са предупредени да не нарушават правилата за движение, като автомобилите, отправили се към столицата не трябва да затрудняват трафика по АМ „Тракия“.  ", "date": "2018.11.18", "title": "Протестиращи от Пазарджик пътуват към София"}
{"url": "https://www.actualno.com/society/prognoza-za-vremeto-18-noemvri-nedelja-news_706706.html", "text": "  Неделя, 18 ноември, ще е първият ден през тази есен, който наистина ще отговаря на понятието \"лошо време\" - или поне така изглежда от прогнозата на НИМХ, цитирана от Агенция \"Фокус\".     За цели 10 области в страната има жълт код с предупреждение за сняг, а за още 6 области - за дъжд, като това ще е дори по-неприятно предвид очакваните температури от около 0 градуса. А за 4 области има предупреждение за смесени валежи - хем дъжд, хем сняг.\r\nЖълт код за сняг е в сила за 10 области – Видин, Монтана, Враца, Плевен, Ловеч, Габрово, София област, София – град. Перник, Кюстендил. В по-голямата част от тези области ще има валежи от сняг и ще се образува снежна покривка с дебелина до около 10 сантиметра.\r\nКод от същата предупредителна степен, но за дъжд е в сила за 6 области – Бургас, Ямбол, Сливен, Стара Загора, Хасково и Кърджали. В тези райони на страната ще има значителни валежи от дъжд, като количествата ще са между 20-30 л/кв. метра.  Жълта е степента на опасност за валежи от дъжд и сняг и в Благоевград, Пазарджик, Пловдив и Смолян. В тези области ще има значителни валежи от дъжд, а в планините - от сняг. Очакваните количества на валежа са между 15 - 25 л/кв. метра.\r\nПрез следващото денонощие, под влияние на средиземноморски циклон, времето в страната ще бъде облачно и с валежи от дъжд, в Северозападна България и в Централния Предбалкан - от сняг.\r\nПривечер и през нощта срещу понеделник валежите ще се усилят, и в Родопската област и Югоизточна България количествата ще са значителни. Ще духа до умерен вятър от изток-североизток. Минималните температури ще са предимно между минус 3° и 2°. Максималните ще са от 0 – 4° в северозападните до 8 – 12° в югоизточните райони от страната.       По Черноморието ще бъде облачно и с валежи от дъжд, значителни привечер по Южното крайбрежие. Ще духа умерен, временно и силен североизточен вятър. Максималните температури ще са между 7° и 12°. Температурата на морската вода е 14 - 15°. Вълнението на морето ще е 2-3 бала.\r\nВ планините ще бъде облачно, ветровито и с валежи, предимно от сняг. Привечер на места в Родопския масив количествата ще са значителни. Ще духа умерен югоизточен, по високите и открити части и силен южен вятър. Температурите ще се повишат и максималната на височина 1200 метра ще е около 1°, на 2000 метра – около минус 4°.\r\nАтмосферното налягане ще се понижи, но ще остане по-високо от средното за месеца.\r\nВ понеделник сутринта в западната половина от страната, с изключение на крайните югозападни райони, снеговалежите ще продължат, на изток ще вали дъжд. Количествата ще са значителни. Около обяд от югозапад валежите ще отслабват и спират, най-късно, едва вечерта - в Североизточна България. Вятърът ще се ориентира от северозапад – ще е умерен и временно силен.\r\nВъв вторник и сряда страната ще попадне в предната част на нов средиземноморски циклон. През първия ден вятърът ще се ориентира от югоизток, ще се усили и температурите ще се повишат – максималните ще бъдат между 5° и 10°, в Горнотракийската низина и източните райони до 14-16°. След временно спиране на валежите, от югозапад те отново ще се активизират и през нощта срещу сряда и в сряда ще обхванат страната. В по-голямата ѝ част ще вали дъжд, в Северозападна България преди обяд ще вали сняг, който след обяд ще премине в дъжд. Ниски ще са температурите в приземния слой в Дунавската равнина и Предбалкана и на места там ще се образуват поледици. Очакват се значителни валежи, на места в Южна България, придружени с гръмотевици.   ", "date": "2018.11.18", "title": "Прогноза за времето - 18 ноември (неделя)"}
{"url": "https://www.actualno.com/asia/za-pryv-pyt-forumyt-na-apek-bez-zakluchitelna-deklaracija-news_706748.html", "text": "  За пръв път в историята на форума за Азиатско-тихоокеанско икономическо сътрудничество (АПЕК) лидерите от 21 страни членки не приеха заключителна декларация, съобщава АФП. Причината – срещата в Папуа Нова Гвинея бе помрачена от войната на думи между Китай и САЩ , които разкриха амбициите си да се конкурират за влияние в региона. Основна причина за провала на годишния форум на АПЕК, чийто домакин за пръв път е Папуа Нова Гвинея, бе напраежението между Вашингтон и Пекин. Вицепрезидентът на САЩ Майк Пенс и президентът на Китай Си Дзинпин представиха две различни визии за търговските отношения в региона.     АПЕК се провежда от 1993 г. и оттогава в края на всяка среща се публикува заключително комюнике. Този път обаче това не се случи. Канадският премиер Джъстин Трюдо призна, че по време на форума „са били представени две различни визии по важни въпроси, касаещи търговията, което е попречило да се постигне консенсус по заключителния документ, съобщава БГНЕС.   ", "date": "2018.11.18", "title": "За пръв път - форумът на АПЕК без заключителна декларация "}
{"url": "https://www.actualno.com/society/svetoven-den-v-pamet-na-jertvite-ot-pytni-incidenti-news_706721.html", "text": "  Българският Червен кръст за поредна година се присъединява към възпоменанието на жертвите на пътни инциденти, организирано от Министерство на вътрешните работи, Държавно-обществената консултативна комисия по проблемите на безопасността на движението по пътищата, Пътна полиция към ГД „Национална полиция“, Националния съвет на религиозните общности в България, Дирекция „Вероизповедания“ към МС, Съюза на българските автомобилисти и други държавни и неправителствени организации.     В цялата страна ще бъдат отслужени молитви. В София заупокойна панихида за жертвите на пътнотранспортни произшествия ще бъде отслужена в храм-паметника „Св. Александър Невски“ на 18 ноември 2018 г., неделя, от 11.00 часа.   Резолюция на ООН от 26 октомври 2005 г. за повишаване безопасността на движението по пътищата в целия свят отправя призив към правителствата и международната общественост всяка трета неделя на месец ноември да бъде Ден за възпоменание на жертвите от пътнотранспортни произшествия.", "date": "2018.11.18", "title": "Световен ден в памет на жертвите от пътни инциденти "}
{"url": "https://www.actualno.com/sofia/mnogoluden-protest-v-sofija-news_706796.html", "text": "  Въпреки лошото време, протестът в София е многолюден.     Движението по бул. Дондуков беше блокирано, когато протестиращите тръгнаха от Министерски съвет към Народното събрание. След това недоволните преминаха през площад \"Ал. Батенберг\" и стигнаха до Орлов мост.   В момента протестното шествие се простира от пл. \"Народно събрание\" до \"Орлов мост\". Движението е блокирано.\r\nСлед като стигнаха Орлов мост, недоволните граждани се връщат към площад  \"Ал. Батенберг\".  За момента протеста преминава мирно.   ", "date": "2018.11.18", "title": "Многолюден протест в София"}
{"url": "https://www.actualno.com/society/nad-2000-policai-ohranjavat-protestite-v-stranata-news_706752.html", "text": "  Трудно е да се каже колко са точно  протестите в страната, като се има предвид, че паралелно се организират в  социалните мрежи нерегламентирано. Това заяви вътрешният министър  Младен Маринов, който заедно с директора на „Национална полиция“ Христо  Терзийски присъстваха на литургия в памет на жертвите от  пътнотранспортни инциденти, предаде репортер на БГНЕС. От ранна утрин МВР има информация за слабо присъствие от протестиращи в Хасково, Пловдив, Силистра, Пазарджик, Добрич. Организирано придвижване към  София се очаква от Пловдив и Пазарджик. Все още не е потвърдено коли да  пристигнат от Благоевград, уточни главен комисар Христо Терзийски. „Приветствам всички граждани,  които регламентирано съгласуваха протестите. Защото това е пътят и по  този начин се спазват правата както на протестиращите, така и на  останалите граждани. Надявам се всички да се включат в този тип  организирани протести. Иначе, като организация сме създали необходимите  мерки“, допълни вътрешният министър. Маринов съобщи още, че МВР има сигнали за провокатори. Полицията е взела необходимите мерки да не се стига до ексцесии. За днешните протести в цялата  страна са мобилизирани над 2000 души, половината от тях са по улиците на  София. Предвидени са и патрулки, които да ескортират протестиращите от  Пловдив и Пазарджик. Още от сутринта кордон от  полиция е строен по централните булеварди на София. Екипите следят за  реда в района на Министерски съвет, Президентството, бул. „Мария Луиза“,  бул. „Цар Освободител“,  пространството около парламента и  храм-паметник „Свети Александър Невски“. Очаква се няколко различни лъча  от протестиращи да минат с различни искания. В ранния следобед се  очаква всички да се съберат пред Ларгото.д.     ", "date": "2018.11.18", "title": "Над 2000 полицаи охраняват протестите в страната"}
{"url": "https://www.actualno.com/europe/tereza-mej-brekzit-njama-da-e-po-lesen-dori-da-podam-ostavka-news_706784.html", "text": "  Тереза Мей каза на опонентите си, че нейната оставка като премиер няма да облекчи излизането на Лондон от ЕС, съобщава Би Би Си.     В интервю за „Скай нюз” британският премиер заяви, че я очаква тежка седмица. Мей е изправена пред призиви за вот на недоверие от някои от депутатите в собствената си партия, след като в сряда бе публикуван текстът на споразумението за Брекзит, състоящ се от 585 страници.   „Разговорите за бъдещите отношения между Великобритания и ЕС ще продължат и по време на извънредната среща в Брюксел следващата седмица”, заяви Мей. Лидерът на лейбъристите Джереми Корбин вече заяви, че е можело да бъде постигнато и по-добро споразумение за Брекзит и то преди крайния срок. Документът ще бъде подписан на извънредна среща в белгийската столица следващата седмица.", "date": "2018.11.18", "title": "Тереза Мей: Брекзит няма да е по-лесен, дори да подам оставка "}
{"url": "https://www.actualno.com/varna/miren-protest-vyv-varna-news_706799.html", "text": "  След като блокираха за кратко кръстовището на бул. „Владислав Варненчик“ и бул. „Христо Смирненски“, протестиращите във Варна се отправиха покрай цирковата площадка по бул. „Сливница“, предаде репортер на Радио „Фокус“ - Варна.     Шествието се движи в посока към сградата на Общината. Движението в посока кварталите все още не е блокирано. Чуват се скандирания „Събуди се, Варна“ и „Оставка“.   Някои от шофьорите на автомобили, които в момента се движат по булеварда, подкрепят протестиращите с клаксони. Протестът продължава вече втори час.\r\nНа място продължава да има засилено полицейско присъствие. Пътни полицаи регулират движението при необходимост.  ", "date": "2018.11.18", "title": "Мирен протест във Варна"}
{"url": "https://www.actualno.com/society/mvr-protestirashtite-da-spazvat-dadenite-ot-policijata-razporejdanija-news_706800.html", "text": "  Полицейски служители в цялата страна са ангажиране в опазването на обществения ред и сигурността в страната във връзка с обявените за днес протестни действия. До този момент те преминават без сериозни нарушения на обществения ред, съобщиха от пресцентъра на МВР.     От началото им в днешния ден са засечени няколко нарушения. В района на гр. Левски са съставени четири акта по ЗДвП, задържан е и протестиращ, който е управлявал след употреба на наркотично вещество. На територията на Велинград са съставени пет акта за неизпълнение на полицейско разпореждане и неправомерно затваряне на пътен участък.   В София шофьор на л.а. „ Голф“ е отведен в Пето РУ. Той е дрифирал в района на пл. „Народно събрание“ , не се е подчинил на полицейско разпореждане и след светкавична реакция на униформените е задържан.\r\nМВР напомня, че законите важат за всички и призовава протестиращите задължително да спазват дадените от полицейските служители разпореждания.  ", "date": "2018.11.18", "title": "МВР: Протестиращите да спазват дадените от полицията разпореждания"}
{"url": "https://www.actualno.com/politics/tatjana-docheva-protestite-sa-eskalacija-ot-nekompetentnostta-na-gerb-news_706788.html", "text": "  ГЕРБ нямат експертен капацитет на управление, каза пред БНР Татяна Дончева - лидер на „Движение 21“. Според нея протестите са ескалация, следствие на некомпетентните решения на управляващите:     „Десетте години управление на ГЕРБ са ескалация на идването във властта на нахални, пробивни, некомпетентни, неграмотни, недоучени и т.н. люде... Тези грешки, които са идентифицирани досега от българското общество и заради които протестите избухват, са заради въпиющи проблеми, създадени от некомпетентно управление, от глупави решения, от откровен лобизъм“, каза Дончева.   Тя коментира и ролята на политическата опозиция в момента: „Политическата опозиция може да бъде, в сегашния ѝ вид, само експлоататор на народното недоволство“.", "date": "2018.11.18", "title": "Татяна Дочева: Протестите са ескалация от некомпетентността на ГЕРБ"}
{"url": "https://www.actualno.com/europe/cheshkijat-premier-popadna-pod-krystosan-ogyn-zaradi-symnenija-za-korupcija-news_706715.html", "text": "  Правоохранителните органи на Чехия са поискали от прокуратурата на швейцарския кантон Цюрих информация за банковите сметки на министър-председателя на републиката и лидер на Политическо движение \"Действие на недоволните граждани\" Андрей Бабиш, който е разследван по делото за незаконното придобиване на компанията \"Щъркелово гнездо\". Бабиш е бил собственик на компанията, като е разследван и за отпускане на средства в размер на два милиона евро от европейските фондовете, за да финансира изграждането на курорта \"Щъркелово гнездо\".     Искането е било изпратено през април. Представителите на прокуратурата на швейцарския кантон потвърдиха факта, но отказаха да коментират следващите стъпки. Работи се по документа, предаде БГНЕС.   През януари тази година долната камара на чешкия парламент лиши Бабиш от имунитет по подозрение за участие в усвояването на субсидии от фирмата \"Щъркелово гнездо\". Разследването по делото, към което са привлечени и най-близките му роднини, включително и съпругата му, не е приключило. Премиерът категорично отрича обвиненията, заявявайки, че те са провокация от политическите му противници.\r\nПрез последните дни скандалът около Бабиш се разпали с нова сила. Повод за това стана репортаж на журналистите Сабина Слонкова и Иржи Кубик, публикуван от пражкото онлайн издание Seznam. В него се твърди, че министър-председателят е попречил на полицията да разпита сина му от първия брак, който е подставен собственик на компанията \"Щъркелово гнездо\". Бабиш-младши казал пред репортери, че един от служителите на компанията на влиятелния му баща е бил насилствено изведен от Чехия в Крим и освен това е имало опит самият той да бъде отведен в Крим.   В най-големите чешки градове се проведоха митинги и демонстрации по повод 29-та годишнина от „кадифената революция“, която доведе до падането на тоталитарния режим в Чехословакия. Най-масовите демонстрации се състояха в центъра на Прага. На столичните площади Венцеслас и Старе место, както и на централния булевард, се стекоха хиляди граждани. Чуваха се искания за оставката на министър-председателя и неговото правителство, а на трансарантите и плакатите имаше надписи, осъждащи Бабиш.   Самият премиер отпътува за Швейцария в събота, където живее синът му, който се превърна в център на вниманието от страна на медиите. Според Бабиш, синът му страда от шизофрения и следователно не е отговорен за действията си, включително изявления, направени пред репортери на Seznam.    ", "date": "2018.11.18", "title": "Чешкият премиер попадна под кръстосан огън заради съмнения за корупция"}
{"url": "https://www.actualno.com/bgfootball/kasting-za-igrachi-v-shkolata-na-bepoe-news_706718.html", "text": "  Дeтcĸo-юнoшecĸaтa шĸoлa на „Бepoe” обявява кастинг за играчи, poдeни пpeз 2005 и 2006 г. - на 9 декември, а на 15 декември зa poдeни пpeз 2007 и 2008 г. Кастингите ще са пoд фopмaтa нa тpeниpoвĸa, която ще се проведе нa изĸycтвeния тepeн нaд cтaдиoн „Бepoe“ и ще се води от тpeньopитe. Ще бъде нaблюдaвaна oт cĸayтитe нa ĸлyбa и oт pъĸoвoдcтвoтo нa шĸoлaтa.     В академията нa „Бepoe“ тpeниpaт нaд 200 дeцa. Kлyбът paзпoлaгa c тpи ecтecтвeни тpeвни тepeнa и eдин изĸycтвeн c ocвeтлeниe. Tpeньopитe в шĸoлaтa имат нeoбxoдимия oпит и ĸвaлифиĸaция зa paбoтa c дeцa.   Зaпиcвaнeтo зa ĸacтингa може да стане пo имaйл – , чpeз cъoбщeниe в oфициaлнaтa cтpaницa нa ĸлyбa във , или нa тeлeфoн 0887 444 003 (Eвгeни Ивaнoв, админиcтpaтop нa школата). Посочват се, тpитe имeнa нa дeтeтo, дaтaта нa paждaнe, пoзицията, нa ĸoятo игpae, и зa ĸoй oтбop ce e cъcтeзaвaл зa пocлeднo.\r\nНа кастинга игpaчитe тpябвa дa ca в тpeниpoвъчнo oблeĸлo и c oбyвĸи, пoдxoдящи зa изĸycтвeнa тpeвa.  ", "date": "2018.11.18", "title": "Кастинг за играчи в школата на „Бepoe”"}
