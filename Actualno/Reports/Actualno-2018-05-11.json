{"url": "https://www.actualno.com/society/novinite-naj-vajnoto-ot-denja-11-maj-news_674140.html", "text": "          Журналистът Христо Гешов е бил нападнат снощи пред дома си в Червен бряг.     Планира се на 13 май да започне акция от Лагер 3, който е на 7300 метра височина - нагоре към върха. Учени, индустриалци и общественици, които са част от \"Инициатива Единение\", коментираха за пореден път бъдещето на България.     Учителите ще получат допълнителни пари по случай 24-ти май. Това каза министърът на образованието и науката Красимир Вълчев по време на 21-та церемония по връчването на наградите „Учител на годината“ в София. Търсим ги – така вътрешният министър Валентин Радев отговори на въпрос какво се случва с избягалите преди над един месец от Софийския централен затвор двама рецидивисти Владимир Колев и Радослав Пелов. Моето лично усещане, е че тази сделка много трудно ще бъде финансирана. Това заяви в ефира на БНТ председателят на енергийната комисия в Народното събрание Делян Добрев относно осигуряването на финансиране от \"Инерком\" за придобиването на българските активи на ЧЕЗ Груп.   В пленарна зала Българският лекарски съюз (БЛС) изрази категорично несъгласие с Проекта на национална здравна карта, в частност с предвидения брой легла по компетентност, който ще създаде сериозни национални и регионални диспропорции. Около 10 000 несъществуващи деца, които са основно вписани в ромски семейства у нас, източват социалната система на Германия и получават месечно между 400 и 600 лева. Общинският съвет в Благоевград не прие да чуе гласа на гражданите за съдбата на откритите разкопки по трасето на АМ \"Струма\" край с. Покровник.", "date": "2018.05.11", "title": "Новините: Най-важното от деня, 11 май"}
{"url": "https://www.actualno.com/society/strelochnicite-za-hitrino-njama-kak-strelkata-da-e-bila-otkluchena-news_674178.html", "text": "     При предишно заседание управителят на фирмата превозвач „Булмаркет“ - Станко Станков, посочи, че поддържа заключението на частната експертиза. Отговаря ли на изискванията взривилата се цистерна в Хитрино?   Днес , което са били на смяна във фаталната сутрин на 10 декември 2016 г.    При инцидента загинаха 7 души, предаде Нова тв.    Хронология на казуса Хитрино:\r\n* Влак с цистерни избухна край гара Хитрино на 10 декември 2016 г.\r\n* Седем души загинаха.       * Делото „Хитрино” тръгна на 15 януари 2018 г.\r\n* Разследването установи, че инцидентът не е предизвикан от повреди в жп инфраструктурата, не е предизвикан от техническа неизправност на състава и не се касае за техническа неизправност. Причината за произшествието е високата скорост, с която се е движил влака.\r\n* С обвинение са двамата машинисти, които са причинили смърт по непредпазливост на 7 души и тежки и средни телесни повреди на още 14 души.\r\n* Пред съда се изправят машинистите Димитър Михнев и Радослав Петков.", "date": "2018.05.11", "title": "Стрелочниците за Хитрино: Няма как стрелката да е била отключена"}
{"url": "https://www.actualno.com/smolyan/d-r-karagjaurov-ako-njama-psihiatrija-v-smoljan-shte-nastane-generalen-haos-news_674184.html", "text": "  Центърът за психично здраве в Смолян е на печалба, но се задъхва от работа. Приходите за миналата година в общинското лечебно дружество са на стойност 576 000 лева, а разходите са с 23 хиляди лева по-малко.  Проблемът в структурата обаче е болезненият недостиг на кадри. В него, освен управителят д-р Анастас Карагяуров, работи само още един психиатър.\r\n„Няма друго заведение в страната, което да е толкова ощетено откъм персонал, но въпреки това ние се справяме“, казва д-р Карагяуров.   35-40 на 10 000 е заболеваемостта от шизофрения. Тоест, всяка година в този регион 35-40 човека се разболяват и част от тях постъпват в психоцентъра, чиято сграда е в кв. Устово на Смолян.   С Центъра за психично здраве освен потърпевшите и техни близки, работят и държавни структури като полиция, съд и прокуратура.    „Те могат да разберат какво ще стане, ако я няма психиатрията в града. Ще стане един генерален хаос“, заяви д-р Карагяуров пред общински съветници от комисията по законност.\r\nСпоред него решение на проблема има, но то не се състои в това да се пускат обяви от управителя във вестници и сайтове. „Несериозни са тези обещания, които ние бихме могли да направим – че като дадем стипендия и някой завърши, впоследствие едва ли не трябва да го заточим да работи“, смята психиатърът.\r\nТой е категоричен, че държавата официално трябва да покани психиатри с прилични заплати от съседни нам държави, където говорят и разбират български език, като им предложи и добри битови условия.       Д-р Карагяуров апелира също към РЗИ и областния управител, които биха могли да помогнат при контактите си в Македония, Турция, Украйна за намирането на кадри.\r\n„Ние можем да скърпваме донякъде, но нито аз, нито колежката, с която работим, сме в първа младост. Трябва да се мисли за времето напред“, казва той.\r\nПо думите му тубдиспансерът в Смолян е бил закрит по същата причина - липса на кадри. Но болните с туберкулоза се поеха отчасти от вътрешно отделение на болницата, част от работата се върши амбулаторно. Детското отделение в областната болница закъса наскоро заради заболявания и пенсиониране на лекари в него, но дежурствата бяха поети от медици в други структури.\r\nЕдин психично болен човек обаче няма как да бъде лекуван от друг лекар.", "date": "2018.05.11", "title": "Д-р Карагяуров: Ако няма психиатрия в Смолян, ще настане генерален хаос"}
{"url": "https://www.actualno.com/balkani/hashim-tachi-kazah-na-borisov-che-sme-gotovi-za-mir-sys-syrbija-news_674185.html", "text": "  „Уверих моя приятел Бойко Борисов,  че Косово е готово да затвори страницата със сблъсъци със Сърбия“. Това  написа в собствения си профил косовският президент Хашим Тачи и уточни,  че разговорът с българския премиер е проведен по телефона. „В този контекст за Косово и  Сърбия е важно да постигнат обвързващ правен договор за нормализация и  помирение. Уверих моя добър приятел, че ние в Косово сме готови да  затворим страницата със сблъсъци със Сърбия  и да имаме мир “, написа още  Тачи. Косовският президент отбеляза,  че разговорът с българския премиер е проведен в навечерието на срещата  ЕС - Западни Балкани , която ще се проведе на 17 май в София. Според него „сегашният период е  време за мир и сътрудничество и, че гражданите на Косово са европейци и  тяхното поведение трябва да бъде точно такова“. Тачи подчертава, че по време  на разговора е говорил за значението и отличната възможност, която дава  срещата на върха в София „да обясни европейския път за Косово и всички  останали страни от Западните Балкани“. „Основното условие за членство  в ЕС преди изпълнение на критериите от Копенхаген, разбира се, се  отнася до затварянето на всички открити въпроси между отделните държави в  региона, които ще се присъединят към ЕС“, каза още той, цитиран от БГНЕС. Коментарът на Тачи е придружен със снимка от визитата на Борисов в Прищина преди около две седмици.  ", "date": "2018.05.11", "title": "Хашим Тачи: Казах на Борисов, че сме готови за мир със Сърбия"}
{"url": "https://www.actualno.com/showbusiness/kak-se-pecheli-evrovizija-s-melanholija-news_674192.html", "text": "  Песните за Евровизия може да имат репутацията на енергични и жизнерадостни, но оказва се, че всъщност мрачните песни могат да ти донесат победата.  От Би Би Си са разгледали в детайли всяка песен участваща в конкурса от 2006 година насам, за да разберат има ли рецепта за песен – победител на Евровизия?\r\nНеочаквано, меланхолията продава. 8 от 12-те страни победителки са участвали с песен по-тъжна от обикновените песни, пише БГНЕС.   И да, песента на миналогодишния победител Салвадор Собрал, наистина е най-тъжната песен, печелила конкурса.\r\nИнтересно е, че Евровизия е станала все по-меланхолична и тазгодишните песни са с 30% по-тъжни от тези през 2006 г.    Вероятно създателите на песните да подозират, че тъжните песни печелят гласове.\r\nНо ако си мислите, че песента победител на Евровиция трябва да е зареждаща и весела то не всичко е загубено. Някои от победителите са заложили на весели песни и все пак са прибирали големия трофей у дома. Например Лена – победителката от 2010-та година със своята песен „Сателит” (която е и най-веселата песен победителка от разгледаните 12 победители) или песента на Лорди „Hard Rock Hallelujah” , която спечели конкурса през 2006 г.   От Би Би Си са работили основно върху теория, която използва музикалната мярка за определяне на позитивността на една музика – наречена валентност. Точно това помага и на сайтове за разпространение на музика да препоръчват нова музика.    Валентността се основава на тоналността на песните и ритъма, игнорирайки текста.\r\n„Всичко е от формата на вълната”, казва Елиът Бюскирк разказвач на истории по данни в Спотифай, чиито данни са използвани за изследването.\r\nИма ясно очертана зона в централна и източна Европа, която показва, че повечето щастливи песни са били от там. България например е една от страните с много на брой весели, щастливи песни. Азербайджан пък е страната с най-тъжна песен изобщо. А Княжество Андора е страната с най-щастлива песен.   Повечето песни участващи в конкурса са в \"До мажор\" - 30 от 456 песни са в тази тоналност. Но ако искате печеливша песен е по-добре да заложите на \"Ре минор\". \r\nТри от 12-те песни победителки са били в тази тоналност – „Молитва” (2007), „Приказка”(2009) и „Издигни се като феникс” (2014)\r\nПесните победителите в конкурса е двойно по-вероятно да бъдат в минорна тоналност - 8 от 12 победители са в такава.   Но промяната на тоналността не винаги е успешна тактика за победа. Голяма част от стратегията са и костюмите, специалните ефекти на сцената или промяна на тоналността в края на песента. Но печелившите песни все по-малко съдържат смяна на тоналността в песента през последното десетилетие.   А какво можем да кажем за бързината?\r\nПобедителите са абсолютно навсякъде в тази класация - от „Молитва” с едва 77 бийта в минута „Running Scared” със своите 172 бийта в минута.\r\nСредното темпа на Андора е най-високото със 177 бийта в минута, а на Черна гора е с около 100 бийта в минута. \r\nНе е ясна дали бийта ще те доведе до победата в Евровизия, но изглежда, че има бийт, който може да „убие” песента ти. Четири песни през последното десетилетие са използвали темпо от 128 бийта в минута и всички те са били на последно или пред последно място.", "date": "2018.05.11", "title": "Как се печели Евровизия? С меланхолия! "}
{"url": "https://www.actualno.com/healthy/hiljadi-medici-izlizat-na-protest-za-dostojni-zaplati-news_674183.html", "text": "  Над 3 000 специалисти по здравни  грижи излизат на протест за достойни заплати на връх Международния ден  на сестринството – 12 май. Протестът е насрочен за 11:00  часа, на площад \"Независимост\" в София. Организатор е Българската  асоциация на професионалистите по здравни грижи с подкрепата на  Федерацията на синдикатите в здравеопазването – КНСБ и Конфедерацията на  независимите синдикати в България. В протеста ще се включат  специалисти по здравни грижи от цялата страна - медицински сестри,  акушерки, фелдшери, медицински и рентгенови лаборанти, рехабилитатори.  Подкрепа са заявили съсловни и пациентски организации. На протеста ще  присъства лично генералният секретар на Европейската федерация на  сестринските асоциации  (EFN) Пол Да Рав. Основните проблеми пред  съсловието са недостигът на кадри, липсата на работещи млади специалисти  в здравната система, ниските възнаграждения и липсата на диференцирано  заплащане, недостатъчните възможности за продължаващо обучение и  кариерно развитие и др. В момента у нас работят около  25 000 медицински сестри, а на системата са нужни още 30 000. Акушерките  наброяват 4000, а са необходими още толкова . Средната възраст на  медицинските сестри е 53 г., а на акушерките 51 г. На протеста ще бъде прочетена  декларация, която е адресирана до председателя на Здравната комисия в  44-то Народно събрание, министър-председателя и министъра на  здравеопазването, предаде БГНЕС. В нея за залегнали следните основни искания: Политическо съгласие за  развитие на здравните грижи в България и разработване на национална  стратегия и план за действие до 2021 г.; Промяна на модела на  финансирането на здравната система, която да доведе до достойно  оценяване на труда ни - стартова заплата в размер на три минимални  работни заплати за страната.;  Задължително спазване на Колективния  трудов договор, за да се постигне диференцирано заплащане на труда ни,  съобразно придобитата квалификация.;  Ясна визия за кариерното ни  развитие - задължително участие на държавата и работодателите в  кариерното израстване и продължаващото обучение.; Приемане на стандарти с  ясен регламент за необходимия брой медицински сестри, акушерки,  фелдшери/лекарски асистенти, рехабилитатори, медицински и рентгенови  лаборанти, спрямо броя на пациентите в болниците, в кабинетите, в  лабораториите, децата в детските ясли, градини и училища, в домовете за  медико-социални грижи и във всички структури, където полагаме  висококвалифициран труд на ръба на оцеляването.  ", "date": "2018.05.11", "title": "Хиляди медици излизат на протест за достойни заплати"}
{"url": "https://www.actualno.com/curious/dneven-horoskop-za-12-maj-news_674162.html", "text": "     Това е ден за пиршество. Сега може да си позволите повече кулинарни изкушения. Вероятно ще трябва да помислите за увеличаване на физическата активност след това, но засега не се мъчете с този въпрос.    Това е ден за проверка. Ще имате време да разровите мейли и документи и да откриете свои грешки. Отделете време и да ги поправите до колкото е възможно.     Това е ден за разчистване. Колкото и да ви е мъчно за някои вещи, фактът, че не ги ползвате повече от година е показателен, че не ви трябват. Не се колебайте да се разделите с тях. Това е ден за откриване на нови спортове. Имате нужда от раздвижване. Единственото условие е да спазите всички правила за безопасност.     Това е ден за голяма разходка. Изберете маршрут, вземете си вода и нещо леко за хапване и тръгвайте. Ако имате куче - не забравяйте и за него! Това е ден за създаване на красиви спомени. Много е важно всичко, което правите да бъде с мисълта, че когато един ден разказвате за него - ще има с какво да се гордеете.    Това е ден за реализиране на мечти. Дори ако не сте планирали действията си, но усетите силно желание - не се колебайте да да действате, а направо започвайте.   Това е ден за промяна на тактиката. Ако сте претърпели някои загуби е добре да се замислите на какво се дължат те. Въздържайте се от крайни действия.    Това е ден за признание. Прекалено много време се въздържате да признаете пред себе си, че сте впечатлени от някого. Така само измъчвате себе си и него. Това е ден за умереност. Не предявявайте претенции към другите. Сега толерантността ви трябва да е на ниво. Поставете се в позицията на другия.    Това е ден за постижения. Каквото и да е, дори някое малко и неприятно действие ще може да ви подскаже, че сте способни на много повече. Това е ден за постижения. Имате много изоставени задачи. Сега ще имате достатъчно време и сили да се справите с всички.", "date": "2018.05.11", "title": "Дневен хороскоп за 12 май"}
{"url": "https://www.actualno.com/asia/hiljadi-na-protest-v-indonezija-sreshtu-premestvaneto-na-amerikanskoto-posolstvo-v-jerusalim-news_674195.html", "text": "  Хиляди индонезийски мюсюлмани излязоха на протест в Джакарта срещу противоречивото решение на американския президент Доналд Тръмп да признае Йерусалим за столица на Израел.  Това е последният от редица протести, предизвикани от решението на Тръмп през декември, писа БГНЕС, цитирайки АФП.   Администрацията на Тръмп реши също да премести американското посолство от Тел Авив в Йерусалим. Откриването му ще се състои на 14 май.   Това беше причината хиляди протестиращи да се съберат пред Националният паметник в центъра на площад „Мердека” в индонезийската столица, размахвайки палестински знамена и такива с надпис: \"Спри, Тръмп!\".\r\nПо-рано днес президентът Джоко Уидодо потвърди подкрепата на Индонезия за палестинския народ. \" Палестина винаги ще бъде в центъра на индонезийската дипломация\", каза той на среща с ислямистки учени от Индонезия, Афганистан и Пакистан.       Индонезия – държавата с най-голямото в света мюсюлманско мнозинство - няма дипломатически връзки с Израел. Въпросът за Йерусалим е един от най-парливите въпроси в израелско-палестинския конфликт.\r\nЕдностранното решение на американския президент за Йерусалим зарадва Израел, който счита града за своя столица. Но то разгневи палестинците, които искат да направят източната, предимно палестинска, част от града столица на бъдещата си държава.", "date": "2018.05.11", "title": "Хиляди на протест в Индонезия срещу преместването на американското посолство в Йерусалим"}
{"url": "https://www.actualno.com/society/vjatyryt-na-shisha-pangma-prechi-na-helikopterite-da-izletjat-news_674198.html", "text": "  \"Продължават да са силни ветровете на връх Шиша Пангма, където на 3 май изчезна българският алпинист Боян Петров. Лошите атмосферни условия не позволяват на спасителните хеликоптери на „Симрик Еър“ да излетят. Спасителите и пилотите са в подножието на върха в селището Нялам в готовност да започнат издирването\". Това съобщи пред „Дарик“ Каруна Манандхар от авиокомпанията.  В случай, че вятърът не стихне, те ще пренощуват в тибетското село и ще продължат мисията си утре, както впоследствие стана ясно, че ще бъде. Екипът се състои от трима пилоти и трима спасители, сред които е алпинистът с няколко световни рекорда Мингма Шерпа, който изрази надежди, че Боян Петров има 50% шансове за оцеляване. Два са маршрутите за полет до мястото, откъдето ще започне претърсването. В интервю за „Дарик“ по-рано тази седмица Шерпа каза, че според него Петров може да е в заледен участък между трети лагер и върха.   „Симрик Еър“ е извършвала множество такива операции, но за пръв път извън Непал, посочи Каруна Манандхар от авиокомпанията.   „Два от хеликоптерите ни излетяха сутринта с екипажа и оборудването, пресякоха границата и в момента се намират в селището Нялам в Китай. Не можаха да се издигнат заради силния вятър. Налягането от вятъра е твърде голямо, затова вертолетите са кацнали в Тибет. В постоянен контакт сме с нашите капитани и пилоти“, заяви Манандхар.\r\n„В екипа има специалисти по спасяване. Ако видят възможни следи, ще започнат да летят над този район и ако видят нещо, могат да кацнат. Ако няма подходящо място за кацане, не е проблем. Хората, които са в екипа, са специалисти по спасяване с въже. Те са в състояние да се спуснат от хеликоптера и да проведат наземна акция по издирване и спасяване“, допълни Каруна Манандхар.       „Провеждали сме много такива спасителни операции, но не в този район. Той е в Китай, извън Непал, извън нашата страна. В Непал сме извършвали множество акции по издирване и спасяване. Преди няколко месеца, например, намерихме двама тайвандски алпинисти. Единият, за щастие, беше жив. Направихме две акции с въжета. Спасили сме много хора в Непал, но извън страната сме за пръв път“, допълни тя.", "date": "2018.05.11", "title": "Вятърът на Шиша Пангма пречи на хеликоптерите да излетят"}
{"url": "https://www.actualno.com/america/kuche-zastrelja-stopanina-si-news_674201.html", "text": "  Американец от Айова, на 51 години, е бил застрелян от собственото си куче, докато е играел с домашния любимец в дома си, съобщиха местни медии, цитирани от БГНЕС.  Ричард Реми от град Форт Додж е насърчавал кучето си, кръстоска между питбул и лабрадор, да скочи в скута му, докато лежал на дивана, когато кучето някак е успяло да отсрани предпазителя на 9-милиметровия пистолет, висящ на колана на собственика му. Веднага след случилото се Реми е позвънил на телефона за спешна помощ и е казал на дежурния диспечер: \"Моето куче ме застреля\".   „Очевидно е ударил без да иска предпазителя и лапата му е попаднала направо на спусъка“, разказа раненият собственик в деня на изписването му от болницата.   \"Никога не съм чувал за такова нещо\", каза началникът на градската полиция Роджър Портър. „Чувал съм за гръмнали оръжия след изпускане на пода, както и за всякакви други неволни инциденти с оръжие, но за такава кучешка история не бях“.\r\n\"Само в Америка можете да бъдете застреляни от вашето куче\", заяви Шанън Уотс, основател на организация, която настоява за по-строг контрол върху използването на оръжие в САЩ.       ", "date": "2018.05.11", "title": "Куче застреля стопанина си"}
{"url": "https://www.actualno.com/america/strelba-v-uchilishte-v-los-andjelis-news_674203.html", "text": "  Полицията в Калифорния арестува мъж след подаден сигнал за стрелба в две училища в района на Лос Анджелис, съобщиха полицейските служби.  Новинарските медии в района съобщиха, че най-малко един човек е ранен при стрелбата, като все още не е ясно какво оръжие е било използвано.   Шерифът в окръг Лос Анджелис каза, че един заподозрян е бил задържан в района на училище в Палмдейл, на 65 километра северно от центъра на Лос Анджелис.   Около половин час след първата стрелба е постъпило обаждане за изстрели близо до начално училище на около осем километра на запад от първия инцидент.\r\n\"Всички училища в Палмдейл са заключени и ще останат така, докато разследването приключи и е потвърдена безопасността на учениците и учителите.       ", "date": "2018.05.11", "title": "Стрелба в училище в Лос Анджелис "}
{"url": "https://www.actualno.com/asenovgrad/asenovgradchani-pluvaha-za-da-se-priberat-ot-rabota-news_674205.html", "text": "  Целият Асеновград плувна в кал и дъждовна вода, предаде кореспондентът на от града.  Проливният дъжд, който се изля за около 10 минути, препълни уличните платна. Водата преля и на тротоарите. Дъждоприемните шахти не успяха да смогнат с приемането на количеството дъжд, а само преди няколко месеца бяха положени нови канализационни тръби. Подменени бяха шахтите и асфалтът.   Не за първи път в Асеновград вали подобно количество дъжд за кратко време. В такива случаи, преди време се наводняваха гаражи и входове на жилищни сгради, предимно в крайната най-ниска част на града. Често се събираше дъждовна вода и при кръговото кръстовище до Централната поща в града.\r\nКъм днешна дата проливните дъждове потапят под вода почти всички квартали – без значение дали улиците са големи и широки, или по-малки. Водата влачи камъни, пясък, клони и отпадъци.     В днешния дъждовен следобед нямаше пешеходец със сухи дрехи и обувки. Тръгнали към вкъщи, повечето хора предпочетоха да се приберат мокри, но навреме. Точно в час пик автомобилите почти плуваха на пътните платната. Читатели на сигнализираха за наводнен подземен гараж в района на булевард \"България\". Защо се получава това в Асеновград, и то скоро след полагане на чисто нови тръби за канализационната мрежа и шахти, остава да попитаме експертите от Общината през следващата седмица.    ", "date": "2018.05.11", "title": "Асеновградчани плуваха, за да се приберат от работа"}
{"url": "https://www.actualno.com/society/sedmicata-v-absurdi-7-11-maj-news_674086.html", "text": "           Българи са предизвикали масово сбиване в Траганос, Западен Пелопонес. Участвалите в боя били повече от 15 души, като в мелето са използвани ножове, счупени бутилки и дори ютии.      :       Въпреки широко декларираната \"борба\" на правителството с мръсния въздух се оказва, че България не може да усвои почти никакви европейски средства, насочени към подобряването на околната среда. Справка показа, че страната ни е усвоила точно 0,82% от парите, предвидени за справяне с проблема с мръсния въздух по програма \"Околна среда\".  :  Корумпирани държавни служители в България няма - или поне министерствата не намират такива сред служителите си. Такава изглежда картината, поне ако съдим по думите на началника на ГДБОП Ивайло Спиридонов, според когото инспекторатите, чиято задача са именно проверки за това как се изпълняват служебните задължения, не са подали нито един сигнал за корупция до службите.  :     Най-младият игумен в България - хванат да шофира пиян, с близо 3 промила алкохол в кръвта. Това се е случило на навръх Гергьовден. Отчето дори се оказал неправоспособен, защото никога не е имал шофьорска книжка.  : Какъв е проблемът? Сред 10-те божи заповеди няма \"Не карай пиян и без книжка\".   Бизнесът предлага висшето образование да е безплатно, а завършилите задължително да работят определено време в България, около 5 години например.  :  Сигнал на Гражданско движение БОЕЦ до Инспектората на ВСС (ИВСС) относно потенциално превишаване на правомощия от страна на прокуратурата беше прехвърлен от ИВСС на ... прокуратурата! :  Делото за фалита на Корпоративна търговска банка (КТБ) започна по същество. В началото Специализираният наказателен съд уважи искането на адвокатите целият диспозитив на обвинителния акт да бъде изчетен. Става въпрос за около 5000 страници. Прокурорите пък обявиха, че това се използва за забавяне на делото.  :   Съдийската колегия на Висшия съдебен съвет (ВСС) ще поиска от правителството да изтегли искането си за функционален анализ на Върховния административен съд и останалите административни съдилища.  :  Не съм специалист, за да правя такива изчисления. Мисля, че ще приключи много по-бързо. Това коментира ръководителят на Специализираната прокуратура Иван Гешев, след като му беше посочено, че предвид вчерашното заседание четенето на резюмето на обвинителния акт ще отнеме 500 часа! Това развитие беше предвидено от икономиста Георги Готев още преди около година.  :  Може да се случи само в България – така накратко изглежда вече много популярния строителен казус в квартал \" \". Там, на ъгъла на булевардите \"България\" и \"Петко Тодоров\", на метри от Третия лъч на метрото, строителната фирма НИКМИ иска да построи – там, където досега имаше квартална градинка. Главният архитект обаче не дава разрешение за Подробен устройствен план (ПУП) на компанията, макар Върховният административен съд (ВАС) да го задължава да го стори и вече на два пъти да му налага глоби. Защо – по думите на Здравков пред причината е, че ако той спази решението на съда, ще наруши куп други норми. :  Служебните полицейски карти, с които полицаите в България се легитимират като законни представители на МВР, са отдавна изтекли. Това твърди в свой импровизиран репортаж Михаил Душев. Проверка на Actualno.com обаче показа, че има специална инструкция, издадена по въпроса, с която срокът за ползване на холограмните стикери, показващи валидността на картите, се увеличава до 30 юни, 2018 година. Само че решението, с което се удължава срокът, е взето два месеца и половина след като е изтекла предишната валидност на стикерите. :   Как така се дублират имена – няма как външен човек да знае, че има такъв пробив в софтуера на НЗОК. Схемата подсказва участие на вътрешен човек, на централно ниво. Това заяви Николай Костов, който е собственик на веригата аптеки \"Ремедиум\" в коментар по случая с РЗОК - Пловдив, където гръмна скандал с източване на Касата чрез фиктивни аптеки.  :  Търсим ги – така вътрешният министър Валентин Радев отговори на въпрос какво се случва с избягалите преди над един месец от Софийския централен затвор двама рецидивисти Владимир Колев и Радослав Пелов, с убийството на бизнесмена Петър Христов. То е като на футболен мач – не е важно губим ли, важното е да се стараем, а виждам, че се стараем, посочи МВР министърът. : ", "date": "2018.05.11", "title": "Седмицата в абсурди (7 - 11 май)"}
{"url": "https://www.actualno.com/showbusiness/ariana-grande-ostana-singyl-news_674210.html", "text": "  Ариана Гранде и Мак Милър обявиха края на връзката си, но източници близки до двамата съобщиха за TMZ, че те ще останат \"най-близки\" приятели.  Ариана и Мак без шум са прекъснали романтичните си отношения, тъй като работните им графици са станали твърде натоварени. Източниците съобщиха, че бившата двойка все още се обича много и това ще продължи, но… като близки приятели, пише БГНЕС.   Ариана публично обяви връзката си с Мак през септември 2016 г. Той беше до нея и по време на трагедията при бомбения атентат в Манчестър. Преди по-малко от месец Милър изрази възхищението си от певицата в Twitter, когато тя пусна първата си нова песен след бомбардировките \"No Tears Left to Cry\".   Песента е от предстоящия й албум \"Sweetener\", който ще излезе през юли.", "date": "2018.05.11", "title": "Ариана Гранде остана сингъл"}
{"url": "https://www.actualno.com/europe/turskata-lira-se-srina-sled-kato-erdogan-objavi-lihvite-za-zlo-news_674206.html", "text": "  Президентът Реджеп Тайип Ердоган заяви, че лихвените проценти са \"майката и бащата на всяко зло\", противоречив коментар, който предизвика рязък спад в стойността на турската лира.  Ердоган, който насрочи предсрочни парламентарни и президентски избори за 24 юни, многократно призова централната банка да намали лихвите, за да стимулира икономическия растеж. Но икономистите предупредиха, че е необходима по-строга парична политика за икономика, чиято валута е загубила над 12% от стойността си през последните три месеца и която е отбелязала инфлация в размер на 10,85%.   \"Лихвените проценти са причина за инфлацията\", каза Ердоган в телевизионно интервю в Анкара.   Лихвеният процент на просрочените кредити в Турция е 13,5% след увеличение от 75 пункта през април.\r\nОтбелязвайки изключително ниските проценти в САЩ, еврозоната и Япония, Ердоган добави: \"Трябва да намалим лихвените проценти\".       В сряда Ердоган проведе непланирано заседание с най-важните политици, на което обеща да предприеме необходимите мерки за осигуряване на здравето на икономиката. Проведената среща предизвика скок в стойността на лирата, но тези печалби бяха до голяма степен заличени след днешните коментари на президента.\r\nЛирата се търгуваше на ниво от 4,3 долара, което е загуба от 1,8% за деня.", "date": "2018.05.11", "title": "Турската лира се срина, след като Ердоган обяви лихвите за \"зло\""}
{"url": "https://www.actualno.com/politics/zaharieva-spasitelite-sa-na-lager-1-no-bojan-ne-e-tam-news_674179.html", "text": "  \"Хеликоптерите са там от днес сутринта, но за съжаление времето не позволи да се качат по-високо от базовия лагер. Добрата новина е, че все пак, в сравнение с предишните дни, когато имаше ураганен вятър буквално, вятърът отслабва. Всъщност спасителите са на 6400 м, където за съжаление, Боян не е там\", заяви вицепремиерът и министър на външните работи Екатерина Захариева от Гърция по повод издирването на Боян Петров в Хималаите, предаде \"Нова телевизия\".  По думите й спасителните екипи очакват стихването на вятъра, за да може хеликоптерите отново да излетят.   \"Това са възможно най-добрите екипи за спасяване, които могат да бъдат осигурени. Стискаме палци утре времето да е с нас и издирването да може да продължи. Но хората напредват, стигнали са до 6400 м. Техниката поради лошото време и днес не успя да се качи, въпреки че е там на място\", каза още Екатерина Захариева.    ", "date": "2018.05.11", "title": "Захариева: Спасителите са на лагер 1, но Боян не е там"}
{"url": "https://www.actualno.com/asia/nachalnikyt-na-turskija-generalen-shtab-shte-zashtitim-pravata-na-turcija-v-egejsko-more-news_674175.html", "text": "   Хулуси Акар наблюдава последната фаза на военните маневри „ЕФЕС 2018“ година, проведени на крайбрежието на Егейско море и държа реч пред генералите, в хода на която подчерта, че пише електронното издание на гръцкия вестник Protothema.  Акар заяви, че „Турция ще направи всичко, за да превърне Егея в море на мира, приятелството и сътрудничеството. Но Въоръжените сили на Турция решително защитават правата и интересите на нашата страна и нашия народ във всички наши морета; нашите права са в пълно съответствие с международното право и договорите“.\r\n„Никога няма да приемем свършения факт“, отсече Акар според цитата на гръцкия вестник.   „Турските въоръжени сили ще продължат да защитават правата и интересите на Турция и Турска република Северен Кипър и Източното Средиземноморие, за да осигурят мира и сигурността на основата на международните договори. Турция ще гарантира това“, допълни той, цитиран от Фокус.   Той добави, че „турските ВС ще вземат всички мерки в Егейско и Средиземно море с решителност“.    В началото на 2018-а година напрежението между Гърция и Турция започна да се изостря значително, като споровете между двете средиземноморски държави са съсредоточени основно в две точки. Най-горещо е във водите около остров Кипър, където в началото на годината официално бе потвърдено, че в 6-и блок на Ексклузивната икономическа зона (ЕИК) на Кипър има огромно находище (от тип езеро) на въглеводороди, което се простира в териториалните води на Кипър, Израел и Египет, като последните две страни вече разработват своите кладенци и са на път да добият първите суровини. Това веднага предизвика реакция от Анкара и на 10-и февруари кораби от ВМС на Турция блокираха пътя на сонда Saipem 12000 на италианската енергийна компания ENI, пътуваща към мястото, за да започне сондажи. По-късно корабът на италианския енергиен гигант бе изтеглен. Турция оправда действията си с претенцията, че природните ресурси на Кипър трябва да бъдат разделени по равно между Кипърската турска република и Република Кипър и оттогава всячески пречи на сондажните дейности в района.\r\nНапрежението между гърците и турците веднага се пренесе в района на Егейско море, където избухна спор за скалистите островчета Имия/Кардак. На 28 януари кораби от ВМС на Турция и катери от бреговата охрана на страната блокираха достъпа до мястото на гръцки катер и патрулен кораб, на борда на които са министъра на отбраната Панос Каменос, началникът на генералния щаб на гръцката армия и други военни лица, отиващи към мястото, за да хвърлят венец по случай 22-ата годишнина от въоръженото противостояние около островите през 1996-а година, когато двете страни се оказват на ръба на война, а гръцки военен хеликоптер пада около Имия и в резултат загиват тримата офицери на борда му. Тогава дори се появиха филмчета как един от турските катери се опитва да протарани по-малък гръцки плавателен съд.   В четвъртък, на 1 март т.г., двама гръцки офицери бяха задържани от турската страна на границата между двете страни по течението на река Марица. Те бяха обвинени в шпионаж и хвърлени в затвора с тежък режим в град Одрин. Гръцката страна се опитва всячески да осигури освобождаването на своите воини, но Анкара отказва, освен всичко друго и заради това, че Гърция отказва да екстрадира осемте турски военни, които избягаха в страната след неуспешния опит за държавен преврат в Турция на 15 юли 2016 година.    В добавка към това турски бойни и разузнавателни самолети ежедневно нарушават въздушните граници на Гърция в района на Егейско море от декември м.г. насам. При един от тези случаи, на 12 април 2018 година, гръцки многоцелеви изтребител Мираж 2000-5 падна в близост до остров Скирос в Егейско море, след като изпълни задача за прихващане на турски самолети, нарушили гръцкото въздушно пространство. Пилотът – Георгиос Балтадорис загина при падането и в негова част властите в Атина обявиха ден на траур.\r\nВсичко това е придружено от войнствена риторика между правителствата на Гърция и Турция, като изказванията им отиват далеч извън рамките на дипломатическия тон.", "date": "2018.05.11", "title": "Началникът на турския Генерален щаб: Ще защитим правата на Турция в Егейско море"}
{"url": "https://www.actualno.com/curious/kradec-potroshi-porshe-v-policejska-kola-vijte-kakvo-se-sluchi-sled-tova-video-news_674131.html", "text": "  Местен жител на Торонто заснел на видео опита за залавянето на похитител на спортен кабриолет Порше. За да задържи престъпника, полицейски автомобил спрял движението по пътя, а след това, когато нарушителят го ударил, блокирал откраднатото превозно средство.  Крадецът с много големи усилия и затруднения успял да се измъкне от колата, чиято врата не се отваряла поради плътно застаналия полицейския автомобил. После беглецът се опитал да се скрие, прескачайки оградата по пътя.   Както съобщава от чуждестранните медии, престъпникът скоро бил задържан от служителите на реда и е малко вероятно той да излезе на свобода в близко бъдеще.    v", "date": "2018.05.11", "title": "Крадец потроши Порше в полицейска кола, вижте какво се случи след това (ВИДЕО)"}
{"url": "https://www.actualno.com/burgas/akve-kalide-posreshta-deca-s-tvorcheski-rabotilnici-news_674174.html", "text": "  Ефирната природа на нимфите - пазителки на водата от най-известната легенда за Акве Калиде, ще пресъздадат децата чрез витражни образи върху стъкло в творческата работилница Арт-и-Факти на 13 май. А чрез изписване на букви, наподобяващи древни шрифтове, малките участници ще могат да създадат с туш и перо свое послание.  Предстоящото издание на \"Арт-и-Факти\" ще запознае децата с изкуствата стъклопис и калиграфия, както и с историята на Акве Калиде.   Неделните празници на изкуствата за деца се организират всяка седмица от 11:00 до 13:00ч. Такса за 1 творческа работилница - 3 лв. с включена 3D мапинг прожекция в музея; за участие във 2-ра творчески работилница + 1 лв.   Повече информация ", "date": "2018.05.11", "title": "\"Aкве Калиде\" посреща деца с творчески работилници"}
{"url": "https://www.actualno.com/goodnews/shest-medala-za-bylgarija-ot-balkaniadata-po-matematika-v-belgrad-news_674177.html", "text": "  3 златни и 3 сребърни медала завоюваха за България националният ни отбор на 35-ата Балканиада по математика в сръбската столица Белград. Националният ни отбор за втора поредна година е на първо място в отборното класиране.  Между 7 и 12 май в сръбската столица Белград се проведе XXXV-ото издание на Балканската олимпиада по математика. На 9 май 107 ученици от 17 държави работиха върху тема от 4 задачи, избрана преди това от ръководителите на отборите. Националният ни отбор се представи отлично, като спечели 3 златни и 3 сребърни медала, а в отборното класиране България за втора поредна година е на първо място. Общият резултат е 230 от възможни 240 точки.   Тази година българският отбор на Балканиадата по математика бе в следния състав:   Константин Гаров, 12 клас, ППМГ Бургас - 36 т. - сребърен медал\r\nКристиян Василев, 11 клас, ПЧМГ - 38 т., сребърен медал    Атанас Динев, 12 клас, ППМГ Бургас - 36 т., сребърен медал   Кирил Бангачев, 12 клас, СМГ - 40 т., златен медал\r\nЕвгени Кайряков, 10 клас, СМГ - 40 т., златен медал    Борислав Антов, 11 клас, СМГ - 40 т.,златен медал\r\nPъĸoвoдитeли на отбора на БОМ 2018 са проф. Петър Бойваленков, Станислав Харизанов и чл.-кор. Олег Мушкаров.   За дългогодишната история на олимпиадата, страната ни е била домакин пет пъти - през 1985, 1990, 1995, 2004 и 2014 г.\r\nТази вечер е награждаването на медалистите в Белград. Пред математическите отбори на България предстоят още Младежката Балканска олимпиада през юни в Гърция, както и Международната в Румъния през месец юли.", "date": "2018.05.11", "title": "Шест медала за България от Балканиадата по математика в Белград"}
{"url": "https://www.actualno.com/curious/vijte-naj-lubopitnoto-ot-izminalata-sedmica-video-news_674138.html", "text": "           Марсела Темер, съпруга на бразилския президент Мишел Темер, спаси своето куче, хвърлило се в езеро на територията на резиденцията на държавния глава.          27-годишната фенка на слънчевите бани опънала едно одеялце на магистралата и се настанила на асфалта, за да събере малко тен. Действията ѝ предизвикали пълен фурор, но иначе изнервените шофьори искрено се забавлявали с нея.  При една катастрофа, станала на 14 април тази година в Германия, на А92 край Мюнхен, водачите на автомобили направиха нещо, което удиви дори спасителните екипи, пристигнали на мястото.    Местен жител на Торонто заснел на видео опита за залавянето на похитител на спортен кабриолет Порше. За да задържи престъпника, полицейски автомобил спрял движението по пътя, а след това, когато нарушителят го ударил, блокирал откраднатото превозно средство.  ТИР, превозващ 12 тона течен шоколад, се преобърна на магистрала в Полша. Общо шест пътни платна бяха залети с лепкавата субстанция. Продуктът се втвърдил бързо и са били необходими големи количества вода, за да се почисти магистралата.  Джеки Чан може да е световноизвестен и да има милиони, но дъщеря му е бездомна. 19-годишната Ета сподели видео в YouTube, в което обяснява, че вече няма дом заради \"хомофобията на нейните родители\".  Скандал за нередовен пътник в Бургас, който стана изключително популярен в социалните мрежи, доведе до глоби за две кондукторки. Скандалът избухва, защото проверяващите искат да наложат глоба на момиче – 10 лева, което твърди, че е щяло всеки момент да си купи билет и е приготвило пари, но е седнало да ги извади от чантата си. Следват и размени на реплики, включително и с други пътници. Накрая момичето, при слизането си от автобуса, замеря контрольорките със стотинки.", "date": "2018.05.11", "title": "Вижте най-любопитното от изминалата седмица (ВИДЕО)   "}
{"url": "https://www.actualno.com/society/ad-po-forumite-za-bojan-petrov-news_674142.html", "text": "  Силно се надявам хората, които пишат по форумите, да не са представителна извадка на българския народ. Но се опасявам, че са. Страшни неща стават там!  \"Защо държавата щяла да даде пари за спасяването на Боян Петров, а не за пенсионерите?\"\r\n\"С какво Боян бил спомогнал за жизнения ни стандарт, че сега да ни е грижа за него?\"   \"Тоя е соросоид, защитава Пирин\".\r\n\"Защо не си седял вкъщи, ами, хукнал по чукарите, като му е толкоз акъла, да се оправя!\".    \"Куцо, кьораво и сакато тръгнало да спасява този самоубиец, дето само си чеше егото...\"\r\nЦитират се български поговорки, еснафски максими и витае едно особено, ужасяващо злорадство, по-ледено от върховете на Шиша Пангма.\r\nАз не бих бил толкова разочарован, ако това бяха отчаяни гласове от бездната, на бедни, отрудени, нещастни хора. Те обаче въобще не са такива. Това са изключително самоуверени, самодоволни преценки на типажи, които въобще не са в екзистенциална криза. Малко преди да напишат целия този гнус, тези хора са набивали луканка и с мазни пръсти са скролвали смартфон. В сравнение с тях Бай Ганьо е деликатен, фин човек, доста културен и впрочем хуманен тип. Не зная дали Боян ще бъде спасен, надявам се. Но ако за него ще е трудно, какво за спасението на тези хора? Няма как. Въобще и никога.    Щом вледеняващата битка със смъртта на един наистина достоен човек, щом дори Боян Петров не може да обедини нацията, какви надежди и за какво? Щом безмълвния ужас на 8000 метра височина, жестоките ветрове, коварния диабет, но и мечтата за триумф над тях не предизвикват съпричастие, какво въобще ни остава? \r\nСеднете на масата, опънете софрата и си пуснете \"Шушана\". Изпийте всичко и изяжте всичко, а после повдигнете гордо шкембета и ги пльоснете в леглото. После пуснете телевизора, попсувайте малко и потънете в дълбока дрямка. Утре пак е ден. Утре пак от същото.  ", "date": "2018.05.11", "title": "Ад по форумите за Боян Петров"}
{"url": "https://www.actualno.com/interview/shte-ima-li-nebostyrgach-do-nebostyrgach-pri-metroto-v-sofija-glavnijat-arhitekt-kazva-ne-news_674176.html", "text": "     След като в представихме нашумелия казус в \"Стрелбище\", където се стигна до гражданска блокада на бул. \"България\", днес обръщаме внимание на законовата уредба. Дали новият (ЗУЗСО) ще е достатъчен, за да спре разрастването на безконтролна бетонна джунгла? Според главния архитект на София вече има по-ясни правила. Той увери, че няма как да изникнат като гъби сгради от по 100 метра в диапазон от 400 метра до метростанция - възможност, която се дава със ЗУЗСО, но само при определени условия. И разкритикува реституцията - връщането на имоти в реални граници, след като вече там е било предвидено да има определен тип инфраструктура. Здравков беше категоричен, че реституцията пречи на нормалното развитие на София - вижте защо в долния разговор.     С правилата от 2007 година и с Общия устройствен план от 2009 година се създават ясни регламенти за всяка една от зоните в София. Правилата ги има, въпросът е, че имаше формално надвишаване на параметрите чрез ползване на законни механизми (бел. ред. - ).\r\nОсновната ни цел беше да премахнем тези законови механизми за надвишаване на плътността на застрояване (бел. ред. - ), съответно и коефициентът на интензивност (КИНТ). Всеки собственик на имот, независимо къде, желае да получи малко повече градоустройствени параметри т.е. да получи малко повече от имота си. Малцина са тези, които искат да получат по-малко и да направят нещо, което е добро за града. Винаги сме в ситуация, в която собствениците на имоти обикновено са обезщетявани от предприемачите – не трябва да ги виним, защото собствениците търсят по-големия процент на обезщетение, което им дава по-голям процент от бъдещата сграда. Започва обаче едно състезание на котка и мишка – как ние, като администрация, да накараме хората да спазват правилата на плана. Възможните варианти бяха няколко – създаването на ъгловите имоти т.е., когато имате ъглов имот, ползвате неограничена плътност и интензивност. Когато имате и смесена многофункционална зона (СМФ), нямате и ограничение във височината. И започват да се появяват уродливи градоустройствени модели - в зони СМФ формално се \"нарязват\" имоти, за да станат ъглови и да не спазват параметрите. Това беше едното, което променихме с промените в ЗУЗСО.    Другото много важно беше, че при престуктуриране на обществени и промишлени територии се ползват параметрите от зоната с най-високи параметри (СМФ) т.е. независимо дали се намирате в зона за обществено обслужване или в някоя промишлена територия с нисък КИНТ, който е 1,2 – 1,5, в един момент при престуктурирането ползвате параметрите на СМФ и отивате на КИНТ 3,5. Това е нещо, което се преустановява с новия ЗУЗСО. Идеята ни беше да дефинираме местата за високо застрояване, все пак да сложим един таван в зоните, където нямаше ограничение във височината – законодателят предприе действия, които да са свързани с бъдещото изменение на Общия устройствен план (бел. ред. - ). Убеден съм, че това е работещ механизъм – градът трябва да покаже необходимостта от места с високи сгради. Големият италиански архитект Масимилиано Фуксас коментира подобен проблем в Италия – когато се избърза да се определят зони за високо строителство, те се изконсумират от предприемачи срещу големи суми, което поражда промяна в инвестиционните намерения към една територия, изграждат се сгради, от които просто няма необходимост. . Бяхме предложили един регламент за съдовете за отпадъци, които да бъдат задължителни към всяка новострояща се сграда – да бъдат в рамките на имота. Законодателят възприе, че тези текстове имат място в общата нормативна уредба, не в специалния закон за София, което наистина е правилно, но трябва да намери своето решение в бъдеще, защото съдовете за смет специално в новите сгради трябва да намират мястото си обеми.    Предложението, което беше свързано с изискванията за площ и лице на поземлените имоти, също ще намери място в общото законодателство.\r\nУбеден съм, че в общото законодателство ще намери място и това, което променихме в ЗУЗСО (бел. ред. - ) относно ъгловите имоти. Тази порочна практика не е само в София. Градоустройствените закони работят в доста по-далечен хоризонт и установяваме, че в нормативната уредба отстояния, които са заложени – да речем като 1/3 към странична регулация, като височината на сграда през улица, всъщност не създават много добра среда. Обаче кога го установяваме – ЗУТ работи от 2001 година, т.е. от 17 години. Сега, ако поискаме да се увеличат въпросните разстояния, това ще създаде и повлияе на градоустройството в цялата страна. Точно тук е тънкият момент – внимателно да се прочете целият текст на нормативния акт, защото спазването на общите правила не се изключва. . Не може в целия град да направите механично сгради с височина 100 метра. – в Общия устройствен план те са разположени около главните градски булеварди. Нашата първоначална логика беше да сложим едно ограничение в строежите от 125 метра извън тези територии, които са заключени между бул. \"Цар Борис III\", центъра, бул. \"Драган Цанков\", бул. \"Ал. Малинов\" и Околовръстно шосе. Законодателят възприе ограничение от 100 метра и то само в зоните на метростанциите, което е свързано с достъпа до спирки на масовия градски транспорт.\r\nСъвременната практика в градоустройственото планиране е отишла далеч отвъд този хоризонт – да увеличава параметрите в тези зони. Практика, която сме проучвали и в Копенхаген, и в Париж, и в Германия – . Обратно на логиката, че трябва всяко жилище да има паркоместо, когато се намирате до метростанция, получавате възможности за коефициенти на редукция на паркоместа т.е. и се дава възможност да се увеличи плътността на застрояване точно в тези зони, в които има обезпеченост от градски транспорт. С други думи – .\r\nТази логика е възприета от законодателя и е много важно да се обърне внимание, че високите сгради не са механично сложени. Това категорично не може да се случи, защото трябва да се спазят всички отстояния между останалите сгради. . Обръщам внимание, че с приетите промени в Наредбата за обществените обсъждания заложихме сгради над 50 метра да бъдат предмет на обществено обсъждане. Така че гражданите ще бъдат запознат с тези инвестиционни намерения, които са над 50 метра. , като примерно каквито има в \"Дружба\". Повечето от териториите, където се намират въпросните терени на метростанциите са в урбанизирани територии – там практически анализът показва, че не може да се получи такова механично високо застрояване.   Задължително по действащата нормативна уредба гарирането и паркирането е в рамките на урегулирания поземлен имот (УПИ). Няма възможност сграда да се построи без осигурено гариране и паркиране. Отклонение от нормативите в България, понеже сме хора, които се нуждаем от много по-строги правила, отколкото в западни държави, действат и са категорични. В България гарирането и паркирането трябва да се осигурява за всеки един обект – дали офис, дали жилищна сграда, трябва да е обезпечено с паркоместо. Има изисквания за брой на велосипеди, електрически автомобили, това е разгледано в Наредба номер 2 на регионалното министерство (МРРБ). Няма компромиси.\r\nГоворя, че възможностите за по-високи сгради т.е. по-голям брой обитатели се дават там, където има обезпеченост с масов градски транспорт. Това гравитира към . Когато разпилявате града по периферията, без да имате обезпеченост с градски транспорт, тогава обричате тези хора да пътуват с личния си автомобил. Градът трябва да изконсумира възможността за развитие в рамките на компактния град, за да можеш да получаваш максимално късите пътища. Правим функционален анализ как този град т.е. София се е разпределила в годините от градовете-спални до периода, в който създадохме месността \"Къро\" (бел. ред. - ), където работят 20 000 души, а живеят само 2 000. Този анализ, който правим с визия за развитие на София, е точно в тази посока – да покажем, че трябва да намерим правилната мултифункционалност, да направим микса от работа, обитаване и забавление в рамките на един квартал или една зона, така че да не провокираме пътуванията в града. Компетенциите, които са дадени на СОС, са ясно разписани и в сега действащата нормативна уредба. Просто разширихме възможността СОС като колективен орган при наличие на реализирано озеленяване да може да проведе процедура по промяна на предназначението на Подробния устройствен план (бел. ред. - ), нищо че противоречи на Общия устройствен план (ОУП) т.е. СОС да прецени, че има квартална градинка и тя попада по ОУП в зона, която е предвидена за застрояване на комплекс със спортни атракции, или жилищна сграда, или обществени сгради. . Няма ред по експроприране на имоти – XXI век сме и естествено, че трябва да се проведат първо всички законови процедури и по изменение на плана, да се уведомят собствениците, след което вече, разбира се, след като се отреди за публично мероприятие, което е определено със ЗУТ, да се проведат процедури по отчуждаване.\r\nЯсно е, че бюджетът на Столична община все пак е ограничен, а за проведената в България не можем да носим отговорност – нито аз, нито г-жа Фандъкова. След 1996 година възстановянето на земя в реални граници ще ни боде очите следващите 50 години. , защото те попадат под улици, под паркове, под мероприятия за училища, детски градини. Да, трябваше да се възстанови една несправедливост за собствеността, но считам, че начинът, по който се проведе реституцията – с възстановяване на имоти в реални граници, доведе до ситуация, в която се борим за всяка една уличка в южните квартали. . На тези хора се възстановиха бивши земеделски земи в ситуация, в която не се отчете, че там вече е изградена и транспортна инфраструктура, има ток, вода, канализация – намират се в реални граници. Тези пари (бел. ред. - ) идват от нашия бюджет – независимо къде живеете, ние трябва да придобием тези улици, за да оправим живота на хората, които живеят в тези квартали. Не считам, че точно това е най-тежкият проблем. По-скоро такъв е намирането на финансов механизъм за изкупуването на тези имоти. Защото разговорите, които сме имали и с предприемачи, и със Строителната камара ... в много тежка ситуация сме да придобиваме улици. Анализът, който направихме във сочи, че цялата улична мрежа, утвърдена с плана от 2001 година, е към 400 хил. кв. метра! От тези 400 хил. кв. метра, притежаваме само 30%! Желанието на всички е да има улици и озеленяване – въпросът е, че трябва да придобием останалите 70%, за да може това да се случи.\r\nВ същото време правим цялостни планове като , за да се реализира застрояване – и днес имах срещи с хора, които са си купили поземлени имоти, искат да застрояват, но до тях няма улици! Само в \"Люлин-център\" имаме да отчуждаваме 40 хил. кв. метра! Това са парите на всички софиянци!\r\nОтделно стои проблемът с т.нар. зелени клинове. Всички терени, които са в \"Кръстова вада\", по продължението на река Драгалевска, парк \"Въртопо\", парк \"Източен\", в \"Южен парк\" - те са частна собственост. Дебатът, който се разви около проекта за Източен парк, беше огромен. Собствениците на имоти от \"Горубляне\" имат желание да отпаднат отрежданията на Общия устройствен план, като зелени клинове. Всеки частен собственик има правото да желае в имота си да реализира застрояване. Оттам-нататък правилата са строги – ОУП като йерархия в планирането стои най-високо, въпросът е, че механизмът по придобиване на тези имоти ще тежи оттук-нататък и задачата ни като Столична община е да намерим правилното решение за започване на изкупуване на тези имоти. ", "date": "2018.05.11", "title": "Ще има ли небостъргач до небостъргач при метрото в София - главният архитект казва \"не\""}
{"url": "https://www.actualno.com/balkani/zaev-ochakva-podkrepa-ot-opozicijata-v-reshenieto-na-spora-za-imeto-news_674171.html", "text": "  „Направихме стъпки, които са  огромни. Надявам се, че и за това, което оставихме за накрая, ще се  намери решение, което ще зачете достойнството на двете страни и  идентичността на гражданите“. Това заяви в Охрид премиерът Зоран Заев в  навечерието на утрешния нов кръг преговори по въпроса за името в Атина. Заев подчерта, че  правителството остава максимално ангажирано с процеса като въпрос от  най-голяма важност, но очаква подкрепа и от опозицията, предаде БГНЕС. Що се отнася до възраженията  на опозицията, че не е информирана за хода на преговорите с Гърция,  премиерът заяви, че работата на опозицията е в това да проявява критично  отношение.  „Няколко пъти поискахме среща с лидерите, за да ги  информираме, но тя беше избегната. Използвам всяка възможна възможност  да ги информирам“, каза Заев в отговор на журналистическите въпроси.   ", "date": "2018.05.11", "title": "Заев очаква подкрепа от опозицията в решението на спора за името "}
{"url": "https://www.actualno.com/art/ima-i-mjasto-za-teb-news_674146.html", "text": "     Уличната фотография е най-личното време за Симон. Време, в което може да наблюдава и съхрани във фотографии представата си за света и хората. Водещото в тази представа е вярата, че всеки, независимо от своята възраст, религия, етническа принадлежност или сексуална ориентация има право да е тук, на тази земя. Точно толкова, колкото и ти.    Изложбата се осъществява с подкрепата на PhotoSynthesis – място за фотография, хора и идеи; Nu Boyana Film Studios и B2Y Productions.\r\nИзложбата можете да видите от 16 май до 10 юни 2018 г.     Симон Варсано започва професионалната си фотографска кариера в Института \"Н.И.Пирогов\" като медицински фотограф. След 1989 Симон работи като филмов фотограф в български, френски и италиански филмови продукции, а след 2000 г. за американската филмова компания UFO. Последните 13 години са свързани предимно с работата в Nu Boyana Film Studios в повече от 60 филмови продукции, срещнали го с големи имена на световното кино.\r\nМного време и сърце Симон посвещава на театралната фотография.    Неповторим за Симон проект: \"Къде душите си почиват\" – филм и фотографски албум за историята на каракачаните в България, идея и продуцент – Боян Папазов.", "date": "2018.05.11", "title": "Има и място за теб"}
{"url": "https://www.actualno.com/blagoevgrad/bez-referenduma-za-razkopkite-pod-am-struma-news_674125.html", "text": "  Общинският съвет в Благоевград не прие да чуе гласа на гражданите за съдбата на откритите разкопки по трасето на АМ \"Струма\" край с. Покровник.  Така след близо двучасови дебати под формата на изказвания на местните депутати и присъствалите на сесията представители на инициативния комитет, Благоевград остана без позиция за съдбата на разкопките от III век, за които се предполага, че са на римското селище Скаптопара, предшественик на днешния областен град.   При посещението си на място миналата събота, премиерът Борисов даде месец срок на археолозите и инженерите да намерят решение за съдбата на разкопките и бъдещето строителство на автомагистралата от Благоевград до Крупник, припомня БГНЕС.   Преди 2 дни пък от инициативния комитет за запазване на разкопките на същото място, където се открити, на пресконференция представиха проект, според който изместването трасето на автомагистралата ще струва 4.5 млн. евро, а не 40 000, както твърдят от АПИ.\r\nСъщата вечер в зала „22- септември” се проведе дискусия и обсъждане на проблема с обществеността на града, след която бе решено провеждането на Общо събрание като форма на допитване за съдбата на разкопките и автомагистралата.       Преди разискванията на извънредната сесия, кметът на Благоевград Атанас Камбитов каза, че заради спиране строителството на лота, средствата ще бъдат пренасочени към други инфраструктурни обекти.\r\nСлед изказванията, съветниците не приеха предложенията както за провеждане на референдум, така и другата форма на допитване до гражданите-провеждане на общо събрание с два въпроса.\r\nСлед като Общинския съвет не излезе с решение, председателят Радослав Тасков предложи приемането на декларация по спорния казус, което бе отложено за следващата сесия.       \"Съветниците представляват интересите на друга община, на друга държава, изумен съм, не спират манипулациите и лъжите, не искат да отворят документите и погледнат, говорят си празни приказки, създават напрежение и правят хората на маймуни\", каза след безплодната сесия Лазар Андреев от инициативния комитет.\r\nСпоред него единственият вариант след яловата сесия е да се срещне лично с премиера.", "date": "2018.05.11", "title": "Без референдума за разкопките под АМ \"Струма\""}
{"url": "https://www.actualno.com/vidin/kmetyt-na-vidin-pozdravi-uchitelite-i-uchenicite-ot-su-car-simeon-veliki-s-patronnija-im-praznik-news_674132.html", "text": "  В навечерието на 11 май учители, настоящи и бивши ученици на най-старото училище във Видин отбелязаха своя патронен празник. Гости на тържеството бяха Огнян Ценков, кмет на Община Видин и бивш възпитаник на учебното заведение, Анжело Методиев, заместник областен управител на Област Видин, Негово Високопреосвещенство Видински митрополит Даниил, Иванела Андреева, секретар на Общината и Александър Русев, председател на Обществения съвет. Директорът на СУ „Цар Симеон Велики“ Венцислав Станев приветства присъстващите и отбеляза постигнатите високи резултати в учебния процес и множеството отличия, получени на регионални, национални и международни състезания.  Огнян Ценков поднесе поздравление по повод празника и 136-годишнината от създаването на най-старото училище в града ни. „То е неразделна част от историята на Видин, запазва непокътнат своя авторитет през годините и днес е сред най-престижните учебни заведения. В него се обучават и възпитават много млади хора, които след това се реализират в живота като достойни личности, прекрасни професионалисти и успели хора във всички сфери. Местната власт отделя специално внимание за повишаване на ефективността на учебния процес и развитието на образователната инфраструктура. Средно училище „Цар Симеон Велики“ винаги намира подкрепа в мое лице, в лицето на общинското ръководство и Общинския съвет. Предстоящият мащабен проект за неговото реновиране ще промени облика му и ще го направи още по-притегателен център“ – каза кметът. Той пожела на училищното ръководство, на учителите и учениците да бъдат все така успешни.   Тържеството продължи с оригинална музикално-поетична програма под наслов „Младост, красота, музика“, съвместна продукция на училището и Симфониета - Видин. Ученици представиха известни и любими арии от опери, оперети и рецитираха стихове на Пейо Яворов, Христо Фотев и Робърт Бърнс.   ", "date": "2018.05.11", "title": "Кметът на Видин поздрави учителите и учениците от СУ \"Цар Симеон Велики\" с патронния им празник "}
{"url": "https://www.actualno.com/business/medica-test-gdpr-reshenie-za-medicinskija-sektor-news_674149.html", "text": "     Medica Test се състои от GDPR тест, съдържащ 40 въпроса за медицинската практика и начина, по който лекарите, зъболекарите и фармацевтите съхраняват личните данни на своите пациенти и служители; Доклад-анализ, направен спрямо отговорите от попълнения въпросник, даващ подробна експертиза за несъответствията; Пакет документи от 30 юридически бланки, процедури и обучителни материали – готови да бъдат използвани веднага.\r\nMedica Test дава ясна представа на медицинските лица за мястото на тяхната индивидуална или колективна медицинска практика спрямо изискванията на GDPR. Те получават конкретни съвети и правни документи за постигане на пълно съответствие с GDPR, за да избегнат високите финансови санкции, които могат да бъдат наложени от надзорните органи. Неспазването на GDPR води до глоби от 2 млн. евро или 4% от годишния фирмен оборот. Сигнал за нарушение може да подаде всеки пациент, конкурент или служител.   Medica Test е продукт, създаден от екип утвърдени лекари, юристи и IT специалисти, който да помогне на медицинските практики в България да покрият изискванията на европейските стандарти възможно най-бързо и ефективно.\r\nСамо сега потребителите на медийна група WebGround имат възможност да се възползват от специална търговска отстъпка в размер на 25% от стойността на .    Уникалният код за отстъпка е и може да бъде използван многократно. !", "date": "2018.05.11", "title": "Medica Test – GDPR решение за медицинския сектор"}
{"url": "https://www.actualno.com/europe/katalunskijat-parlament-shte-obsyjda-dali-da-naznachi-regionalen-premier-news_674155.html", "text": "  Каталунският парламент ще започне обсъждане в събота за това дали да назначи новоиздигнатия Ким Тор за регионален премиер, след като сваленият лидер Карлес Пучдемон го избра за свой кандидат, предаде БГНЕС.  След като разговаря с няколко партии, говорителят на каталунския парламент Рожер Торент официално обяви Тор за кандидат за регионален премиер и свика сесия в „събота на обяд”, заявиха от регионалното събрание в изявление.   ", "date": "2018.05.11", "title": "Каталунският парламент ще обсъжда дали да назначи регионален премиер"}
{"url": "https://www.actualno.com/europe/merkel-sasht-podrivat-mejdunarodnija-red-news_674154.html", "text": "  Канцлерът на Германия Ангела Меркел заяви, че едностранният отказ на САЩ от споразумението за ядрената програма на Иран подрива доверието в международния ред, съобщи немското издание Welt, цитирани от БГНЕС.  Според думите на канцлера, излизането на САЩ от сделката с Иран за ядрената му програма е нанесло сериозни вреди на международната общност. Едностранният отказ от договора „подкопава доверието в международния ред, неправилно е да се разваля едностранно споразумение, одобрено от Съвета за сигурност на ООН“, заяви Меркел в хода на изказване в Мюнстер.   „И в тежки времена ние правим избор в полза на засилване на многостранността. Това е задача, която седи остро пред нас“, заяви канцлерът. Тя добави, че многостранността е заплашена не само от отказа от иранското ядрено споразумение, но и от излизането на САЩ от Парижкото споразумение за климата. При това Меркел добави, че засега не е известно доколко ще е жизнеспособна иранската ядрена сделка без САЩ.   Тя отбеляза, че излизането на САЩ от споразумението с Иран не поставя под въпрос сътрудничеството между Европа и Америка. „Продължавам да се застъпвам за трансатлантическото партньорство“, подчерта Меркел.\r\nРИА припомня, че по-рано президентът на САЩ Доналд Тръмп обяви, че САЩ излизат от споразумението с Иран за ядрената му програма, постигнато между „шесторката“ международни посредници (Русия, САЩ, Великобритания, Китай, Франция и Германия) през 2015 година. Освен това, американският държавен глава обяви възстановяването на всички санкции, чието действие бе преустановено като резултат от постигнатата сделка.       ", "date": "2018.05.11", "title": "Меркел: САЩ подриват международния ред"}
{"url": "https://www.actualno.com/asia/putin-ne-razglejda-idejata-za-3-poredni-prezidentski-mandata-news_674158.html", "text": "   Това заяви пред журналисти и.д. прессекретар на президента Дмитрий Песков, коментирайки съответстващото предложение на чеченските власти, предава ТАСС.  „Това не е въпрос, който стои в дневния ред на президента“, заяви Песков.   Той напомни също, че Путин нееднократно е повтарял своята позиция за поправката в Конституцията. Конкретно, през март в интервю пред американския телевизионен канал NBC руският президент заяви, че няма планове да променя основния закон.   Въпросът, който тогава му бе зададен, се касаеше до плановете за увеличаване на лимита на мандатите на пребиваване на президентския пост, предаде Фокус.\r\n„Мисля, както ви казах вчера, че никога не съм променял Конституцията. И най-вече, за да защитя своите собствени интереси“, заяви тогава руският лидер. „И към днешна дата нямам подобни планове“.       ТАСС припомня, че в четвъртък парламентът на Чеченската република единогласно прие решение да излезе със законодателна инициатива за предоставяне на възможност за продължаване на пълномощията на държавния глава до 3 мандата подред. Съгласно Конституцията на Русия в момента едно и също лице може да заема поста не повече от два пъти подред.", "date": "2018.05.11", "title": "Путин не разглежда идеята за 3 поредни президентски мандата"}
{"url": "https://www.actualno.com/politics/ninova-podkrepjame-protesta-na-prevozvachite-news_674161.html", "text": "  Лидерът на БСП Корнелия Нинова и зам.-председателят на ПГ на \"БСП за България\" Георги Свиленски се срещнаха с представители на българските превозвачи. Те обсъдиха приетото днес в парламента решение, по инициатива на левицата, с което се задължава Министерски съвет да защити родните превозвачи от готвените законодателни промени по пакет \"Мобилност\" на ЕК, съобщиха от БСП, предаде БГНЕС.  От своя страна превозвачите изразиха съмнение, че изпълнителната власт ще изпълни това решение и, че няма време, тъй като на 15 май се внася в комисиите на европарламента, а на 24 май ще бъде гласувано. Зам.-председателят на Националното сдружение на българските превозвачи Красимир Лалов потвърди решението им да протестират по време на Срещата на върха между ЕС и Западните Балкани, която ще се проведе на 16 и 17 май в София.   \"Твърдо заставаме зад исканията ви и подкрепяме протеста ви\", заяви Корнелия Нинова. Тя допълни, че още в сряда в парламента от БСП ще поискат МС да обясни как изпълнява решението на Народното събрание, което бе взето единодушно от всички групи.   ", "date": "2018.05.11", "title": "Нинова: Подкрепяме протеста на превозвачите"}
{"url": "https://www.actualno.com/politics/nankov-nad-155-mln-lv-se-investirat-v-pytna-infrastruktura-v-oblast-lovech-news_674160.html", "text": "  Малко над 155 млн. лв. са средствата, които се инвестират в пътната инфраструктура в област Ловеч през последните три години. Това обяви днес министърът на регионалното развитие и благоустройството Николай Нанков, който посети областния център днес за празника на града, съобщиха от пресцентъра на Министерство на регионалното развитие и благоустройството.  \"Вече са изпълнени 15% от предвидените дейности по изграждането на 9,3-километровия участък на магистрала „Хемус“ между Ябланица и Боаза, който се финансира с 67 млн. лв\", съобщи министърът и подчерта, че се работи изключително бързо. Той коментира, че чрез препроектирането на дългото 52 км трасе между Боаза и пресичането с пътя Плевен – Ловеч се очаква да бъдат спестени около 300 млн. лв. чрез съкращаване на първоначално предвидените тежки, скъпи и сложни за поддръжка съоръжения. Обществената поръчка за него ще стартира през месец юни, като реалната строителна работа може да започне до края на годината, ако няма обжалвания на процедурата, стана ясно от думите на министъра. Той допълни още, че ще настоява за бърза и качествена работа. Предвижда скоростта за движение по участъка да бъде 130 км/час.   Министър Нанков съобщи още, че с добри темпове се рехабилитират обходният път на Ловеч, финансиран със 17 млн. лв. от Оперативна програма „Региони в растеж“, и общинският път на входа на града. Графиците за работа по двата обекта са синхронизирани, за да може след приключване на ремонта на общинския път движението да бъде пренасочено по него и да се затвори изцяло за ремонт тунелът по обходния път на Ловеч, който е в най-лошо конструктивно състояние.   \"През 2014-2015 г. в областта бяха рехабилитирани 90 км пътища с около 48 млн. лв. от старата Оперативна програма „Регионално развитие“ 2007-2013 г.\", напомни Николай Нанков. \"Нашите усилия са максимално бързо да строим скоростни пътища и магистрали, за да изведем трафика от населените места\", подчерта той и припомни, че около 8 - 9% от стойността на всеки проект са предвидени за изпълнение на мерки за пътна безопасност. Министърът подчерта, че за да бъде осигурена такава, трябва да има по-добър контрол на пътя, по-добра инфраструктура и мантинели, за поставянето на които годишно не достигат 12 млн. лв. Николай Нанков коментира още, че с увеличените приходи чрез внедряването на тол системата през 2019 г. ще има повече средства не само за строителство и ремонт на пътища, но и за пътна безопасност. Той напомни, че са подготвени нови норми за проектиране на пътища с повишени изисквания относно мерките за пътна безопасност.\r\n\"В изпълнение са 10 от 11-те одобрени за финансиране от Националната програма за енергийна ефективност многофамилни жилищни сгради в Ловеч\", съобщи още министърът. Николай Нанков коментира, че се подготвя изцяло нова жилищна стратегия, която предстои да бъде подложена на обществено обсъждане и на чиято база ще се формира нова програма с нов бюджетен ресурс.       ", "date": "2018.05.11", "title": "Нанков: Над 155 млн. лв. се инвестират в пътна инфраструктура в област Ловеч"}
{"url": "https://www.actualno.com/society/poreden-absurd-po-bylgarskite-pytishta-plashtash-soleno-za-padnal-nomer-news_674147.html", "text": "  За поредния абсурд по българските пътища съобщи пред танцьорът и хореограф Атанас Месечков.  Пътувайки по АМ \"Тракия\" от София към Варна, някъде около Пловдив пада регистрационният номер на автомобила, който шофира. Той доброволно се отклонява от пътя си и се насочва за съдействие в най-близкото РПУ - съответно - 2-ро РПУ Пловдив, където обяснява, че пътува към град Варна и моли за съдействие.   Информира службите на реда, че пътува заедно със съпругата си и малко бебе в автомобила. Месечков пита как трябва да постъпи в ситуацията и издава ли се служебен временен документ или се сменя номера в КАТ.   Във 2-ро РПУ Пловдив го очаква \"приятна изненада\" - оказа се, че Законът за движение по пътищата на България не предвижда подобни екстремни ситуации и точно затова пътуването на семейството спира точно там - пред районното управление. Налага се колата да бъде вдигната на платформа и да бъде пререгистрирана само  и единствено обратно в град София.       \"И тук възникват многобройните ни въпроси. Ако пътуваме и това се случи в Гърция или по-далеч? Ако нямаме пари за репатрак или платформа? Ако пътува болен човек в колата и трябва да стигне до крайна дестинация и куп още въпроси...Толкова ли е трудно да обработите един сигнал и да издадете временен документ за придвижване на този автомобил. В крайна сметка - ако имаш пари ще продължиш пътуването си, ако ли не, скъпи гражданино, оправяй се сам, защото дори представителите на марката ти кола вдигат ръце и казват, че това не е техническа грешка!\", споделя възмущението си пред Месечков.\r\nСправка на екипа ни провери как стоят нещата в другите държави в Европа. В повечето европейски държави при подобен случай издават временен документ в най-близкото районно управление, който ти позволява да продължиш по пътя си, без извънредната ситуация да провали, в най-добрия случай, плановете ти. Има резон във въпросите \"какво се случва ако превозваш болен човек или пък нямаш средства да си позволиш лукса автомобила ти да бъде качен на платформа. \r\nПитаме дали в случая не се оказва, че е по-добре да нарушиш закона и да продължиш пътя си, а не като съвестен гражданин да се обърнеш за съдействие към полицията? Очевидно ползва няма, напротив!       Обръщаме се с апел към отговорните власти - надяваме се подобни абсурди по българските пътища да предизвикат размисъл при евентуална следваща дискусия за промени в Закона за движение по пътищата. А до тогава - молете се да не изпадате в подобна ситуация или поне да имате повече кеш в себе си!", "date": "2018.05.11", "title": "Пореден абсурд по българските пътища - плащаш солено за паднал номер"}
{"url": "https://www.actualno.com/society/loshoto-vreme-prodyljava-da-zatrudnjava-izdirvaneto-na-bojan-petrov-news_674150.html", "text": "   . Това стана ясно по време на извънреден брифинг на посланика на Китайската народна република у нас Джан Хайджоу във връзка със спасителната операция на алпиниста Боян Петров.  Китайската страна е събрала около 100 души спасители. Има медицински лица и хора, занимаващи се с логистиката. .\r\nОт китайското посолство обясниха, че спасителният екип се дели на три групи​. Първата група от състав 12 спасители е тръгнала от базов лагер, който се намира на 5800 метра, към Лагер 1, намиращ се на 6400 м. За утре са предвидени седем души да тръгнат за Лагер 2, намиращ се на 6800 м надморска височина. Очаква се те да пристигнат в Лагер 3 на височина от 7300 метра, но вдругиден (13 май).    , обясниха от китайското посолство. Според прогнозата за времето има северозападен вятър от 10 до 16 метра в секунда, а температурата е от минус 12 до минус 26 градуса. За утре (12 май) времето се очаква да бъде облачно и с кратковременен снеговалеж, както и да има северен вятър. Очаква се температурите да паднат до минус 25 градуса. Според прогнозата, на 13 май времето ще бъде по-подходящо за издирвателната операция.     Планира се на 13 май да започне спасителна акция от Лагер 3, който е на 7300 метра височина - нагоре към върха. Два хеликоптера от Непал вече са пристигнали в района. Те остават в очакване на 3700 метра надморска височина за по-подходящо време, когато да излетят, стана ясно още от представителите на китайската страна.                    ", "date": "2018.05.11", "title": "Лошото време продължава да затруднява издирването на Боян Петров"}
{"url": "https://www.actualno.com/africa/desetki-migranti-bjaha-spaseni-kraj-gibraltarskija-proliv-news_674141.html", "text": "  Най-малко 41 нелегални мигранти бяха спасени във водите на пролива Гибралтар край бреговете на Испания. Това съобщи Морската служба за спасение и безопасност.  Спасените мигранти са се опитали да се доберат до бреговете на Испания на четири плавателни съда, предаде БГНЕС.   През 2015 г. заради активизацията на конфликтите в редица страни в Близкия изток и Северна Африка рязко се увеличи броят на лицата, пристигащи в Европа от тези региони. Средиземноморският маршрут е основният път на мигрантите в ЕС.   Международната организация по миграцията съобщи, че през 2017 г. в Европа през Средиземно море са пристигнали над 20 000 души. Над 500 от тях да загинали на път.", "date": "2018.05.11", "title": "Десетки мигранти бяха спасени край Гибралтарския пролив"}
{"url": "https://www.actualno.com/moresport/oficialno-milka-maneva-e-srebyren-medalist-ot-london2012-news_674168.html", "text": "  Шест години след олимпиадата (през 2016 г.) Международният олимпийски комитет потвърди наказанието на шампионката в категория до 63 килограма на турнира по вдигане на тежести Мая Манеза от Казахстан. Втората в общото класиране Светлана Царукаева от Русия също е дисквалифицирана за допинг, съобщи кореспондент на .  Така смолянчанката Милка Манева стана сребърна медалистка с двубой от 233 кг, а олимпийска шампионка е канадката Кристин Жирар с 236 кг.   Едва наскоро обаче председателят на Българския олимпийски комитет Стефка Костадинова изпрати официално писмо до Българската федерация по вдигане на тежести (БФВТ) за преразпределянето на медали.   „Международният олимпийски комитет писмено ни информира, че вследствие на взетите решения за дисквалификация на Мая Манеса, Светлана Царукаева и Сибел Симсек, които са се класирали съответно на първо, второ и четвърто място в състезанията по вдигане на тежести, жени, 63 кг. на игрите на ХХХ Олимпиада, Лондон 2012, Милка Манева сега е класирана на второ място в тази дисциплина.\r\nЗа да се пристъпи към преразпределянето, съгласно новото класиране, моля Милка Манева да изпрати в БОК дипломата, спечелена за петото място, най-късно до 4 май т.г., която ние ще предоставим обратно на МОК. След което МОК ще пристъпи към процедура за преразпределяне на медала колкото е възможно по-бързо“, пише Костадинова на БФВТ.       „Въпросът е, че пак чакаме. Това е писмо, с което уведомяват нашия, Българския олимпийски комитет всички, които са засегнати от решенията за категория 63 кг. На мен ми искат дипломата, на която пише, че съм пета. И трябва да я върна. На тази, която има медал, са й писали, че трябва да си върне медала. Всичко това трябва да се върне в Международния олимпийски комитет, да се събере комплектът и да го преразпределят към хората, които го чакат. Това според мен ще отнеме още време“, коментира Милка Манева.\r\nФактически вече официално е признато, че тя е втора на олимпийските игри в Лондон от 2012 г.\r\nПреди дни от сайта на МОК бе премахнато името на рускинята, но на името на Милка Манева все е отбелязано бронз, а не сребро.       „Вероятно обновяват с определено закъснение сайта на МОК, затова все още моето име се води с бронз. След мен е мексиканката, която трябва след преразпределението на местата да е с бронз, а нея още я няма вписана. Оттук-насетне следва от МОК да се прати на Българския олимпийски комитет официален документ с протокол от състезанието с новото класиране, което да бъде изпратено на Федерацията по вдигане на тежести“, допълни Манева.\r\nДве години минаха от първото съобщение досега. Спортистката се надява в рамките на 2-3 месеца всичко да бъде финализирана цялата процедура по преразпределението на медалите.", "date": "2018.05.11", "title": "Официално: Милка Манева е сребърен медалист от Лондон`2012"}
{"url": "https://www.actualno.com/blagoevgrad/rozite-na-bylgarija-tancuvaha-v-bansko-news_674170.html", "text": "  Начално училище „Св. Паисий Хилендарски” – гр. Банско бе едно от близо 1000 учебни заведения, които се включиха в инициативата на МОН – „Розите на България”. Облечени в пъстри български носии, учениците извиха весело хоро под звуците на  „Празнична сюита“ в изпълнение на оркестъра за българска народна музика на националното радио, Фолклорен ансамбъл „Тракия“ и Хор „Космически гласове“.   Така на Деня на Светите равноапостолни братя Кирил и Методий, площадът в Банско се изпълни с танцуващи български народни танци хора. Към малките ученици се включи също кметът на планинската община Георги Икономов, родители и жители на града.    Наши сънародници от 25 държави се включиха в инициативата, която има за цел да възпита в младото поколение любов към българската култура, традиции и изкуство.    ", "date": "2018.05.11", "title": "„Розите на България” танцуваха в Банско"}
{"url": "https://www.actualno.com/society/bylgarskite-spa-destinacii-shte-bydat-reklamirani-v-celija-svjat-news_674145.html", "text": "   Това каза министърът на туризма Николина Ангелкова по време на участието си в Сандански за представяне на проекта за развитие на 7 балнео и СПА дестинации на България.  „Това ще се случи навсякъде, където провеждаме нашите рекламни кампании, като те са част от тази промоция”, каза Ангелкова.   Тя подчерта, че , които са целеви пазари на България. „Тя е смесена комуникационна кампания, като обхваща различни медийни канали - телевизия, онлайн и дигитална кампания, както и в различни радио и печатни издания”, каза Ангелкова.   По думите ѝ това става на база дадена възрастова група или на туристите от отделните държави, които избират България. „Във всяка една кампания сме изискали по задание да бъде строго индивидуална, защото строго индивидуален е и изборът на дадените туристи от съответната държава”, каза Ангелкова.\r\nТя подчерта, че на база на анализите, които имат в отделните държави, по този начин са изискали да бъде разпределена и затова се казва интегрирана комуникационна кампания, съответно каналите, по които ще се представя страната.       „Отделно от това , която също имаме бонус от всяка една от телевизиите за онлайн и дигитална реклама, освен рекламните спотове, които представяме”, каза още Ангелкова.\r\nОчакваме, че след промотиране на балнео и СПА дестинациите, интересът да бъде много голям, допълни тя, цитирана от Фокус.\r\nМинистър Ангелкова , с които започнаха преди две години. „Обектите, които са включени в тях и можем да измерим по броя на посещенията, показват, че интересът към тях се е увеличил”, каза Ангелкова. По думите ѝ , които са социализирани.       „Очаквам област Благоевград доста да вдигне своя ръст на посещения особено за месеците април и май, както и летните месеци по отношение на едни от емблематичните зимни курорти, които са тук. Всяка една такава инициатива цели да привлича целогодишно туристите, а СПА и уелнес дестинациите, заедно с културно-историческите дестинации, ще дадат възможност на всеки един турист да има широк избор”, каза Ангелкова.\r\nТя подчерта, че само за миналата година в област Благоевград има над 570 000 пренощували лица, които са с около 5% повече в сравнение с предходната година. „Също така само за първите три месеца - от януари до март, са реализирани над 150 000 нощувки, което е с 13% ръст.\r\n„Като добавим и тези дестинации, които презентирах днес, ще даде възможност наистина усилията, които кметовете полагат и бранша, като създават и различни активности - фестивали, събори, да се увенчаят с много по-голям успех. Надявам се септември и октомври месец, като финализираме маршрутите и стартираме тяхното промотиране до края на годината, следващата година да видим какъв ще бъде ефектът и още повече, че в момента работи платформата „Аз обичам България”, което вдига посещаемостта на обектите доста”, каза още Ангелкова.", "date": "2018.05.11", "title": "Българските СПА дестинации ще бъдат рекламирани в целия свят "}
{"url": "https://www.actualno.com/education/takeva-poiska-uchitelskite-zaplati-da-bydat-uvelicheni-po-rano-prez-oktomvri-news_674135.html", "text": "  Планираното увеличение на  учителските заплати да се измести от януари 2019 за октомври тази  година. Това поиска председателят на учителския синдикат Янка Такева по  време на  21-та церемония по връчването на наградите „Учител на  годината“ в София. „Тази година ще се пенсионират  4200 учители и за да може да се мотивират младите хора да влязат в  образователната система, още от октомври правителството трябва да отпусне  около 93 млн. лева от тези, които ни е предвидило в бюджет 2019.  Смятам, че министърът на финансите и министър-председателят ще се  съгласят и ги моля. Това увеличение не е по-малко от 18% като имам  предвид, че в бюджет 2019 са заложени 362 млн. лева за увеличаването на  заплатите в средното образование“, коментира Такева. Тя добави, че средната възраст  на българския учител е 52-55 години като целта е системата да бъде  кадрово обезпечена с добре подготвени кадри и трябва да се преодолее  феминизацията в професията, предаде БГНЕС. Такева допълни, че миналата година са влезли  около 3500 млади учители в системата, като надеждата й е и тази година  да влязат толкова. Кметът на София Йорданка  Фандъкова каза, че през последните години Столичната община е  инвестирала над 360 млн. лева в образователна инфраструктура,  строителство и модернизация на училища и детски градини. „В момента строим нова сграда  на Първа английска езикова гимназия и 112 основно училище.  Тази есен ще  открием учебната година с нови 16 класни стаи. Започваме нова спортна  зала. Строим три нови детски градини в Красно село, Витоша и Младост.  Това лято предстои цялостна и пълна модернизация на 17 училища и детски  градини със средства по ОП „Региони в растеж“, обяви Фандъкова. По време на церемонията по  връчването на приза „Учител на годината“ бяха наградени 27 преподаватели  и директори в училища и детски градини в 10 направления. Сред тях е и Елиза Петрова,  която е старши учител в училището за деца с нарушено зрение „Луи Брайл“. Тя каза, че наградата е оценка за безсънните й нощи и я  задължава да работи още по-усърдно. „Много е достойно да си учител  стига така да го усещаш. Вярвам, че заплатите ще се повишат и затова  работят всички институции и синдикати. А за да има доверие в българския  учител всички трябва да се обединим и да си вярваме“, категорична е  Петрова. По време на церемонията бяха  връчени награди и на останалите 47 учители, които получиха специалната  награда на председателя на Синдиката на българските учители.  ", "date": "2018.05.11", "title": "Такева поиска учителските заплати да бъдат увеличени по-рано - през октомври"}
{"url": "https://www.actualno.com/varna/zemetresenie-be-registrirano-kraj-provadija-news_674098.html", "text": "  Земетресение с магнитуд 3,2 по скалата на Рихтер е регистрирано на територията на България близо до Провадия, предаде БГНЕС.  Земният трус е усетен в 10,26 ч. с епицентър на 3 км югоизточно от Провадия и на 38 км западно от Варна, с дълбочина 3 км.   По данни на Геофизичния институт на БАН земетресението е с магнитуд 3,1 по скалата на Рихтер и с епицентър югоизточно от Провадия, между Храброво, Тръстиково и Житница, с дълбочина 2 км. Няма данни за материални щети.   ", "date": "2018.05.11", "title": "Земетресение бе регистрирано край Провадия"}
{"url": "https://www.actualno.com/politics/dsb-podkrepjame-nastojavaneto-na-makedonskite-bylgari-za-obshto-slujenie-na-chestvanijata-news_674102.html", "text": "  Демократи за силна България (ДСБ) подкрепят призива на БККС ( ) за включването на гражданите от двете страни на границата в общо честване на църковните празници: 2 май - 1000 години от създаването на Охридската архиепископия; 11 май - денят в който почитаме църковно Св. Св. Кирил и Методий славяно - бъларски просветители; 27юли - денят на Св.Седмочисленици и Успение на св. Климент Охридски, за което Македонската църква покани официално БПЦ на Св. Климент Охридски. Това се казва в позиция на ДСБ, изпратена до медиите.  „Подкрепяме настояването на македонските българи за общо служение на честванията, с което да се сложи край на схизмата тегнеща над братята ни в Македония.   Напомняме, че Охридската архиепископия освен доказателство за общото ни минало, е и политически акт на чужд владетел, извършен при падането на българската държава под византийска власт. Най-големите символи на единоначалието на двете църкви са Св. Цар Борис – Михаил Покръстител и Светите Седмочисленици, развили църковната и книжовна дейност по негова воля.   Тъй като не бяха проведени общи чествания на 2-ри май, на които да се сложи край на страховете от невярно историческо интерпретиране на Охридската архиепископия от македонска страна, както и на съмненията към БПЦ в лоялност към Руската православна църква превърнала се в хибридно оръжие, призоваваме чествания да се случат на 11 май – денят, в който почитаме църковно Св. Св. Кирил и Методий и 27 юли - денят на Св. Седмочисленици и Успение на Св. Климент Охридски.\r\n\"Отлагането на признаването на МПЦ застрашава напрежението да се прехвърли отвъд църковните проблеми, превръщайки се в лост за възпирането на евроатлантическия път на Македония и дестабилизация на Балканите. То поставя БПЦ в непосилната за нея роля едновременно да не задоволява очaкванията на българския народ за бързи и решителни действия, но и засилване на противопоставянето ѝ с други сестрински църкви”, се казва в позицията на ДСБ.       ", "date": "2018.05.11", "title": "ДСБ: Подкрепяме настояването на македонските българи за общо служение на честванията"}
{"url": "https://www.actualno.com/balkani/vlastite-v-solun-se-borjat-s-posledicite-ot-navodnenieto-news_674127.html", "text": "  Властите в Солун полагат усилия за преодоляване на последиците от тежката буря, която остави пристанищния град под вода, съобщава гръцкото електронно издание Kathimerini, цитирано от агенция \"Фокус\".  Предприети са опити за възстановяване на водоснабдяването, след като в четвъртък в различни части на града, включително и в центъра, бе спряно заради влошеното от стихията качество на водата. От редакцията подчертават, че за болничните заведения в града са осигурени доставки.   Правят се опити и за справяне с отрицателните последици от дъждовете в четвъртък, които наводниха стотици мазета и магазини. Местната противопожарна служба е получила повече от 450 обаждания за изпомпване на вода от наводнени имоти.   Припомняме, че в четвъртък силен вятър, дъжд и градушка удариха гръцкия пристанищен град Солун. Голямото количество вода превърна улиците му в реки и предизвика транспортен хаос, особено по крайбрежните улици и булеварди. Наводнени бяха голям брой къщи и сгради, включително тази на общината. Бе съобщено за един ранен – жена, която е била повалена от водата. От потънали във водата автомобили бяха спасени четирима души.\r\nВ центъра на Солун бе прекъснато електрозахранването, имаше и проблеми с водоснабдяването. Съобщено бе и за закъснения на полетите на международното летище „Македония\", а за определено време движението на въздушния трафик бе изцяло преустановено.       Метеоролозите издадоха предупреждение за буря с дъжд, градушка и вятър за по-голямата част от Гърция и островите, която остава в сила и за петък. ", "date": "2018.05.11", "title": "Властите в Солун се борят с последиците от наводнението"}
{"url": "https://www.actualno.com/society/sgp-obvini-kvestorite-na-ktb-v-umishlena-bezstopanstvenost-news_674100.html", "text": "  На 10 май 2018 г. Софийска градска  прокуратура (СГП) привлече към наказателна отговорност двама квестори на  КТБ за умишлена безстопанственост в особено големи размери ,  представляваща особено тежък случай. Станислав Лютов и Елена Костадинчев са  обвинени, затова, че в периода 20.08.2014г. до 06.11.2014г в гр.София,  действайки в качеството на длъжностни лица по смисъла на чл. 93, т. 1,  б. Б от НК – квестори при \"Корпоративна търговска банка\" АД, в  съучастие, умишлено, при условията на продължавано престъпление, не са  положили достатъчно грижи за стопанисването и запазването на повереното  им имущество, и от това последвали значителни щети в размер на 1 070  383,83 лв. за Фонд за гарантиране на влоговете в банките (ФГВБ). Двамата обвиняеми умишлено са  разпоредили осчетоводяване на предсрочното прекратяване на 9 броя  договори за индивидуални срочни депозити с привилегирован текущ годишен  лихвен процент, вследствие на което депозитите били прехвърлени за  изплащане към Фонд за гарантиране на влоговете в банките (ФГВБ). Тези им действия са в  нарушение на чл. 5, ал. 1 от Закон за гарантиране на влоговете в  банките, според който \"Не се изплащат гарантираните размери на влоговете  в банката на: 1. Лицата, на които са били предоставени привилегировани  лихвени условия в отклонение от обявените от банката условия, които тя е  длъжна да прилага към своите вложители\". Спрямо двамата обвиняеми е  взета мярка за неотклонение \"подписка\". Ако бъдат признати за виновни,  Станислав Л. и Елена К. могат да получат наказание лишаване от свобода  от 3 до 12 години, като съдът може да постанови и лишаване от право да  заемат определена обществена или държавна длъжност и право да упражняват  определена професия или дейност.  ", "date": "2018.05.11", "title": "СГП обвини квесторите на КТБ в умишлена безстопанственост"}
{"url": "https://www.actualno.com/crime/tejka-katastrofa-v-sofija-s-raneni-snimki-news_674094.html", "text": "  Тежък пътен инцидент стана в столицата. Около 12.15 часа е подаден сигнал за тежко пътнотранспортно произшествие между два леки автомобила в района Околовръстен път и ул. „Пушкин”, предаде репортер на БГНЕС. По първоначална информация има пострадали.  Ударили са се Ауди А3 и Дачия Дъстър. На място има полицейски служители, които са отцепили движението. В района на инцидента има задръстване.   Вижте снимки от инцидента в    ", "date": "2018.05.11", "title": "Тежка катастрофа в София с ранени (СНИМКИ)"}
{"url": "https://www.actualno.com/scene/proleten-opereten-bal-na-muzikalnija-teatyr-v-zala-1-na-ndk-news_674106.html", "text": "  След изключителния успех на двата Новогодишни оперетни бала в НДК Музикалния театър подготвя за любителите на оперетата и мюзикъла и свое пролетно издание.  Първият Пролетен оперетен бал ще се състои на 20-ти май от 19 часа в зала 1 на НДК. Това ще е един нетрадиционен бал, в който наред с вечните оперетни шедьоври и виенския валс, ще прозвучат ритмите на испанското фламенко, гръцкото сиртаки, руският казачок и екзотичните персийски ритми. Публиката ще присъства на една пъстра пролетна феерия от музика и танци от различни кътчета на света.\r\nЗад авторското осъществяване на концерта-спектакъл застава екипът, който стои и зад успешната постановка на „Българи от старо време”. Режисьор на Пролетния оперетен бал е Александър Мутафчийски, диригент Юли Дамянов, сценограф – Иван Савов, хореографията е поверена на Татяна Янева.    „Пролетния оперетен бал е една нова идея на Музикалния театър, която се надяваме да има също толкова голям успех както двете издания на Новогодишния оперетен бал” – казва режисьорът и солист Александър Мутафчийски. „ Като замисъл той ще е много различен и нестандартен, но също така много празничен и бляскав. Програмата ще е пъстра, както пъстра и цветна е пролетта. Надяваме се Новогодишния и Пролетния оперетен бал на Музикалния театър в ДНК да станат традиция и хората да ги очакват с интерес!”        Каним ви на 20-ти май в зала 1 на НДК да се почувствате вдъхновени и заредени от блестящите гласове, талантливите хореографии и музикални изпълнения на солистите, хора, балета и оркестъра на Музикалния театър.\r\nБилетите на цени между 15 и 50 лева вече са в продажба на касите на Националния дворец на културата, както и на и в .    ", "date": "2018.05.11", "title": "Пролетен оперетен бал на Музикалния театър в зала 1 на НДК"}
{"url": "https://www.actualno.com/africa/novo-ognishte-na-ebola-v-kongo-news_674110.html", "text": "  Световната здравна организация се  подготвя за „най-лошия сценарий” след данни за ново огнище на ебола в  Демократична република Конго. „Много сме притеснени и  планираме всички възможни сценарии, включително и най-лошите”, заяви  ръководителят на спешната помощ на СЗО Петер Салама пред репортери в  Женева, предаде БГНЕС. СЗО има доказателства за 32  предполагаеми и потвърдени случая на заразата в централноафриканската  държава, включително 18 смъртни случаи между 4 април и 9 май.  ", "date": "2018.05.11", "title": "Ново огнище на ебола в Конго "}
{"url": "https://www.actualno.com/curious/denjat-v-kojto-moje-da-jadem-vsichko-news_674115.html", "text": "  Днес е денят, в който може да се яде всичко, съобщават от foodpanda. Създаден е от Томас и Рут Рой, за да помогне на хората да се откъснат от разочароващите здравословни и диетични тенденции на нашето време. Това е ден, в който хората просто трябва да се отпуснат и насладят на живота.  Повечето специалисти по хранене сякаш се съгласяват, че да прекъснеш режима си, може да бъде добре за нас и това, че принуждавайки се да ядем само нискокалорични, безвкусни храни за продължителни периоди от време, може да ни накара внезапно да изпаднем в депресия.   Много хора прекарват време, наблягайки на диетата си и това, което те трябва или не трябва да ядат, главно защото днешният свят е пълен със красиви корици на списания, постоянно спортуващи хора и добре изглеждащи актриси и модели, които постоянно ни карат да се чувстваме недобре. Различните фантазии за здравословната храна, които изглежда идват и настъпват на няколко седмици, определено не помагат - както се оказва, диета без глутен не е особено полезна за всеки, който всъщност не е алергичен към глутен.   Постоянно наливане с фреш също не е добра идея, тъй като телата ни трябва да функционират правилно, а приемането на прекалено много витаминни довежда до други излишъци. Ако вие, както и много хора днес, сте започнали да се чувствате разочаровани от всички тези неща, ще се радвате да чуете за ден, в който може да ядеш каквото искаш.", "date": "2018.05.11", "title": "Денят, в който може да ядем всичко"}
{"url": "https://www.actualno.com/healthy/bls-e-tvyrdo-protiv-novata-zdravna-karta-news_674113.html", "text": "  В пленарна зала БЛС изрази  категорично несъгласие с Проекта на национална здравна карта, в частност  с предвидения брой легла по компетентност, който ще създаде сериозни национални и регионални диспропорции . Лекарският съюз е категоричен, че обсъждане на заложените текстове в здравна карта не е имало , а на  единственото заседание на Националната комисия за изготвяне на картата, е  постигнато съгласие само за публикуване предложенията на областните  комисии, съобщиха от БЛС. „БЛС в никакъв случай не е  приемал разписаното в националната карта , защото не сме съгласни със  съдържанието й. Сериозно притеснени сме по две причини – първо, така  предложения проект на Национална здравна карта е поредния  административен инструмент за лимитиране дейността на лечебните  заведения, което ще доведе до невъзможност за развитие на иновативна  медицина и отлив на кадри от болничното здравеопазване, и второ – БЛС  никога не приемал  Проекта на национална здравна карта, както се опита  да бъде вменено на заседанието“, категорични са от съсловната  организация. „Употребяване името на БЛС за легитимиране приемането на НЗК, изготвена единствено и само от екипи на Министерство на  здравеопазването , е недопустимо. Категорично отказваме да приемем  здравната карта във варианта, в който е публикувана, защото в нея не са  взети под внимание становищата на областните комисии , които  стриктно  спазват начина на изчисление относно необходимия брой легла по видове  дейности и нива на компетентност“, коментират от БЛС. „Как тогава е  изготвен този проект и съобразен ли е със спецификата и миграцията по  региони, и с потребността на населението?“, пита д-р Венцислав Грозев,  председател на съсловната организация на лекарите. Лекарския съюз е категоричен,  че този вариант на Национална здравна карта, със заложените  легла по  ниво на компетентност, ще затрудни крайно болничното лечение по   определени специалности и ще наруши правата на здравноосигурените лица  за достъп до навременна и достатъчна по обем медицинска помощ. От съсловната организация  припомнят, че здравната карта следва да не бъде рестриктивен  инструмент, а база за анализ състоянието на системата и основа за  формиране на политики за привличане и задържане на кадри, с цел  осигуряване на достъпно и ефективно здравеопазване за населението.  ", "date": "2018.05.11", "title": "БЛС е твърдо против новата здравна карта"}
{"url": "https://www.actualno.com/business/jysk-bylgarija-prognozira-ryst-ot-52-v-oborota-za-finansovata-si-20172018-news_674118.html", "text": "  Плановете на са до края на 2019 г. да бъдат открити още 14 магазина и общо 450 нови работни места за периода. До момента, след стъпването си на българския пазар през 2005 г., JYSK има 18 обекта в 13 български града, с общо над 200 служителя. Компанията планира ръст от 52% в оборота, в сравнение с финансовата 2016/2017, като за поредна година ще се запази тенденцията на ръст и в оборот, и в печалба преди облагане.  JYSK България е сред най-бързоразвиващи се в региона. До края на 2019 г. предстои и финализирането на логистичния център в Божурище – своеобразен хъб за общо 270 магазина от 7 държави в Югоизточна Европа. Ще бъдат открити и 300 нови работни места. Изграждането започна през месец май 2017 г., а до септември 2019 г. предстои да функционира с целия си капацитет. Инвестицията е на стойност 100 млн. евро. Това е и четвъртата за JYSK подобна база в света.\r\nЗа финансовата 2016/2017 година JYSK България отчита ръст в оборота от 83,6% (до 27.43 млн. лв.) и ръст в печалбата преди облагане от 435% (до 1,27 млн. лв.). Това споделиха представители на компанията по време на градинското събитие „Скандинавски летни нощи“, по повод представянето на пролетно-лятната колекция на JYSK.    “На международната карта на JYSK България определено ще бъде на фокус в следващите няколко години. Планираме доста сериозна ескпанзия и се надяваме, че ще успеем да увеличим почти двойно обектите си в страната до края на 2019 г.“, каза още по повод плановете на JYSK у нас Ираида Паюк, Sales and Marketing Manager за Румъния и България.    Веригата магазини продължава да държи и по-високо от средното за страната ниво на удовлетвореност на служителите. Показателят за удовлетвореност и мотивация на служителите в JYSK България е (75) от 100, докато средният показател за страната е едва (58).\r\nОсвен финансовите си планове, JYSK България представи и новата си колекция градински мебели . Тя е изцяло подчинена на основните съвременни тенденции в скандинавския дизайн. На фокус бяха иновативните предложения от сериите ASKIM, RADSTED, един от бест селърите на JYSK  в чисто нови летни цветове – UBBERUP, както и ULFBORG, изпъкващ със своя колониален дизайн.    Новите серии мебели и декорация за градина и двор, които почитателите на датския почерк и любителите на изчистения дизайн могат да открият в магазините на JYSK България, се открояват със семпъл дизайн, преобладаващ нюанс на сивия цвят и са с подчертано . Създадени са, за да създадат перфектната атмосфера за една приятна лятна вечер, изкарана в компанията на любими хора. Разнообразието варира от чадъри за слънце с вградени LED соларни светлини, през минималистични решения, до комбинация между акациево дърво и найлонови въжета.\r\n„Не е случаен фактът, че датчаните са най-щастливите хора на света. Тайната се крие в думичката hygge (“хюге“), която е в основата и на нашето вдъхновение. Ние в JYSK имаме една простичка мисия – да създадем онези комфорт и приятна атмосфера, която да позволи на нашите клиенти да бъдат в истинска хармония със себе си. Независимо дали са решили да прекарат летните си дни и вечери с близките си, четейки книга на въздух, или просто люлеейки се на хамак в двора или на терасата си. Защото hygge е именно това – да правиш всичко възможно, за да постигнеш едно по-добро и хармонично съществуване. Комбинацията с изчистен дизайн и внимание към детайла, семпла цветова гама и подчертано градски характер, е това, което прави почерка на JYSK все по-предпочитан избор за домовете ни.“, сподели още Ираида Паюк.\r\nДруг основен фокус в новите предложения на JYSK са всички онези дребни детайли, които допълнително превръщат усещането за уют и топлина неизменна част от лятото. Тук акцентът е върху различни решения за декорация и отглеждане на летни растения, възглавнички, соларни лампи, свещи и свещници и хамаци.\r\n* Финансовата година за JYSK приключва в края на Q3, през месец септември", "date": "2018.05.11", "title": "JYSK България прогнозира ръст от 52% в оборота за финансовата си 2017/2018*"}
{"url": "https://www.actualno.com/education/vylchev-novite-standarti-davat-po-dobri-vyzmojnosti-na-malkite-uchilishta-i-detski-gradini-news_674122.html", "text": "   . Така образователният министър Красимир Вълчев отговори на въпрос на народния представител от БСП Ирена Анастасова  по време на петъчния парламентарен контрол относно финансирането на училищата в системата на средно образование в страната.  С тези промени се увеличи гарантираният минимум от средства. Съгласно промените, детските градини и училищата ще получават допълнително финансиране за работа с деца от уязвими групи, за защитени специалности и защитени детски градини и училища. Разпределени са допълнително 55 млн. лв. по стандарти. Бяха предоставени общо 6,8 милиона за компенсиране на отрицателните разлики по общини, стана ясно още от думите на министър Вълчев.   Доста по-малко са образователните институции, които имат проблеми с финансирането. Ние правим поне през няколко показателя анализи в системата. И за общините беше предизвикателство да се разпределят тези средства, коментира още образователният министър.   ", "date": "2018.05.11", "title": "Вълчев: Новите стандарти дават по-добри възможности на малките училища и детски градини"}
{"url": "https://www.actualno.com/music/vijte-nominaciite-za-godishnite-muzikalni-nagradi-2018-na-bg-radio-news_674099.html", "text": "  БГ Радио представи номинациите на слушателите си за Годишни Музикални Награди 2018 и обяви старта на гласуването за тазгодишните победители. Специален гост DJ на партито беше DJ Деси от Future Shock и Sentimental Swingers.  Два месеца повече от 16 000 слушателя на най-българското радио в ефира номинираха любимите си изпълнители на www.bgradio.bg за единствените музикални награди в България, чиито победители се решават само от публиката. Най-големият български музикален празник тази година ще се проведе на 16 юни, събота, в Благоевград. Красивият югозападен град ще стане и първият Град-посланик на българската музика. Екипът на БГ Радио ще връчи специална награда за гостоприемния домакин на церемонията вече шест години.\r\nЕто и всички номинирани за ГМН на БГРАДИО 2018:    1. „Няма такава жена“ – 100 Кила    2. „Мафия“ – Скандау\r\n3. „Недей“ – DARA\r\n4. „Гълъбо“ – Миро    5. „Герои“ – Криско и Pavell & Venci Venc’ 1. „Недей“ – DARA, текст: Павел Николов и Дарина Йотова\r\n2. „Гълъбо“ – Миро, текст: Вида Пиронкова\r\n3. „Няма такава жена“ – 100 Кила, текст: Явор Янакиев\r\n4. „Може би аз, може би ти“ – текст: Владимир Ампов – Графа   5. „Герои“ – Криско и Pavell & Venci Venc’, текст: Кристиан Талев, Павел Николов, Венцислав Чанов,Димчо Емилов 1. „Знам – най-доброто от Любо Киров“ – Любо Киров\r\n2. „Longest album“ – Deep Zone Project\r\n3. „Дух“ – Дичо\r\n4. „Златен Ритон“ – Ритон\r\n5. „Небесен“ – Ангел Ковачев 1. Графа\r\n2. Криско\r\n3. 100 Кила\r\n4. Миро\r\n5. Любо Киров 1. DARA\r\n2. TITA\r\n3. Михаела Филева\r\n4. Михаела Маринова\r\n5. Поли Генова 1. Криско и Pavell & Venci Venc’\r\n2. Pavell & Venci Venc’\r\n3. Алекс и Влади\r\n4. Pavell & Venci Venc’ и Михаела Филева\r\n5. Авеню    1. Б.Т.Р.\r\n2. Скандау\r\n3. Deep Zone Project\r\n4. Остава\r\n5. Стефан Вълдобрев и Обичайните заподозрени    1. Papi Hans\r\n2. Кристиан Грънчаров\r\n3. Радко Петков\r\n4. Митко Петров   5. Мила Роберт 1. „Недей“ – DARA, реж.Люси Иларионов\r\n2. „Гълъбо“ – Миро, реж. Васил Стефанов и Стефка Николова\r\n3. „Антилопа“ – TITA, реж. Кирил Киров - Кико   4. „Мафия“ – Скандау, реж. Люси Иларионов\r\n5. „Любов“ – Pavell & Venci Venc’ и Михаела Филева, реж. Михаела Филева, Павел Николов, Венцислав Чанов\r\nЗа пета поредна година ще бъде връчена и специалната награда „Ана Мария Тонкова“ за БГ Вдъхновение. Наградата е символ за изключителен принос и пример за всеотдайност към българската музика. Тази година, единствената статуетка, която реално се определя еднолично от eкипа на БГ РАДИО, ще получи легендарната рок група АХАТ. Бандата направи успешно турне през 2017 и тази година  чества 30 години от създаването на безкомпромисния си албум „Походът“, в който са легендарни песни като „Черната овца“, „Земя на слепци“, „Дървото“ и други. Специална почетна награда ще има и за композитора, написал едни от най-красивите български песни – Тончо Русев. На www.bgradio.bg слушателите вече могат да дадат своя глас за предпочитаните от тях изпълнител, клип, текст, албум, видеоклип и песен.\r\nИ тази година финалистите ще бъдат избрани изцяло и единствено от слушателите на радиото.", "date": "2018.05.11", "title": "Вижте номинациите за Годишните Музикални Награди 2018 на БГ Радио"}
{"url": "https://www.actualno.com/europe/10-000-nerodeni-bylgarski-deca-iztochvat-socialnata-sistema-na-germanija-news_674010.html", "text": "   и получават месечно между 400 и 600 лева. Това показва проверка на „Монитор“ в справка, изпратена към българската служба ГРАО за установяване на лица според посочените за тях данни.   . Голяма част от тях обаче са с истински документи, а родителите им плащат данъци и осигуровки в Германия. Останалите били „неродени“, а съществували само на документи. Мнимите им родителите кандидатстват за т.нар. „Kindergeldanspruch“ надбавка, която предвижда 194 евро за дете на работещ в Германия българин или друг гражданин на ЕС. Помощта се различава от т.нар. „Kindergeld“, която е просто данъчно облекчение в зависимост от броя на децата. Според изискванията за „Kindergeldanspruch“ няма значение дали наследниците на чужденеца се намират на територията на Германия, или пребивават в родината си. За да се стигне до заветните пари, е необходимо да бъде предоставен акт за раждане и трудов договор от немска фирма, както и още няколко формални документа, сред които и формуляр, че детето посещава училище в Германия или в България. В повечето случай обаче попълнените бланки са фалшиви и така германската страна е принудена да плаща надбавки за несъществуващи деца на работещи в Германия български граждани.   Сумите нарастват според броя на децата с по няколко евро. Така много пребиваващи в най-привлекателната страна в Европа наши роми просто занасят фалшиви документи, с които претендират за помощи за деца фантоми. Проверки, правени от Фамилната каса на Германия, често хващат неистинските документи, но и много от тях минават между капките. Ментета се подсигурявали основно от българи, чийто бизнес бил свързан с това. Те изготвяли документите, разяснявали процедурата, а в замяна прибирали половината от получените пари. За целта те регистрирали сметка на мнимия родител и прибирали дебитната му карта. Парите се източвали оттам, а за него оставали половината, които той получавал спокойно на каса в който и да е банков клон у нас или в Германия.   Както стана вече известно за измамата потвърждава и шефът на Фамилната каса на Германия Карстен Бунк пред вестник „Ди Велт“. Той твърди, че такава схема работи от поне две години. Според него измамата е достигнала такива огромни мащаби най-вече заради свободата на придвижване в рамките на ЕС. „Предполагаме, че само през миналата година измамата с детските надбавки е ощетила държавата с може би със стотици милиони евро“, казва Карстен Бунк.\r\nПрестъпните банди, движени основно от източноевропейци, вербували целенасочено в родните си страни семейства, на които обещавали добър живот в чужбина, включително благодарение на социални помощи от германската държава. След това им осигурявали транспорт до Германия, където ги настанявали в порутени жилища. Като следваща стъпка престъпниците откривали банкова сметка на името на бащата, но задържали дебитната карта. Наскоро бяха огласени данни, според които през 2016 година Германия е изплатила 537 милиона евро надбавки за живеещи в чужбина деца. От Германската семейна каса предполагат, че немалка част от тези пари са били придобити неправомерно. Така например в семейните каси на градовете Вупертал и Дюселдорф са били проверени 100 молби на родители от Румъния и България, които получавали детски надбавки за три или повече деца. В 40 процента от случаите декларираните данни се оказали неверни.        Немски депутати, основно от дяснопопулистката „Алтернатива за Германия”, настояват да отпаднат плащанията за деца, чиито родители не са германци. Един такъв е Рене Шпрингер, който през март казва: „Невъзможно е да обясним на данъкоплатците защо месец след месец се изплащат примерно детски надбавки за български деца, които си живеят в България\". Неговата фракция внесе запитване в парламента, в отговор на което Германската агенция по труда съобщи, че през 2017 година в чужбина са били преведени 343 милиона евро детски надбавки. В сравнение с 2010 година тази сума се е увеличила почти десет пъти.       Миналата година общо над 215 000 деца, живеещи извън Германия, са получили такива детски надбавки. Най-много са в Полша – повече от сто хиляди, следват хърватските и румънските деца. Според разпоредбите на ЕС всеки гражданин на страна членка на ЕС има право на детски надбавки в Германия, ако работи в тази страна и плаща там своите данъци и социални осигуровки. През 2016 година тогавашният финансов министър Шойбле предложи на тези деца да се изплащат надбавки не по германските тарифи, а според ставката в техните държави. Но промяната на действащите правила преминава през одобрението на Европейската комисия, а тя тогава отхвърли предложението на германския министър.", "date": "2018.05.11", "title": "10 000 \"неродени\" български деца източват социалната система на Германия"}
{"url": "https://www.actualno.com/features/pyrvi-direkten-sblysyk-mejdu-izrael-i-iran-news_674045.html", "text": "  Израел предприе масирано нападение срещу цели в Сирия в отговор на  иранския обстрел в окупираните Голански възвишения. Напрежението  ескалира само два дни след като САЩ се оттеглиха от ядреното  споразумение с Иран.  Срещу израелски позиции на Голанските възвишения в нощта срещу четвъртък  от Сирия са били изстреляни над 20 ракети. Някои от тях са били  прихванати, съобщи говорителят на израелската армия ген. Джонатан  Конрикъс. Той определи иранската атака като много сериозна.   Обстрелвани са били няколко израелски военни поста. Няма данни за жертви, а нанесените щети били \"ограничени\". Израелската страна смята, че зад атаката стои бригадата \"Ал Кудс\" - елитно подразделение на иранската Революционна гвардия.   Напрежението в района ескалира само два дни след като САЩ се оттеглиха от ядреното споразумение с Иран.\r\nРакети и срещу Дамаск?    В отговор на ракетния обстрел израелската армия е поразила десетки ирански военни цели в Сирия, съобщи още говорителят. Атакувани са били пускови установки, от които са били изстреляни ракети, както и военни и логистични комплекси на \"Ал Кудс\", складове и транспортни средства. Ген. Конрикъс увери, че израелските удари не целят \"ескалация\" на напрежението с Техеран. По данни на сирийската армия, поразени са главно цели в югозападната провинция Кунейтра.   Сирийската държавна телевизия съобщи, че срещу Сирия са били изстреляни 50 ракети. Много от тях били прихванати. Няма данни за това дали ракети са изстреляни и срещу Дамаск. В сирийската столица обаче е имало експлозии.\r\nРакетното нападение е целяло да разруши сирийската противовъздушна отбрана и радарните установки, предаде държавната осведомителна агенция Сана. Една такава установка е била поразена. Атакувани са също сирийски военни бази и оръжейни складове. Няколко ракети са попаднали в целта. Няма данни за жертви от нападенията.    Напрежението ескалира\r\nИзраелските тайни служби от доста време предупреждават за възможен ирански удар по Израел в отговор на въздушното нападение, при което на 9 април в Сирия загинаха седем души. Според Сирия и Иран, Израел носи отговорност за нападението.   Заради очакваната ескалация на напрежението в района, израелската армия предприе мобилизация на запасняци. Освен това на места в Голанските възвишения е било наредено да се отворят противовъздушните бункери, тъй като Израел е установил \"съмнително придвижване на ирански военни части в Сирия\".\r\nИзраел обяви, че ще попречи на формирането на трайно военно присъствие близо до неговите граници. Иран на свой ред отново заплаши Израел с унищожение и продължава да подкрепя базираната в Ливан антиизраелска организация Хизбула.\r\nИзточник: ", "date": "2018.05.11", "title": "Първи директен сблъсък между Израел и Иран"}
{"url": "https://www.actualno.com/education/uchitelite-shte-poluchat-dopylnitelno-vyznagrajdenie-za-24-maj-news_674095.html", "text": "   . Това каза министърът на образованието и науката Красимир Вълчев по време на 21-та церемония по връчването на наградите „Учител на годината“ в София, предаде БГНЕС.  „В наредбата за нормирани заплащания на труда е регламентирано допълнително възнаграждение на учителите три пъти годишно и по Колективния трудов договор. Това е традиционното, което е било и през предходни години за 24 май, за 15 септември и за Коледа. То се предоставя в зависимост от възможностите на училищата. През последните години като че ли най-голямо е това плащането, което е към края на годината“, заяви образователният министър.   Той добави, че размерът на възнаграждението е различно навсякъде и се базира на възможностите на всяко образователно заведение. Вълчев подчерта, че в резултата на промените в системата на делегираните бюджети много повече детски градини и училища имат по-добро финансиране, които се намират в по-малки и отдалечени общини. Министърът подчерта, че около 7-8% от училищата и детските градини през изминалите години не са успели да направят задължителните плащания и да дадат пари за работно облекло.   „Надявам се, че тази година в резултат на промените този процент ще бъде по-малък“, коментира Вълчев.\r\nТой подчерта, че в рамките на трите плащания учителите получават допълнително около 6%. Министърът каза, че средната брутната заплата в момента е около 1080 лева за педагогическия персонал, а средната основна е по-ниска и тя е малко над 800 лв. Вълчев допълни, че най-високите заплати са над 1500 лева, но те са само за определени училища и длъжности.       Министърът обеща, че планираното двукратно увеличение на заплатите в сектора ще бъде изпълнено в следващите четири години като първото трябва да се случи догодина.", "date": "2018.05.11", "title": "Учителите ще получат допълнително възнаграждение за 24 май"}
{"url": "https://www.actualno.com/business/vdyhnovenie-idei-i-kontakti-za-razvitie-na-biznesa-predlojiha-tehnomebel-i-svetyt-na-mebelite-news_674092.html", "text": "  В разгара на пролетта, от 24 до 28 април, над 10 500 души посетиха изложбените зали на Интер Експо Център. Причината за това бяха машините и материалите за мебелната индустрия, актуалните тенденции в интериорния дизайн и обзавеждането, които през тези пет дни бяха представени на изложенията и . Организирани от Интер Експо Център и Браншовата камара на дървообработващата и мебелната промишленост (БКДМП), те събраха под един покрив повече от 190 фирми изложители.  Компаниите изпълниха залите до краен предел и бе достигнат пълният капацитет на изложбения център. На площ, надхвърляща 14 500 кв.м, щандовете си разположиха фирми от общо 11 държави: България, Беларус, Германия, Гърция, Италия, Полша, Румъния, Португалия, Сърбия, Турция и Украйна. Голяма част от изложителите са дистрибутори на българския пазар на водещи световни производители. На изложенията бяха представени повече от 350 фирми от над 30 държави. Светът на мебелите отново даде възможност за вдъхновение с нови идеи чрез богатството си от предложения от корпусна и тапицирана мебел, матраци и подматрачни рамки, осветителни тела, маси и столове, офис обзавеждане, градински мебели, аксесоари, интериорен текстил и много други. Благодарение на Техномебел всички над 10 500 посетители се запознаха с последните новости при машините за мебелната индустрия, работни плотове и декори на плочи, мебелни вратички, дизайнерски обков и механизми, лепила, лакове, байцове и кухненски уреди за вграждане.\r\n„Радостен е фактът, че сред изложителите има фирми, които са участвали на всяко едно от изданията на двете изложения“, каза по време на откриването Ивайло Иванов, управител на Интер Експо Център. Галин Господинов, председател на УС на БКДМП, напомни, че Техномебел и Светът на мебелите са сред най-големите изложения у нас и имат основно значение за бранша.        Следвайки тенденциите от водещите световни изложения в бранша, фирмите са все по-креативни с дизайна и използваните материали за изграждането на щандовете си. Това бе видимо и при излъчването на победителите във второто издание на , отличаващ фирмите с най-атрактивното и функционално щандово строителство в Техномебел и Светът на мебелите. След „ожесточена“ надпревара отличени бяха съответно GS Строймаркет и „Некрато“. В рамките на изложенията бяха наградени и най-добрите в конкурса . Професионалното жури отличи закачалката „Sense“, създадена от фирма Love 2 Design/„Е енд  Д Логистикс“(първо място), а посетителите определиха като най-добра маса „String“ на компания  ФИЛМАР 74. Светът на мебелите и Техномебел се превърнаха във вдъхновение за всеки почитател и любител на футбола, връщайки ни към епичната дата 17 ноември от знаменитата 1993 г. Всеки посетител можеше лично да премери сили с . Със своите харизма и умения, Екзекуторът на „петлите“ накара присъстващите да си спомнят за онова „лудо американско лято“ на 1994 г. и златния български отбор по футбол.    Богатата съпътстваща програма изпълваше залите на Интер Експо Център през всички пет изложбени дни. В рамките на Техномебел и Светът на мебелите се проведе „Дизайнът среща интериора“, организиран по инициатива на сп.“Идеален дом“. Изданието раздаде и наградите си в традиционния конкурс „Къща на годината“. Мениджърът бизнес развитие за България на ИКЕА се срещна с фирми от мебелния бранш, които имат желание за партньорство и доставка на изделия за най-голямата мебелна верига в света. Перспективите и предизвикателствата пред дървообработващата и мебелна промишленост бяха обсъдени на кръгла маса под надслов „Индустрия 4“. Към учениците от професионалните гимназии и студентите от ЛТУ бе насочена инициативата „Надпревара за знания“. Бъдещите кадри получиха възможността да се обучават посредством най-добре доказания метод – практическия. За пореден път за най-малките имаше конкурс за рисунка – тази година темата беше „Моята любима мебел“, а участниците в него бяха над 720.\r\nПоследният изложбен ден зарадва петима от посетителите, гласували за „Българска мебел на годината“ и един от включилите се във фейсбук играта с арт инсталацията на метростанция Сердика. Всеки от тях получи ваучер за закупуване на продукти от фирми-изложители в Техномебел и Светът на мебелите. За поредна година своята ефективност доказа Hosted buyers program. Давайки възможност за развитие на бизнеса чрез създаване на нови контакти и провеждане на В2В срещи, тя събра представители на български и чуждестранни компании, които се запознаха на живо с възможностите и условията за развитие и разширяване на дейността си. и за пореден път доказаха своята ефективност, предоставяйки на бизнеса и крайния потребител възможността да видят всичко за мебелната индустрия, събрано на едно място – от машините и оборудването, през материалите и аксесоарите, до готовия продукт. Това ще се случи отново от 26 до 30 март 2019 г.", "date": "2018.05.11", "title": "Вдъхновение, идеи и контакти за развитие на бизнеса предложиха Техномебел и Светът на мебелите "}
{"url": "https://www.actualno.com/healthy/medicite-ot-loveshkata-bolnica-izlizat-na-poreden-protest-zaradi-neizplateni-zaplati-news_674052.html", "text": "  Медиците от Ловешката болница  излизат на пореден протест заради неизплатени заплати. На днешния  празник на града те организират голямо протестно шествие заради неясното  бъдеще на лечебното заведение. Трета поредна седмица те  настояват държавата и останалите акционери на лечебното заведение да  предприемат спешни мерки за спасяването му от закриване заради тежкото  финансово състояние. В Деня на Светите братя Кирил и  Методий, който е и празник на Ловеч, в катедралата, посветена на  двамата просветители, Ловчанският митрополит Гавраил ще отслужи Света  литургия, съобщи БНР.  От там ще тръгне и празничното шествие с иконата  на Кирил и Методий. На тържествено заседание на Общинския съвет със  званието \"Почетен гражданин\" на Ловеч ще бъдат удостоени писателят и  драматург Константин Илиев, архитект Петко Еврев и посмъртно професор  Беньо Цонев.   ", "date": "2018.05.11", "title": "Медиците от Ловешката болница излизат на пореден протест заради неизплатени заплати"}
{"url": "https://www.actualno.com/curious/luboven-horoskop-za-tozi-uikend-news_674054.html", "text": "     Напрегнати сте и това рефлектира върху любовните ви отношения, така че се опитайте да запазите самообладание и да не се поддавате на провокации.    Твърде фокусирани и амбицирани сте във връзката си. Опитвате се всичко да е перфектно, но е време да оставите любовта да ви води, а не вие нея.     Ще бъдете изправени пред сериозни предизвикателства, от които ще зависи развитието на отношенията ви. Ако направите няколко компромиса, които ще имат огромно значение за половинката ви, ще се радвате на спокойна атмосфера.     Загърбете егото си и разкрийте истинските си чувства. Дори най-силните хора понякога се чувстват уязвими, но бъдете спокойни, защото никой няма да злоупотреби с вас. Имате нужда от промяна в обстановката – излезте сред природата, идете на кино или до някоя близко градче, в което никога не сте били. Ще бъдете на „уютна” вълна и ще търсите начин да подобрите семейното гнездо. Очертава се трескаво планиране на ремонт или интериорни промени.   Ярки впечатления и горещи страсти няма да ви липсват и точно те ви обещават един уикенд, наситен с адреналин и романтика. Чувствате се напрегнати и изтощени, нямате никакво желание да инвестирате сили и енергия за връзката си. Разногласията с членове на семейството могат да се пренесат във взаимоотношенията с партньора, макар и косвено. Обстоятелствата в личния ви живот през уикенда няма да се развиват според плановете ви, но вие както винаги сте готови да импровизирате. Най-дълбоките ви страхове се показват на повърхността и това влияе изключително негативно на психичното ви състояние.", "date": "2018.05.11", "title": "ЛЮБОВЕН хороскоп за този уикенд"}
{"url": "https://www.actualno.com/society/bylgarija-latvija-i-litva-s-naj-niska-sredna-prodyljitelnost-na-jivota-v-es-news_674097.html", "text": "  Очакваната средна продължителност на  предстоящия живот  общо за населението на страната, изчислена за  периода 2015 - 2017 г., е 74.8 години , като спрямо предходния период  (2014 - 2016 г.) тя се увеличава с 0.1 години. България заедно с Латвия и  Литва (74.9 години) е сред страните с най-ниска средна продължителност  на живота на населението в Европейския съюз, а с най-висока са Испания  (83.5) и Италия (83.4 години) , съобщиха от НСИ. Различната смъртност при  мъжете и жените, както и сред населението в градовете и селата,  определят и различната средна продължителност на живота при тези  категории население. Средната продължителност на  живота при мъжете е 71.3 години, докато при жените е със 7.1 години  по-висока - 78.4 години.  За периода между 2007 и 2017 г. увеличението  при мъжете е с 2.0 години, а при жените - с 2.1 години. Средната продължителност на  живота на населението в градовете е с 2.8 години по-висока (75.6 години)  отколкото на населението в селата (72.8 години). Спрямо 2007 г. за населението в градовете увеличението е с 2.6 години, а за населението в селата е с 1.3 години. За лицата, достигнали възраст  65 навършени години, очакваната продължителност на живота е 16.1 години,  като за мъжете и жените тя е съответно 14.1 и 17.7 години. За периодa  2007 - 2017 г. очакваната продължителност на живота на лицата, навършили  65 години, се е увеличила с 1.3 години (1.0 за мъжете и 1.5 за жените). Очакваната продължителност на  живота варира от 72.9 години в областите Враца и  Монтана до 76.4 години  в областите София (столица) и Кърджали, като общо в осем области тя е  над средната за страната. Жените живеят по-дълго от мъжете във всички  области на страната, но най-голяма е разликата между двата пола в област  Кюстендил (8.0 години), а най-малка - в област Шумен (5.9 години).  ", "date": "2018.05.11", "title": "България, Латвия и Литва с най-ниска средна продължителност на живота в ЕС"}
{"url": "https://www.actualno.com/crime/prebiha-jurnalist-svyrzan-s-razsledvanija-sreshtu-politici-news_674058.html", "text": "  Журналистът Христо Гешов е бил нападнат снощи пред дома си в Червен Бряг.  Гешов е бил нападнат късно снощи, когато се е прибирал в дома си. Докато отключвал входната врата в гръб му е бил нанесен удар, с който е бил повален на земята. След това били нанесени още няколко. Нападателят е бил един, но е имал и съучастник, който го е чакал в паркиран наблизо автомобил.   \"Това нападение, свързвам на 100% с редицата мои разследвания и подадени сигнали до компетентните органи срещу местната власт в Червен бряг\", написа Гешов в профила си във Facebook.    Журналистът е подал сигнал до Областната дирекция на полицията и прокуратурата.       От април т.г. Гешов е част от екипа на \"За истината\" и автор на предаването \"На прицел\", което разпространяваме онлайн. Припомняме, че той стана популярен преди време като лице на Национална скринингова и информационна кампания \"Хепатитът до мен\". Освен това журналистът е известен с много сигнали и разследвания срещу местни управници и политици, като един от случаите води до бившия общинския Иванов.\r\nПрез 2015-та Гешов подаде сигнал за нередности от страна на Иванов. Анатолий Иванов беше осъден заедно със сина си за отвличане и побой по особено жесток начин. Името му беше замесено и със съмнителни проекти за екопътеки край Червен бряг.", "date": "2018.05.11", "title": "Пребиха журналист, свързан с разследвания срещу политици"}
{"url": "https://www.actualno.com/balkani/hyrvatija-e-gotova-za-evroto-news_674121.html", "text": "  На последното заседание на  хърватското правителство е обсъждан въпросът за въвеждане на еврото като  официална валута в страната. \"Ще създадем национален съвет  за въвеждане на еврото. По този въпрос трябва да се работи много за  подготовката на обществото\", каза премиерът Андрей Пленкович. Според  него след въвеждането на еврото ще има намаление на лихвите, а износът  ще бъде по-конкурентноспособен, ще се увеличи заетостта и инвестициите.  каза още Пленкович, цитиран от БГНЕС.  Хърватският вицепремиер  Мартина Далич определи страната \"като много добър кандидат за приемане  на еврото\".   80% от спестяванията на гражданите са в евро, каза  още Далич цитирана от държавното радио.   ", "date": "2018.05.11", "title": "Хърватия е готова за еврото"}
{"url": "https://www.actualno.com/society/plovdiv-burgas-i-varna-sa-s-naj-mnogo-jilishtni-sgradi-vyvedeni-v-eksploatacija-news_674104.html", "text": "  По предварителни данни на  Националния статистически институт броят на въведените в експлоатация  жилищни сгради през първото тримесечие на 2018 г. е 565, а  новопостроените жилища в тях са 1 530. Спрямо първото тримесечие на  2017 г. сградите са със 103 повече, или с 22.3%, докато жилищата в тях  намаляват с 221, или с 12.6%, съобщиха от НСИ. От въведените в  експлоатация новопостроени жилищни сгради през първото тримесечие на  2018 г. със стоманобетонна конструкция са 76.6%, с тухлена - 19.1%, с  друга - 3.4%, и с панелна - 0.9%. Най-голям е относителният дял на  новопостроените къщи (79.1%), следвани от жилищните кооперации (11.5%).  През първото тримесечие на 2018 г. в сравнение с първото тримесечие на  2017 г. броят на новопостроените къщи, жилищни кооперации и вили се  увеличава, докато броят на новопостроените сгради от смесен тип  намалява. Най-много жилищни сгради са въведени в експлоатация в  областите Пловдив - 89 сгради с 290 жилища в тях, Бургас - 70 сгради с  249 жилища, и Варна - 67 сгради с 349 жилища. Най-висок е делът на  новопостроените жилища с три стаи (37.3%), следват тези с две стаи  (35.8%), а най-нисък е делът на жилищата с шест и повече стаи - 4.9% Общата полезна площ на всички  новопостроени жилища през първото тримесечие на 2018 г. е 147.7 хил. кв.  м, или с 5.6% по-малко в сравнение със същото тримесечие на 2017 г., а  жилищната площ намалява с 2.6% до 97.3 хил. кв. метра. Средната полезна  площ на едно новопостроено жилище се увеличава от 89.3 кв. м през  първото тримесечие на 2017 г. на 96.6 кв. м през същото тримесечие на  2018 година. Най-голяма средна полезна площ  на едно новопостроено жилище е регистрирана в областите Силистра -  258.0 кв. м, и Търговище - 240.5 кв. м, а най-малка - в областите Плевен  - 73.3 кв. м, и Враца - 79.0 кв. метра.  ", "date": "2018.05.11", "title": "Пловдив, Бургас и Варна са с най-много жилищни сгради, въведени в експлоатация "}
{"url": "https://www.actualno.com/viewpoint/zaradi-rusija-pone-dva-problema-za-borisov-news_674065.html", "text": "  Българският премиер Бойко Борисов обича да балансира и досега това винаги му помагаше. Но покрай засилването на антизападната пропаганда той с голяма вероятност ще се сблъска с поне два проблема. Коментар от Иван Бедров:  В центъра на София се веят руски знамена и георгиевски лентички. Безсмъртни полкове, портрети на Сталин, нощни вълци, сърпове и чукове демонстрират по улиците, официално подпомагани от Кремъл. Заместник-председатели на Народното събрание “грейват” на снимки я от окупирания Крим, я от военния парад за 9 май в Москва. Представители на две парламентарни партии стигат до физически сблъсък заради спор кой е по-верен на Русия. Всичко това се случва в момент, когато правителството в Москва провежда дезинформационна кампания срещу Европейския съюз и НАТО, към които България принадлежи. А тук не изглежда някой да забелязва нещо нередно.\r\nГЕРБ доминира вече десет години прозападното политическо пространство, приемано в България и за дясно. А Бойко Борисов си подсигури изборните успехи благодарение на своята привързаност към ролята на балансьор, който владее центъра. Досега това беше достатъчно, за да се смята, че България върви относително стабилно по евроатлантическия път. Просто центърът изглеждаше като част от прозападния консенсус. Доскоро симптомите на заболяването “Троянски кон” бяха нещо маргинално, днес обаче те вече напредват към средата на сцената. И ако Борисов продължи да настоява да е балансьор, скоро може да възникне въпросът: кой тогава ще държи европейската посока на България?   Доскоро беше така\r\nТази ситуация е нова. Допреди година и половина Волен Сидеров беше скандалният самотник, който призоваваше за излизане от ЕС и НАТО. Победата на Румен Радев предизвика притеснения - и в България, и в чужбина, че новият президент ще работи за отпадане на европейските санкции срещу руски официални лица, отговорни за незаконното анексиране на Крим. На този фон ГЕРБ винаги са държали да са европейската партия - и от това печелеха. Борисов демонстрира приятелство с Ангела Меркел, а България винаги е била част от консенсуса на съюзниците в ЕС и в НАТО. Балансирането на Борисов бе повече в думите - ще подкрепи с гласа си продължаването на санкциите срещу Кремъл, но ще спомене пред медиите колко са лоши. Ще бъде част от позицията на Европа по мигрантската криза, но ще повтори популярното обвинение към Запада, че той си е виновен и за войните, и за бежанците.       Това поведение носеше успехи на ГЕРБ и по вътрешни теми. Балансирането между различните играчи от статуквото, за да “не се клати лодката”, е част от политическия стил на Борисов. Ще заговори за реформи, но няма да отиде твърде далеч, за да не рискува стабилността на правителството. Веднъж ще признае, че има сериозен проблем с правосъдието, но следващия път ще разкритикува европейския мониторинг над напредъка в тази област. И това поведение на балансьор действително му носеше успехи. Когато само няколко месеца след победата на “червения” президент Румен Радев лидерката на социалистите Корнелия Нинова се оплака колко много ни била отнела демокрацията, дори и критично настроени към ГЕРБ избиратели нямаха никакво колебание кое е “по-малкото зло”. Балансите бяха очевидни, но за огромна част от избирателите Борисов бе прозападният избор. И той постигна поредна изборна победа.\r\nДнес е друго\r\nДнес централната ос, около която балансира ГЕРБ, изглежда изместена на Изток. Президентът Радев се готви да гостува на Владимир Путин - и то не като част от общоевропейско усилие, а като солова акция. “Атака” вече изобщо не е самотна в искането си за напускане на НАТО и ЕС - най-малката парламентарна група “Воля” изведнъж също се втурна в тази посока. Волен Сидеров и зам.-председателят на Народното събрание Явор Нотев гостуваха в анексирания Крим, а Веселин Марешки ни помаха за “День Победы” от Червения площад. Двама зам.-шефове на парламента на държава от ЕС и НАТО играят играта на Кремъл, а най-голямата управляваща партия не изглежда дори възмутена. Сидеров дори е официална част от управлението. Колкото и категорични евроатлантически позиции да изказва зам.-председателят на ГЕРБ Цветан Цветанов, за всички е ясно, че това е партията на Бойко Борисов. А той великодушно приема провокациите на Сидеров просто като проява на различие.       Самият Борисов призна, че е подценил мощта на пропагандата, която подлуди българите по повод Конвенцията на Съвета на Европа за превенция и борба срещу насилието над жени и домашното насилие. Кремълските опорни точки за въвеждането на някакъв трети пол атакуваха и други страни, но тук успяха да принудят ГЕРБ да оттегли т.нар. Истанбулска конвенция. После дойде случаят “Скрипал”, когато България не изгони руски дипломат в знак на солидарност с Великобритания, въпреки че на ниво ЕС подкрепи общата позиция. За капак Волен Сидеров се похвали от Крим, че решението било негова заслуга. И това остана без ясен отговор. В същото време Корнелия Нинова и БСП видимо завиха в посока носталгия, антизападничество и безграничен популизъм.\r\nТова е политическият пейзаж в парламента. Борисов може да продължи да балансира, но някой очевидно е преместил въжето на Изток. А това ще му създаде поне два сериозни проблема. Първо, може да разколебае част от избирателите на ГЕРБ, които приемат себе си за прозападни и десни хора. И второ, ще разширява политическата ниша от дясно за по-категорична проевропейска опозиция.\r\nИзточник: ", "date": "2018.05.11", "title": "Заради Русия: Поне два проблема за Борисов"}
{"url": "https://www.actualno.com/crime/mvr-iska-kameri-ot-mestnata-vlast-za-da-spira-poboishta-mejdu-romi-v-karlovsko-selo-news_674068.html", "text": "  МВР се появява на финала – има местна власт, нека тя положи усилия. Нека сложи камери, като едно бургаско село, да не му казвам името, с четири букви е, че много ги хваля. Сложиха камери преди 3 години и сега престъпност – нула. Да го направят и в Розино, да заснемат нарушителите на закона и МВР ще се намеси. Това заяви вътрешният министър Валентин Радев по време на днешния парламентарен контрол в отговор на въпрос на депутата от \"Обединени патриоти\" Александър Сиди. Сиди повдигна въпроса за няколкото случая на масови боеве между роми в селото.  Припомняме, че само от началото на тази година имаше два случая в Розино, при които силите на реда трябваше да се намесват - в и в .   В село Розино, община Карлово, има изнесено приемно помещение в сградата на кметството. От началото на годината в Розино са извършени 25 престъпления от общ характер, 22 са разкрити, даде статистика вътрешният министър. Обсъждали се и начини изрично да има самостоятелно приемно помещение на МВР, специално за ромската махала.   \"Явно няма как да бъде превъзпитано това население, но се надявам МВР да вземе мерки преди поредния смъртен случай\", каза Сиди. Засега ромите се бият помежду си, но вече имаше случаи, при които побоищата ставаха по-големи, добави депутатът.\r\n\"Не съм съгласен – всички могат да бъдат превъзпитавани, ако не – да бъдат принуждавани да изпъляват правилата и законите\", опонира Радев и призова за помощ от местната власт – чрез мерки като слагането на камери.       ", "date": "2018.05.11", "title": "МВР иска камери от местната власт, за да спира побоища между роми в карловско село"}
{"url": "https://www.actualno.com/showbusiness/bylgarija-izliza-pod-nomer-18-na-finala-na-evrovizija-video-news_674056.html", "text": "     Първи на сцената на арена \"Алтис\" (Altice) в Лисабон на 12 май ще излезе украинският певец Melovin.   \"Редът осигурява възможност на всеки участник да бъде забелязан. Продуцентите вземат под внимание жанра на музиката, изпълнява ли се солово или от група, използването на реквизит, музикалното темпо и други аспекти\", се казва в съобщението на организаторите, предаде БГНЕС.    След Украйна на сцената излизат представителите на Испания, Словения, Литва, Австрия, Естония, Норвегия. Страната домакин Португалия има номер 8.       Във финала следват Великобритания, Сърбия, Германия, Албания, Франция, Чехия, Дания, Австралия, Финландия, България, Молдова, Швеция, Унгария, Израел, Холандия, Ирландия и Кипър. Последното изпълнение под номер 26 е на Италия. ", "date": "2018.05.11", "title": "България излиза под номер 18 на финала на \"Евровизия\" (Видео)"}
{"url": "https://www.actualno.com/europe/kmetyt-na-london-iska-zabrana-na-reklamata-na-vredna-hrana-v-transporta-news_674051.html", "text": "  Лондонският кмет Садик Хан планира да забрани рекламата на вредна храна в обществения транспорт, съобщи BBC.  „Възнамерявам да направя всичко, което мога, за да се боря с този проблем с всички сили, които разполагам и да помогна на лондончани да избират здравословна храна за себе си и своите семейства“, каза той. Садик Хан подчерта, че проблемът с детското затлъстяване в Лондон е „бомба със закъснител“.   Забраната ще засегне храната с високо съдържания на сол, мазнини и захар и ще се разпространи върху метрото, автобусите и наземните железопътни линии. Изработването на съответните мерки вече се обсъжда от градската администрация.   Лондон е един от градовете в Европа с най-много затлъстели деца – около 40% от децата на възраст 10 и 11 години са натрупали излишни килограми.", "date": "2018.05.11", "title": "Кметът на Лондон иска забрана на рекламата на вредна храна в транспорта"}
{"url": "https://www.actualno.com/haskovo/blagotvoritelen-koncert-v-podkrepa-na-borbata-s-raka-na-gyrdata-shte-se-provede-v-dimitrovgrad-news_674112.html", "text": "  Благотворителен концерт на Avon със съдействието на Община Димитровград ще подкрепи кампанията \"От любов към живота\", която се провежда в подкрепа на жените, борещи се с рак на гърдата, съобщиха от Община Димитровград.  Концертът ще се проведе на 14 май (понеделник)  от 19.00 часа в спортна зала \"Младост\".  В събитието безвъзмездно ще вземат участие ТС \"Тракийци\", ТК „На Мегдана“, ТШ“ The Theachers“, СК по художествена гимнастика „Афродита“, Деца от детска градина 1 – Димитровград, Гергана Минчева, Рок група Хака, ОЦ за танцово изкуство „Галаксико“, СК „Hip Hop Street dust dance“, Емилия - Payner.   Всеки, които желае, може да се включи в кампанията и може да  закупи покана за концерта на стойност 10 лв., към която ще получи като подарък розов благотворителен продукт. Поканите могат да бъдат поръчани на Славея Мурдикуди  на телефон 0876 71 87 13 и на Таня Караславова на телефон 0882 39 50 17. 100% от печалбата от розовите благотворителни продукти, Avon и през тази година ще дари на своя партньор в България – фондация „Една от 8“. Събраните средства отиват в подкрепа на жените, борещи се с рака на гърдата, и техните семейства и се изразяват в осигуряване на безплатна психологическа, юридическа, информационна и практическа помощ.   За 16 години в рамките на кампанията на Avon \"От любов към живота\" са дарени близо 1 500 000 лв., осъществени са 30 000 безплатни профилактични прегледи на жени от цялата страна, закупена е апаратура за превенция на рак на гърдата, сред която мобилен мамограф и ехографска апаратура за 7 болници в страната. Броят на заболелите у нас е над 46 000, а всяка година регистърът нараства с близо 3 800 нови случая. Усилията на кампанията са насочени предимно към профилактика на българката, защото ракът на гърдата е лечим, ако бъде открит навреме.", "date": "2018.05.11", "title": "Благотворителен концерт в подкрепа на борбата с рака на гърдата ще се проведе в Димитровград"}
{"url": "https://www.actualno.com/asenovgrad/razdavat-bezplatnite-fidanki-v-asenovgrad-sledvashtata-sedmica-news_674046.html", "text": "  Раздаването на фиданки за залесяване на обществени места в община Асеновград стартира през следващата седмица, съобщиха за от пресцентъра на управата в града. Вече има сключен договор с фирма, която трябва да достави дръвчетата. От отдел „Екология“ към Общината не уточниха какъв е общият брой на фиданките, които следва да бъдат доставени и съответно – раздадени на гражданите. Не става ясна и сумата, похарчена за закупуването на растителността.  От отдела посочиха с категоричност, че ще уважат желанието на всички, подали молби и заявили желанието си да получат фиданки и да ги засадят на обществени места. Раздаването на дръвчетата ще се осъществява чрез индивидуално телефонно обаждане до всеки един от подателите. Целта е да бъдат уточнени ден, час и начин на получаване на фиданките.   Припомняме, че заявленията се подаваха в Община Асеновград до 23.03.18 г. Получаването на дръвчетата за засаждане се случва почти два месеца по-късно, тъй като процедурата изисква подписване на договор с доставчик на растителност, след което започва да тече и срок за доставка, обясниха от Общинска администрация.   ", "date": "2018.05.11", "title": "Раздават безплатните фиданки в Асеновград, следващата седмица"}
{"url": "https://www.actualno.com/actualno/mesecyt-na-suetata-news_674077.html", "text": "  Преди дни в медийното пространство се завъртяха първите сметки за , които са, меко казано, стряскащи. По изчисления Средно!  В държава, в която според официалната статистика на финансовия министър И напук на всякаква логика, скъпият цирк на пайетите и броката се повтаря всяка година.   Затънали в непробиваемата философия, че на децата не трябва да им липсва нищо, на всяка цена, хиляди родители са готови да се влачат по корем, за да изстрадат огромния заем от банката, но в края на май детето им да е най-красивото, най-обгриженото, да излезе пред родата и да отиде при съучениците си със самочувствие, Естествено, същите тези родители са наясно, че това е лъжа. В живота има безброй други по-важни и по-запомнящи се вечери, но мисълта за тях просто не е на дневен ред. На дневен ред е каква ще е роклята, какъв ще е гримът, прическата, колата...       Обществото ни толкова се е оплело в колективната лудост, наречена абитуриентски бал, че  Самочувствието няма нищо общо с роклята, чантата и обувките и ако утрешното бъдеще на България не го осъзнава, последиците може да са катастрофални.\r\nСуетата е естествен човешки рефлекс, но загубата на връзка с реалността е патология. И за този проблем вина имат колкото младежите, толкова и техните родители.       Изтъкани от комплекси, несигурност и некомпетентност те възпитават . Ето защо и мащабни всяка година, а само няколко дни след това - . Защото на малцина им хрумва, че , подплатени с ударни дози комплекси, неадекватност, повърхностност и кич. А всъщност важното започва след това - на студентската банка (ако изобщо се стигне до там), която е единствената относителна гаранция за шанс за нещо по-добро.\r\nТака че, скъпи родители, въпреки че сте водени от обич, правите ужасна услуга на децата си, ако сте им внушили, че балът е една от най-важните им вечери и в нейна чест всички жертви и усилия си струват. Ясно е, че ценностите не са на мода. Още по-ясно е обаче, че без тях, нищо чудно, балът наистина да остане най-важната вечер в живота на детето ви. ", "date": "2018.05.11", "title": "Месецът на суетата"}
{"url": "https://www.actualno.com/america/trymp-zalovihme-petimata-naj-izdirvani-lideri-na-isljamska-dyrjava-news_674070.html", "text": "  Президентът на САЩ Доналд Тръмп се похвали в Twitter, че са заловили петимата най-издирвани лидери на \"Ислямска държава\", след като са били примамени от Сирия в Ирак с фалшиви съобщения, през приложението за обмяна на съобщения Телеграм, пише Daily Mail.  Иракските власти са използвали телефона на вече заловения лейтенант Исмаил ал-Ейтауи, за да изпратят съобщение на останалите лидери с инструкции да дойдат в Ирак, където те са били заловени.   Криптираното приложение Телеграм, беше обявено от самите бойци на \"Ислямска държава\" за любимия им начин за размяна на съобщения. И от 2015-та година насам е използвано за поддържането на комуникациите в организацията, както и за разпространение на пропаганда, предаде БГНЕС.   Исмаил ал-Ейтауи беше заловен през февруари от турското разузнаване, базирано в Ирак. Той беше пряк помощник на лидера на ИД Абу Бакр ал-Багдади и е отговорен за прехвърляне на пари към банковите сметки на организацията по света. Благодарение на залавянето на Ейтауи иракските и американските разузнавателни служби откриха банковите сметки и кодовете за комуникация, които организацията използва.\r\nДруг от заловените е Садам ал-Джамал – сириец, за който се смята, че е виновен за клането в провинция Деир Езор през 2014, където загинаха над 700 членове на племе изправило се срещу ИД. Той беше вторият най-издирван член на организацията.       Операцията за залавянето им беше водена от американските военни сили, като част от водената от САЩ коалиция против ИД и беше извършена от двете страни на границата между Ирак и Сирия.", "date": "2018.05.11", "title": "Тръмп: Заловихме петимата най-издирвани лидери на \"Ислямска държава\""}
{"url": "https://www.actualno.com/smolyan/obshtina-smoljan-dava-2000-lv-za-podpalena-vyzrojdenska-kyshta-news_674089.html", "text": "  По 1000 лева на две семейства от подпалената Папратилова къща дават община Смолян и местният парламент.  Пожарът в реставрираната възрожденска къща, в която е живял поетът Тома Папратилов – Садукей, избухна на 13 април тази година.   През нощта се запалил коминът на семейство Диневи. Пристигналата на място пожарна овладяла огъня, но на сутринта пламъците се възобновили със страшна сила.   Покривът бе унищожен напълно, стените - частично, а цялото имущество на двете семейства – на сценографа Георги Бакалов и на Захинка Динева, остана под вода.\r\nВ частта, която е на Георги Бакалов,  е живял и творил Тома Садукей.       ", "date": "2018.05.11", "title": "Община Смолян дава 2000 лв. за подпалена възрожденска къща"}
{"url": "https://www.actualno.com/showbusiness/dyshterjata-na-djeki-chan-se-okaza-bezdomna-video-news_674107.html", "text": "  Джеки Чан може да е световноизвестен и да има милиони, но дъщеря му е бездомна. 19-годишната   Причината е, че след дълго мълчание през октомври 2017 година тя разкри своята хомосексуалност с пост в Instagram.   \"След години на срам и страх от света, стигнах до извода, че е по-лесно да се приеме, че не съм призвана да обичам или да бъда обичана. Особено като лесбийка в общество, което е толкова чувствително към тези теми\", признава тя. След това тя се обявява в любов на приятелката си Анди, с която живее повече от година: \"Бих направила услуга на семейството си, ако се криех, мълчах и бях послушна, както ме учиха през целия ми живот. И тогава ти дойде в живота ми и доказа точно обратното. Заслужавам да бъда щастлива, да обичам и да бъда обичана. Анди прие всичко от мен, добрите, лошите и лудите ми страни\".   Явно родителите й не приемат нейната сексуалност, заради което вече няма дом.\r\n\"Бездомни сме от един месец поради хомофобията на нашите родители. Ние спим, наред с други неща, под мост\", казва Ета. Анди Аутъм седи до нея: \"Помолих за помощ от всички, моите приятели, цялото ми семейство и всички ни изпратиха в домовете, където знаеха, че ще бъдем разделени\", казва във видеото в YouTube.       Двете млади жени след това обясняват, че ходят в полицията, болниците и асоциациите на лесбийките и гейовете, но никъде не намират протегната ръка.\r\n\"Ние просто искаме хората да знаят какво става, защото изглежда абсурдно, че на този етап никой не може да ни помогне. Аз наистина не разбирам\", казва раздразнено Ета.\r\nМладата жена обикновено живее в Хонконг с майка си, но тя няма връзка с Джеки Чан. През 2015 г. Ета каза за баща си по време на интервю за \"Експрес\": \"Не го чувствам. Той е моят биологичен баща, но той не е част от моя живот\".        Източник: БГНЕС", "date": "2018.05.11", "title": "Дъщерята на Джеки Чан се оказа бездомна (ВИДЕО)"}
{"url": "https://www.actualno.com/politics/udyljiha-sroka-za-podavane-na-deklaracija-za-imushtestvo-i-konflikt-na-interesi-news_674067.html", "text": "    Това решиха депутатите с допълнение в Антикорупционния закон.  Попълването на декларацията е утвърдено от Комисията за противодействие на корупцията и за отнемане на незаконно придобитото имущество (КПКОНПИ) на 8 май, със срок до 15 май. Предложението срокът да се удължи до 8 юни е на депутати от ГЕРБ, \"Обединени патриоти\" и ДПС. Мотивът им е, че първоначално утвърденият срок е прекалено кратък с оглед на големия брой обстоятелства, които трябва да се декларират. Промяната влиза в сила от 14 май, предаде \"Фокус\".   Това е второто изменение на Антикорупционния закон. Парламентът прие първото изменение в закона на 23 февруари, точно месец след влизането му в сила. По предложение на ГЕРБ и \"Обединени патриоти\" се даде гратисен срок на общинските съветници до 2019 година да декларират несъвместимост. Първоначално на общинските съветници беше забранено да участват в управата на търговски дружества с общинско участие. От Националното сдружение на общините възразиха срещу предложението. Така беше прието новите изисквания да влязат в сила на по-късен етап.   ", "date": "2018.05.11", "title": "Удължиха срока за подаване на декларация за имущество и конфликт на интереси"}
{"url": "https://www.actualno.com/crime/mlada-jena-zagina-pri-katastrofa-v-plovdiv-news_674036.html", "text": "  23-годишна жена загина при катастрофа на бул. „Пазарджишко шосе“ в Пловдив, предаде БГНЕС.  Инцидентът е станал около 07:00 ч. тази сутрин на 8-ия км на бул. „Пазарджишко шосе“.   Автомобилът, управляван от жената, се е блъснал в дърво, а тя е загинала на място.    ", "date": "2018.05.11", "title": "Млада жена загина при катастрофа в Пловдив"}
{"url": "https://www.actualno.com/cite/to-e-kato-na-futbolen-mach-ne-e-vajno-gubim-li-vajnoto-e-da-se-staraem-a-vijdam-che-se-staraem-news_674091.html", "text": "  Така вътрешният министър Валентин Радев а докъде стигна издирването на избягалите от Софийския затвор преди над месец рецидивисти Владимир Пелов и Радослав Колев, както и докъде стигна разследването за убийството на Петър Христов.  Радев добави и, че щяло да е много лошо, ако Пелов и Колев още са в България и \"извършат нещо\".   ", "date": "2018.05.11", "title": "То е като на футболен мач – не е важно губим ли, важното е да се стараем, а виждам, че се стараем"}
{"url": "https://www.actualno.com/society/helikopterite-sa-spreli-izdirvaneto-na-bojan-petrov-zasega-news_674088.html", "text": "     Реалната им цел е височина около и над 7000 метра, където са лагер 2 и лагер 3, все още недостигнати от екипите, които действат по земя, съобщава \"Фокус\".       Според прогнозите спасителите имат два дни - днес и утре, за да намерят Петров, тъй като времето ще се влоши и ще има опасност за самите тях.\r\nРано тази сутрин трите хеликоптера излетяха от летището в Катманду, Непал.       Големият български алпинист Боян Петров е в неизвестност от дни. Той се стремеше да изкачи връх Шиша Пангма в Тибет.", "date": "2018.05.11", "title": "Хеликоптерите са спрели издирването на Боян Петров засега "}
{"url": "https://www.actualno.com/politics/kabinetyt-podgotvja-oblekchenija-za-kupuvaneto-na-zemedelska-zemja-ot-chujdenci-news_673999.html", "text": "   . Министерството на икономиката планира законодателни промени, с които да се разреши на компании от ЕС, получили сертификати за инвеститор от родната агенция по инвестициите, да купуват ниви.  Условието е предварително да дадат съгласието си, че могат да ги изгубят, ако не изпълнят поетите инвестиционни ангажименти в 3-годишен срок. Това стана ясно от изслушване на икономическия министър Емил Караниколов, повикан в парламента по искане на депутатите от ГЕРБ. Като част от кампанията за популяризиране на успехите на кабинета в първата година на управлението му, той трябваше да отговаря на въпроси за актуалното състояние на бизнес климата в България, пише в. .    . Министърът се аргументира с опита на съседни държави, но не посочи конкретни примери. \"Трябва да видим съседните ни държави. Някои от тях, разбира се, не са в ЕС, но дават дори безплатно земя за потенциални инвеститори. Земеделската земя, ще кажете, е страшен проблем. Добре, защо да не даваме земеделска земя, да продаваме\" каза министърът. Той подчерта, че . Идеята чужденците да връщат земите, ако не изпълнят инвестиционните си обещания, може да бъде приложена само ако те купуват общински или държавни земи. Това няма как да се случи при сделки с частни лица.   Спорът за продажба на земеделска земя у нас върви още от приемането на страната ни в ЕС. В момента за придобиването ѝ се изисква уседналост от 5 години. Правилото беше въведено през 2014 г. През миналата година земеделското министерство поиска това изискване да отпадне. Причината беше, че Европейската комисия откри наказателна процедура срещу България заради нарушение на правилата за свободно движение на стоки, капитали и хора в ЕС. Предложението провокира остри политически реакции и правилото за уседналост остана въпреки заплахата от сериозни финансови санкции. В края на миналата година от Земеделското министерство обявиха, че ще предложат изцяло нов кодекс за поземлените отношения в страната, който трябва да бъде готов до есента на тази година.\r\nВъпросът за привличане на повече чуждестранни инвестиции беше повдигнат от депутати от БСП и ДПС, които посочиха, че обемът им спада, и поискаха да разберат какви мерки взема правителството. Караниколов отказа да признае, че инвестициите трайно намаляват. По думите му имало \"различни справки\" - преди два месеца данните показвали, че през 2017 г. имало ръст с над 35% в сравнение с 2016 г., ала преди 3 седмици излязла друга информация - около 5% по-малко, отколкото през 2016 г. Той призова да се изчакат окончателните данни.       Караниколов се опита да изкара спадащите инвестиции като добра новина. Потокът на инвестициите отразявал оперативни финансови трансакции, включително извън България - например парите, с които местните предприятия изплащали заеми в чужбина или дивиденти на компанията майка. \"В този смисъл дори при по-висок размер на преките чуждестранни инвестиции, може да се наблюдава отрицателен размер на показателя\", заключи министърът. И се похвали, че \" \". По негови данни общо предвидените инвестиции през първата година от мандата на правителството били за 800 милиона евро и щели да доведат до откриването на 3500 работни места.\r\nОтговорите на Караниколов не задоволиха опозицията, според която правителството не прави достатъчно, за да намали разликата в икономическото развитие между България и останалите членове на ЕС. \"Седнете ключовите министри и направете една инвестиционна програма чрез публично-частно партньорство. Може да се движим правилно, но това движение е толкова бавно, че в края на мандата ще отчетете по-голяма разлика в сравнение с Румъния и другите страни\", предупреди соцдепутатът Румен Гечев.\r\nОт ГЕРБ обаче констатираха, че министърът представил \"доста обнадеждаваща картина\". \"Не слушайте опозицията. Те са способни на бялото да кажат черно. Не разбирам как може при най-висок икономически растеж в Централна и Източна Европа да кажеш от тази трибуна, че нещата са трагедия\", заяви Делян Добрев, който оглавяваше Икономическото ведомство в първия кабинет \"Борисов\". Но препоръча, че \"тези отлични показатели не бива да успокояват\", и поиска мерки за ускоряване на растежа.       През 2017 г. в българската икономика са привлечени 901.9 млн. евро чужди капитали, което в сравнение с 2016 г. е с 241.7 млн. евро повече, сочат предварителните данни на БНБ. Въпреки положителния тренд, размерът на чуждите инвестиции е далеч от нивото им през 2014 и 2015 г., когато бяха отчетени съответно над 1.1 млрд. и 2.4 млрд. евро.\r\nПри това ръстът през 2017 г. се дължи основно на повечето заеми, които са поели българските подразделения на чуждите инвеститори - такива са над половината от привлечените капитали - 482 млн. евро. 2018 г. също започна слабо за преките чужди инвестиции. За първите два месеца те са 204 млн. евро. Това е със 148 млн. евро по-малко от същия период на миналата година. По-голямата част от тях - 191.6 млн. евро, са заеми, предоставени от компаниите майки, които после българските дружества трябва да връщат. Привлеченият дялов капитал, който е най-сигурното проявление на дългосрочно инвестиционно намерение, е едва 13.4 млн. евро.", "date": "2018.05.11", "title": "Кабинетът подготвя облекчения за купуването на земеделска земя от чужденци"}
{"url": "https://www.actualno.com/business/eksperti-pak-alarmiraha-bednostta-i-nepravilnata-ikonomicheska-vizija-sa-naj-golemijat-problem-news_674080.html", "text": "   . Това заяви собственикът на \"Свилоза\" Красимир Дачев, по време на събитие на Сдружение \"Инициатива Единение\", чието най-известно лице и лидер е академик Стефан Воденичаров, бивш председател на БАН.  Учени, индустриалци и общественици, които са част от инициативата, са категорични – Каквото и да правиш, трябват пари, е тяхната теза, която защити Дачев.   Ако младите българи сега са най-бедни, какво ще се случи в бъдеще. Когато се раждаш беден, ставаш просяк. Това е тенденция, която е много тежка за цяла Европа, е мнението на Дачев.   Не е работа на държавата да инвестира, категоричен беше Дачев. Той добави, че вече има разработена програма-предложение за развитието на българската икономика и посочи, че \"Инициатива Единение\" е отворена към всякакви предложения, които да бъдат включени. Политически амбиции нямаме, увери Дачев.\r\nБеше дадена и друга статистика – . Българската икономика генерира неравенства във всяко едно отношение, е тезата на учените. Беше даден конкретен пример от Бранимир Ботев, зам.-министър на икономиката и енергетиката с ресор туризма в кабинета \"Орешарски\" – Общата селскостопанска политика (ОСП) и как с евросубсидиите на преден план излизат зърнопроизводителите, а традиционни български поминъци в селското стопанство са занемарени. Беше даден пример с маслодайната роза.        – с тези думи Ботев определи , тъй като е твърде голям.\r\nДва пъти е намаляла раждаемостта в България, а само Лесото има по-голяма смъртност в света от нас, каза още Ботев. От 2007 година насам се залагат като визия за развитие европейските фондове. Нито едно правителство не се обърна към БАН, за да се впишем в новите условия на глобално развитие. Ние сме стратегически интерес като територия, но не като население – например заради , която ще е и е много търсен ресурс. Нека погледнем съседните Гърция и Турция – те се изхранват от Беломорска и Източна Тракия, където идва водата от българските планини, защити тезата си Ботев.\r\nСъщевременно акад. Воденичаров обяви, че изготвеният от сдружението \"Възгледи за национални цели и приоритети за устойчиво развитие на България\" е даден на всички партии и на Министерския съвет (МС) и ще бъде отново даде на МС. А акад. Дамян Дамянов видя като правилна политиката на Виктор Орбан що се отнася до развитието на държавата.    ", "date": "2018.05.11", "title": "Експерти пак алармираха - бедността и неправилната икономическа визия са най-големият проблем"}
{"url": "https://www.actualno.com/curious/jeni-nikoga-ne-se-izvinjavajte-za-tezi-neshta-news_673976.html", "text": "      Да сте свободна, влюбена, в отворена връзка, омъжена... всичко това е  вашият достоен избор. Какъвто и да е статусът ви във Facebook, вашата  личност не се определя от ситуацията ви на личния фронт.  Не е важно кой  какво мисли по въпроса. Животът е ваш, а не на майка ви или на  приятелките, които все \"знаят\" как трябва да бъдат нещата.    Да раждате или не, колко често, колко пъти – това е само и единствено ваше решение.     Вие сте перфектна майка или тайно изяждате шоколада на детето си?  Който и начин на възпитание да сте избрала, това е само ваш избор. Няма  определение за \"истинска майка\", вие сте такава, каквато сте.     Колкото ви устройва – толкова! Не правете секс без да имате желание - това вреди на психиката и отношенията ви. В същото време сте свободни да търсите своя сексуален връх. Вече сте над 30, а още не можете да се похвалите с висока заплата?  Или просто сте избрала да сте домакиня? Последното определено изисква  много повече способности и потенциал, отколкото мнозина могат да си  представят.  С каквото и да се занимавате, колкото  и пари да печелите,  работата не е важна само за вас, но и за цялото общество. Опитите да  стигнете до успех, чието значение е зададено от други хора, няма да  доведат до нищо добро. Може да почувствате моментна гордост, но след  това бързо ще настъпи разочарование, защото душата ви не е там.    Вярвате в естествената красота или предпочитате ярък и предизвикален  грим – изборът е ваш. Важното е да сте сигурна в избора си и да не се  чувствате длъжна да обяснявате защо правите или не дадено нещо.   Вашето лично усещане е най-добрият ориентир. Изборът на дрехите се  отразява на самочувствието ви. Забравете за фразата: \"Жена на твоята  възраст не трябва да се облича така...\"    Може да се гордеете с плочките на корема си или с пищните си бедра.  Каквото и да показва кантарът,  който и номер дрехи да носите, това не  определя вашата личност. Никой няма право да ви осъжда за това как  изглеждате по бански или без него.  Важно е само дали ви е комфортно в  него. Харесвате прошарените си коси или често посещавате фризьорски салон?  Съвременното общество има прекалено много правила, които казват на жените какво може и какво не може да правят с външността си и признаците на остаряване.  Но кой е измислил тези правила и трябва ли да ги следваме? НЕ!    Някои не могат да започнат деня си без специална марка кафе, други всяка седмица са на маникюр, трети спят до обяд, а четвърти пък обожават пътешествията. Все ще се намери някой, който да каже:  \"Не разбирам защо даваш пари за това\". Ако не потъвате в дългове заради вашите удоволствия и те ви носят радост, продължавайте да правите това, което ви радва. Животът е кратък!  ", "date": "2018.05.11", "title": "Жени, никога не се извинявайте за тези неща!"}
{"url": "https://www.actualno.com/america/37-mlrd-dolara-kompensacii-za-postradalite-ot-atakite-na-11-septemvri-2001-g-news_674016.html", "text": "   . Това съобщиха от Фонда за компенсации на жертвите 11/09.  Отчетът е за времето от 11 септември 2001 г. до 30 април 2018 г., предаде БГНЕС.             ", "date": "2018.05.11", "title": "3,7 млрд. долара компенсации за пострадалите от атаките на 11 септември 2001 г."}
{"url": "https://www.actualno.com/crime/na-pyrva-instancija-prokuraturata-plashta-hiljadi-na-opravdan-za-iztochvane-na-evrofondovete-news_674064.html", "text": "   . Решението обаче е на първа инстанция и може да се обжалва.  52-годишният мъж е първият, който осъди прокуратурата да му плати заради неправомерно обвинение от общо четиримата оправдани по делото за източване на еврофондовете с проект на община Доспат. Той бе изпълняван по времето на (НДСВ).    срещу ексградоначалника тръгна от анонимен сигнал преди 10 години, че строителните дейности са извършвани от фирмата на брат му – ЕТ \"Долчо – Красимир Долев\". Бившият кмет участва в дълъг съдебен процес по обвинение за нереализирано строителство през 2006 г. на екопътека и велоалея, с което ощетил родопската община с близо 163 хиляди лева. Заедно с него пред съда бяха изправени още трима души заради строителството на 43-километровата екопътека от Доспат до смолянското село Гела.   Обвинени в източване на средства чрез документна измама бяха и управителите на маданската фирма “Бетон строй” Недялко Андреев, на “Екоинвеста” от с. Патриарх Евтимово - Янчо Жеков. Кемал Бошнаков получи обвинение като изпълняващ инвеститорския контрол Кемал Бошнаков   в община Доспат. Той от 1988 г. до днес, с прекъсване от две години, работи като „Главен специалист ТСУ“ в Доспат.\r\nОбщината спечели проект по програма ФАР и го възложи на фирма \"Бетонстрой\"- Мадан. Според разследващите, Долев убедил шефа на дружеството Недялко Андреев, че сроковете за изпълнението са кратки, а санкциите много сериозни при забавяне и му намерил подизпълнител, който да извърши дейностите по проекта. Андреев се притеснил, че няма да може да направи проекта и така подизпълнител се оказала \"Екоинвеста\" ЕООД - село Патирах Евтимиево, регистрирана ден преди старта на проекта. От своя страна пък тя сключва договор с ЕТ \"Долчо – Красимир Долев“, която била собственост на кмета допреди да го изберат и прехвърлена впоследствие на брата Ефрем Долев. Впоследствие се оказало, че на неговата фирма е платено, но не са изпълнени всички строително-ремонтни дейности.       Пред съда Бошнаков е заявил, че никога не е имал разправии с полиция и съд през живота си преди това, а заради обвинението, по което се предвижда наказание от 3 до 15 години затвор и конфискация на част или цялото имущество, но в продължение на деветте години от обвинението до окончателното му оправдаване през 2017 г. силно се притеснявал, че поради евентуалното му осъждане, няма да може да издържа семейството си.\r\nОсвен финансови загуби заради съдебните процеси, шумно отразявани от регионалните медии, Бошнаков претърпял и множество негативни емоции, психически страдания. Той се оплаква, че хората взели да го отбягват и одумват. А разходите му са за адвокат и транспорт, тъй като няма шофьорска книжка, автомобил или подходящ обществен транспорт, заради което се налагало да плаща на шофьор да го вози на десетките заседания по делата в Смолян, Пловдив и София.\r\nСлед като е оправдан на три инстанции, с окончателно съдебно решение, . . Решението на Окръжния съд в Смолян подлежи на обжалване през Пловдивския апелативен съд.       ", "date": "2018.05.11", "title": "На първа инстанция: Прокуратурата плаща хиляди на оправдан за източване на еврофондовете"}
{"url": "https://www.actualno.com/asia/putin-i-erdogan-obsydiha-situacijata-s-iranskata-jadrena-programa-news_674014.html", "text": "  Президентите на Русия и Турция Владимир Путин и Реджеп Ердоган подчертаха по време на телефонен разговор, че Съвместният всеобхватен план за действие (СВПД) по иранската ядрена програма е с голямо значение за международната сигурност.   , съобщи пресслужбата на Кремъл, цитирана от ТАСС.   \"Обсъдена е ситуацията, свързана с едностранното излизане на САЩ от СВПД по иранската ядрена програма. Беше подчертано, че запазването на СВПД има принципно голямо значение за международната и регионалната сигурност, както и за режима на глобално неразпространение ( ). Потвърдена бе решителната нагласа на Русия и Турция за по-нататъшно сътрудничество с другите участници в Плана за действие и за координиране на стъпките в този контекст\", се казва още в съобщението.    ", "date": "2018.05.11", "title": "Путин и Ердоган обсъдиха ситуацията с иранската ядрена програма"}
{"url": "https://www.actualno.com/crime/prokuraturata-22-godini-razsledva-vyoryjen-grabej-na-kola-news_674124.html", "text": "  22 години, 4 месеца и 6 дни - толкова е продължило наказателно производство за въоръжен грабеж на движима вещ т.е. автомобил. Производството, естествено, е прекратено поради изтичане на давност. Интересното е, че то е срещу \"неизвестен извършител\".  До прекомерната продължителност на производството се е стигнало поради  поведението на разследващите органи и наблюдаващите прокурори, които не  са организирали и провели разследването по начин, който да осигури  приключването на делото в разумен срок, пише в своето заключение Инспекторатът на ВСС (ИВСС).   Прокуратурата не е проявила необходимата активност по ръководство и надзор върху разследването, спазвайки разпоредбите на чл. 196 и чл. 197 от НПК. Забавянето е обусловено и от действията на следствените органи, които едва през ноември 2007 г., близо 12 години и 9 месеца след образуването на досъдебното производство, след разпореждане на наблюдаващия прокурор са възложили активизирането на оперативно-издирвателните мероприятия по разкриване и установяване на извършителите на престъпното деяние. В периода от март 2008 г. до 31 януари 2017 г. от РУП-Ихтиман периодично са изпращали справки до Окръжна прокуратура – София за резултатите от проведените оперативно-издирвателни мероприятия, от които е видно, че извършителят на престъплението е останал неразкрит.   Отчетът на Инспектората към ВСС за установените нарушения на правото на разглеждане и решаване на делата в разумен срок по глава Трета \"а\" от Закона за съдебната власт /ЗСВ/ (нарушение на чл. 6 от Конвенцията за защита правата на човека и основните свободи) за периода 1 януари – 31 март 2018 г. може да се прочете на интернет . По информация от Министерството на правосъдието за този период са сключени 55  споразумения, по които общата изплатена сума за обезщетения е 146 650 лв. Максималният размер на обезщетението, предвиден в ЗСВ, е 10 000 лева.", "date": "2018.05.11", "title": "Прокуратурата 22 години разследва въоръжен грабеж на кола"}
{"url": "https://www.actualno.com/society/radoslava-nenova-nishto-ne-e-bezsmisleno-za-tyrseneto-na-bojan-news_674028.html", "text": "  Три хеликоптера са тръгнали, чакат да утихне вятъра, за да се вдигнат по-нагоре. От външно министерство извършиха чудеса, за да може тези три хеликоптера да са там. Това каза приятелката на Боян Петров Радослава Ненова в интервю за bTV.  \"От вятъра зависи какво могат да направят в момента, но със сигурност хора са тръгнали от долу, за да достигнат една по-голяма височина. При първа възможност ще направят оглед, там са едни от най-опитните шерпи, които са извършвали легендарни спасявания на Еверест. Техните разкази ни дават надежда, че всичко може да има щастлив край.\", каза още Радослава.   По думите ѝ Боян \"със сигурност знае, че трябва да е на завет, за да се предпази от тежки измръзвания. Трябва да го търсят не само в палатките, а и във всички възможни заслони. Със сигурност сме им обещали доста голяма сума, ако го намерят жив, ако проведат акция без резултат ще е сумата, която е по договор. \"   ", "date": "2018.05.11", "title": "Радослава Ненова: Нищо не е безсмислено за търсенето на Боян"}
{"url": "https://www.actualno.com/interest/ne-e-strashno-ako-si-govorite-sami-news_674085.html", "text": "  Хората, които мислят на глас допускат със 78% по-малко грешки. Това показва проучване на учени от Nottingham Trent University. В експеримента им взели участие 35 души, които участвали в сложна игра, пише The Daily Mail.  Когато участниците играели мълчаливо, направили 45 грешки. Докато размишлявали на глас доброволците допуснали сами 10 грешки. Според учените озвучаването на собствените мисли помага на човек да се концентрира. Най-много този метод помага при решаване на задачи, изискващи когнитивна гъвкавост.   По-рано друго проучване показа, че класическата музика помага на мъжете да побеждават в настолни игри, докато рок-музиката пречи. Шансовете при жените за победа, дължаща се на музиката не се променят и като цяло жените печелят по-често.   ", "date": "2018.05.11", "title": "Не е страшно, ако си говорите сами"}
{"url": "https://www.actualno.com/books/zapochvat-dni-na-bylgarskata-kniga-v-ik-hermes-news_673924.html", "text": "  Отстъпки до 50%, нови книги от български автори, игри, подаръци и срещи с писатели очакват читателите  През месец май Издателска къща „Хермес“ и книжарници „Хермес“ обявяват Дни на българската книга. За начало на кампанията е избран 11 май – Денят на светите братя Кирил и Методий. А финалът й ще бъде на 24 май – Деня на българската просвета и култура. Между тези две знакови дати ще има много събития, целящи популяризиране на българските автори.   Българската книга става фокус на издателската програма и търговската практика на „Хермес“ през целия месец. След „Емилиян Станев. Литературна анкета“ от проф. Иван Сарандев, през май ще излязат „Битието“ от Владимир Зарев, „Малката светица и портокалите“ от Александър Секулов, „Седем“ – стихотворения (с) биографии от Мирела Иванова, и новият роман на Недялко Словов – „Пиафе“.   В месеца на българската книга с радост споделяме, че „Пътеписи за душата на България“ от Ивинела Самуилова и „Черешови води“ от Георги Божинов оглавиха класациите за най-продавани книги на големите книжарски вериги.\r\nВодени от идеята, че е важно не само да се предлагат книгите на родните писатели, но и да се дава възможност на читателите да се срещат с тях, през май и началото на юни „Хермес“ предвижда срещи със знакови имена в родната литература в София, Пловдив, Варна, Бургас, Пазарджик, Русе, Велико Търново и др. Сред тях са Ивинела Самуилова, Недялко Славов, Георги Константинов, Александър Секулов, Максим Минчев, Мирела Иванова, Ангел Г. Ангелов.       В периода на кампанията „Хермес“ ще пусне фейсбук игра с награди – книги с автограф от български писатели. Издателството подготвя и специална лимитирана серия разделители, които ще подарява на читателите.\r\nМежду 11 и 24 май всички книги от български автори в книжарници „Хермес“ ще се продават с отстъпка.\r\nПо време на кампанията 50 избрани заглавия ще се продават с 50% отстъпка; всички книги на български автори, издадени от „Хермес“, ще бъдат с 30% отстъпка; останалите заглавия от родни писатели – с 10% отстъпка.       ", "date": "2018.05.11", "title": "Започват Дни на българската книга в ИК \"Хермес\""}
{"url": "https://www.actualno.com/balkani/vdigat-skorostta-po-magistralite-v-syrbija-news_674021.html", "text": "  По магистралите на Сърбия вече ще може да се кара по-бързо. Правителството взе решение да повиши максималната скорост от 120 на 130 километра в час.  Решението е взето заради необходимостта да се хармонизират максималната скорост по аутобаните в Европейския съюз, съобщи bTV.   Движението със 130 километра в час обаче ще може да се извършва само в новите модернизирани участъци, каквато е например отсечката от границата до Ниш.   За да влязат в сила, новите правила трябва да бъдат одобрени и от парламента.", "date": "2018.05.11", "title": "Вдигат скоростта по магистралите в Сърбия"}
{"url": "https://www.actualno.com/crime/mvr-ministyryt-za-znakovi-prestyplenija-ne-e-vajno-gubim-li-vajnoto-e-da-se-staraem-news_674087.html", "text": "  Търсим ги – така вътрешният министър Валентин Радев отговори на въпрос какво се случва с от Софийския централен затвор двама рецидивисти Владимир Колев и Радослав Пелов, с убийството на бизнесмена Петър Христов. То е като на футболен мач – не е важно губим ли, важното е да се стараем, а виждам, че се стараем, посочи МВР министърът, който добави и, че щяло да е много лошо, ако Пелов и Колев още са в България и \"извършат нещо\".  Припомняме, че Пелов има 30-годишна присъда, като първото му престъпление е през 1996 г., когато влиза в едно чейндж бюро в Пловдив, убива собствениците на място и взима около 300 долара. По-късно, през 2011 година Пелов и негов бивш съкилийник извършват въоръжен грабеж в златарско ателие в Ботевград, където също убиват собственика и бягат. Докато бягат от полицията, Пелов взима за заложници цяло семейство, което по-късно освобождава и се укрива. Другият избягал - Радослав Колев, убил с чук и нож 52-годишен служител на НАП и ранил тежко друг мъж, който е интимен партньор на убития. Колев има присъда от 26 години.   Убийството на Петър Христов пък стана факт в началото на януари. Той в кв. \"Манастирски ливади\" в София посред бял ден. Петър Христов е известен с близостта си със заместник-председателя на ГЕРБ и лидер на парламентарната група на управляващата партия Цветан Цветанов. За Христов твърдят, че е сред основните спонсори на партията в старопрестолния град Велико Търново, както и че реално дълго време е един от силните хора в града там и е съдействал за назначението на скандалния бивш шеф на ГДБОП-Велико Търново , който беше осъден на 1 година затвор условно за разгласяване на информация, събрана чрез специални разузнавателни средства (СРС). Христов е свързван със СИК, а през 90-те години на миналия век ръководи собствена охранителна фирма \"Дито\", като се твърди, че е контролирал \"входа и изхода\" на държавната по това време компания \"Захарни заводи-Горна Оряховица\" и точно по тази линия по-късно е помогнал на Орлин Тодоров да стане ръководител на ГДБОП-Велико Търново. Има слухове, че Христов е купил бившето предприятие \"Сердика\"-Велико Търново с парите на убития на остров Аруба Поли Пантев. Сега това е голямата млекопреработвателна компания \"Лактима\", на която Христов е собственик.    Това е добър повод, да си проверим редиците – има забавена обществена поръчка за стикери, вече е изпълнена, но защо не са сложени стикерите на полицейските карти? Има доклад, ще го обсъдим с професионалното ръководство в понеделник (14 май). Това заяви вътрешният министър Валентин Радев по дали полицаите в България имат редовни документи.       Припомняме, че се оказа, че холограмният стикер на служебната карта на пътен полицай е от 2016 година, а това било и масов случай. Радев тепърва щял да получава информация колко точно масов е. Има обаче инструкция на Радев, с която се постановява, че стикерите важат до 30 юни тази година. Проблемът е, че инструкцията е издадена два месеца и половина, след като изтича предишният срок за валидност на стикерите - 31 декември, 2017 година. изпрати съответните въпроси до МВР по темата, като едното от питанията ни е дали този пропуск не означава, че всички издадени административни актове от български полицаи за първите два и половина месеца от годината са невалидни.", "date": "2018.05.11", "title": "МВР министърът за знакови престъпления: Не е важно губим ли, важното е да се стараем"}
{"url": "https://www.actualno.com/europe/italianskite-populistki-partii-sa-blizo-do-systavjane-na-pravitelstvo-news_674018.html", "text": "  Лидерите на движението „Пет звезди“ Луиджи ди Майо и на Лигата Матео Салвини са близо до съставяне на коалиционно правителство, предаде BBC, цитирана от агенция \"Фокус\".   .   В общо твърдение двамата заявяват, че се стремят да отговорят на интересите на страната и да осигурят политическо управление на страната възможно най-скоро.   Луиджи ди Майо пише в социалната мрежа Facebook: „Не мога да скрия радостта и щастието, че ние най-после ще можем да решаваме проблемите на Италия“. Той обаче категорично отказва да работи със партията на Силвио Берлускони, която е коалиционен партньор на Лигата.    ", "date": "2018.05.11", "title": "Италианските популистки партии са близо до съставяне на правителство"}
{"url": "https://www.actualno.com/balkani/cru-albanskijat-biznes-jivee-v-bednost-news_674020.html", "text": "   . Това е заключението на Годишния доклад за развитието на Албания на Централното разузнавателно управление (ЦРУ) на САЩ.  \"Над 40 сто от работещите в земеделския сектор живеят на границата на бедността\", пише в документа, цитиран от БГНЕС.   В Годишния доклад на ЦРУ се подчертава, че от 2013-та година насам непрекъснато се увеличава и публичният дълг на Албания. През 2013 г. той е бил 60%, а през 2016 вече е над 60% от БВП на страната.   ", "date": "2018.05.11", "title": "ЦРУ: Албанският бизнес живее в бедност"}
{"url": "https://www.actualno.com/society/spasiteli-s-tri-helikoptera-trygnaha-da-tyrsjat-bojan-petrov-news_674022.html", "text": "  Три хеликоптера вече са излетели в търсене на Боян Петров към връх Шиша Пангма. На борда им има двама опитни шерпи, които ще влязат в ролята на навигатори. Летателните машини са достигнали до базовия лагер и надеждата е, че днес (11 май) ще стигнат до лагер 2.   Спасителите носят със себе си инсулин и глюкоза – за да може да помогнат веднага на Боян, който е диабетик.      Всъщност третият хеликоптер остава на непалска територия в близост до границата за снабдяване с гориво на двата други хеликоптера, които ще извършват спасителната операция.\r\nПосолството ни в Делхи е получило допълнителна информация, че хеликоптерите са стигнали в подножието на върха и изчакват намаляване на силата на вятъра, за да направят облитане на съответната височина.    Припомняме, че Петров беше забелязан за последно на 3 май да опитва да изкачи Шиша Пангма. Последният разговор с него пък е воден на 29 април.", "date": "2018.05.11", "title": "Спасители с три хеликоптера тръгнаха да търсят Боян Петров"}
{"url": "https://www.actualno.com/society/prognoza-za-vremeto-11-maj-petyk-news_674001.html", "text": "  До сутринта само в отделни райони, а около и след обяд на много места ще има краткотрайни валежи, придружени с гръмотевици. В отделни, главно планински райони, валежите ще са значителни по количество. До вечерта преваляванията ще спират, облачността над повечето райони ще намалее. Ще духа до умерен вятър от североизток. Минималните температури ще са между 9° и 14°, максималните - между 20° и 25°. Такава е прогнозата за времето на Националния институт по метеорология и хидрология (НИМХ), съобщи за Агенция „Фокус” дежурният синоптик Евгения Егова.  Атмосферното налягане ще продължи да се повишава и до вечерта ще е малко по-високо от средното за месеца.   По Черноморието облачността ще е предимно значителна. Около и след обяд ще има краткотрайни валежи от дъжд, придружени с гръмотевици. В отделни райони, главно по Южното Черноморие, ще са значителни по количество. Ще духа умерен вятър от североизток. Максималните температури ще са 19-21°. Температурата на морската вода е 18-19°. Вълнението на морето ще е 2-3 бала.   В планините облачността ще е предимно значителна. Ще има краткотрайни валежи, на места след обяд ще са значителни по количество и придружени с гръмотевични бури. Ще духа умерен, по високите и открити части - силен североизточен вятър. Максималната температура на височина 1200 метра ще е около 13°, на 2000 – около 7°.\r\nПрез почивните дни и в понеделник в източната половина от страната вероятността за валежи значително ще намалее, докато в западната отново ще има условия за краткотрайни, но интензивни превалявания, главно в следобедните часове. Температурите ще са близки до обичайните, преобладаващите максимални ще са между 19° и 24°, минималните - между 9° и 14°. В понеделник вятърът ще се ориентира от югоизток и температурите слабо ще се повишат.       ", "date": "2018.05.11", "title": "Прогноза за времето - 11 май (петък)"}
{"url": "https://www.actualno.com/asia/szo-shte-vaksinira-stotici-hiljadi-sreshtu-holera-news_674019.html", "text": "  Над 470 хиляди души трябва да бъдат ваксинирани срещу холера по време на кампанията от 6 до 15 май в Йемен. През първите три дни ваксината е дадена на над 124 хиляди йеменци, съобщи в Женева Световната здравна организация (СЗО).  Кампанията е насочена към предотвратяване на повторното възникване на най-голямото огнище на холера в света.От април 2017 година в Йемен са регистрирани над милион предполагаеми случая на тази болест, допълни БГНЕС.   ", "date": "2018.05.11", "title": "СЗО ще ваксинира стотици хиляди срещу холера"}
{"url": "https://www.actualno.com/crime/koloezdachyt-udaril-dete-v-ujnija-park-e-zadyrjan-news_674024.html", "text": "  Колоездачът, блъснал едногодишно момиченце в Южния парк вчера вечерта (10 май), е бил задържан от МВР, съобщи Нова телевизия. По-късно от полицията уточниха, че късно снощи, към 22:30 часа младият мъж сам се е явил в IV-то РПУ .  Майката на малката Теа разказа, че вчера вечерта е имало извънредно много хора. В един момент детето се отскубнало и тръгнало да си играе на една от полянките, когато било ударено. „Видя ми се, че я влачи два метра, но времето ми се стори много дълго. Имаше белези по корема от гумите”, обясни майката Боряна, която добави, че прегледът на дъщеря ѝ е продължил три часа. Счупени са костите на едното краче.   Колоездачът спря, ослуша се какво става и когато разбра, че ситуацията е по-тежка, избяга, заяви майката. По думите ѝ човекът мълчал, други родители тръгнат да говорят с него. Снимах го, като тръгна да бяга, добави майката пред Нова телевизия.   По думите ѝ постоянно ситуацията с навалицата – колоездачи, кучета, е една и съща. Искаме мерки да се урегулира движението в парковете – имат ли право колоездачите да се движат в пешеходни зони в парковете законно, попита тя.\r\nИма специални места къде да се управляват велосипеди, има правила, но няма кой да ги следи, заяви председателят на Съюза на преподавателите по авто-мото подготовка Йонко Иванов.       ", "date": "2018.05.11", "title": "Колоездачът, ударил дете в Южния парк, е задържан*"}
{"url": "https://www.actualno.com/crime/koloezdach-blysna-dete-v-stolichen-park-i-izbjaga-news_674015.html", "text": "  Колоездач блъсна дете в столичния Южен парк и избяга. Полицията и прокуратурата издирват извършителя.  Теа е на година и 8 месеца. След сблъсъка кракът ѝ е счупен на няколко места и тя все още е в „Пирогов” с майка си. Инцидентът е станал на стръмна алея, където велосипедистите карат бързо, отбелязва bTV.\r\nНа мястото е било много оживено заради слънчевото време. Ударът е станал за части от секундата, а снимките на колоездача беглец е направила майката на Теа с мобилния си телефон.      От столичната полиция призовават, ако го разпознаете, да се обадите на тел. 112 или в най-близкото районно.\r\nМалката Теа е пометена от колоездача при обичайната вечерна разходка в парка. „С предната гума я прегазва, минава през нея буквално. Слава богу, със задната гума само я влачи метър – два, не минава през нея – иначе това щеше да доведе до фатални последици”, смята бащата Мирослав Джоканов.         .\r\n„Това за мен лично е най-скандалното в тази ситуация – че един човек може да си позволи да отнесе едно детенце и просто после да си хване шапката и да си тръгне”, посочи Мирослав.    По случая работи и прокуратурата – колоездачът е разследван за причиняване на телесна повреда по непредпазливост.", "date": "2018.05.11", "title": "Колоездач блъсна дете в столичен парк и избяга "}
{"url": "https://www.actualno.com/politics/rumen-radev-otiva-v-bracigovo-ilijana-jotova-v-kavarna-news_673983.html", "text": "  Държавният глава Румен Радев ще посети Брацигово по повод 142-ата годишнина от Априлската епопея.  На 11 май в Брацигово президентът Румен Радев ще участва в тържествената заря-проверка по повод 142-ата годишнина от Априлската епопея. Честванията на площад „Централен“ в общината са с начало от 21.00 часа.   Вицепрезидентът Илияна Йотова ще открие XV Общобългарски младежки фолклорен събор „С България в сърцето“.   Общобългарският младежки фолклорен събор ще се проведе на централния площад в град Каварна. В събора, който се провежда за петнадесети път, участват деца и младежи от цяла България и от историческите ни диаспори. Мотото на събора е „Фолклорът – най-атрактивната картичка на България“.", "date": "2018.05.11", "title": "Румен Радев отива в Брацигово, Илияна Йотова - в Каварна"}
{"url": "https://www.actualno.com/sofia/predlagat-s-mesten-referendum-da-se-izbere-tehnologijata-za-zavoda-za-otpadyci-v-sofija-news_674030.html", "text": "   . Това предлага общинският съветник и съпредседател на „Политическа група 5”  инж. Симеон Славчев. Освен това съветниците от групата внасят доклад в Столичния общински съвет (СОС) с искане за отмяна на взетото през юли 2017 г. решение за изграждане на завод за изгаряне на отпадъци, като предлага да се разгледат всички алтернативни технологични варианти, каза още инж. Славчев.  На следващото заседание на Столичния общински съвет общинските съветници ще трябва да решат дали да се вземе дългосрочен заем и да одобрят документите за инсталацията с технология от миналия век. Докладът за взимането на огромен заем за изграждане на завод за изгаряне на отпадъци в София е в дневния ред на заседанието на СОС на 17 май и е внесен от кмета Йорданка Фандъкова.   \"Политическа група 5” предлага да се разгледат подробно всички алтернативни варианти, тъй като сега предлаганата технология освен всичко друго не е най-екологично чистият и ефективен вариант, каза инж. Славчев.   Искаме столичани да са добре информирани при взимането на подобни решения и за това настояваме да се направи подробен финансов и екологичен анализ на всяка една технология и след широко обществено обсъждане да се вземе крайното решение чрез коя технология ще се изгражда завода за отпадъци. Нещо повече по темата в момента няма нито политически, нито обществен консенсус, което поставя под доста сериозен риск реализацията на проекта, допълни инж. Славчев.\r\nИменно за това „Политическа група 5” предлага конструктивно решение, което ще даде възможност, от една страна, проектът да бъде реализиран чрез модерна, ефективна и екологично чиста технология и от друга страна, столичани ще могат да получат подробна информация за стратегическия обект в София, който се очаква да работи в следващите 30 години. От реализацията на този проект зависи в дългосрочен план здравето на нашите деца, аргументира се инж. Симеон Славчев.       Той подкрепя прякото участие на гражданите в управлението на София и именно за това предлага да се проведе местен референдум не само за тази технология, но за и за всички алтернативни технологии.\r\nОбщинският съветник призова всички граждани на София, както и всички граждански и неправителствени организации да се включат в при решаването на един от най-важните и дългосрочни въпроси на столицата, какъвто е изграждането на завод за оползотворяване на твърдите битови отпадъци.\r\nНавсякъде в Европа и света отпадъците са ресурс, който се използва ефективно и като екологичен и алтернативен източник на енергия. Крайно време е София да започне се развива модерно, технологично и иновативно и да влезе в 21. век, обобщи инж. Симеон Славчев.    ", "date": "2018.05.11", "title": "Предлагат с местен референдум да се избере технологията за завода за отпадъци в София"}
{"url": "https://www.actualno.com/analysis/evropa-izglejda-nepodgotvena-za-mnojestvoto-teroristi-koito-predstoi-da-izljazat-ot-zatvorite-news_673992.html", "text": "      .   Колко голяма заплаха представляват тези признати екстремисти, живеещи в цяла Европа, и на какво са способни властите, за да се справят с тях? В най-добрият случай, тактиката им ще бъде импровизирана.   Предстоящото освобождаване на „екстремисти-ветерани“ може да се смятат за „четвърта вълна от върнати\", твърди Рик Колсает, учен в белгийския институт „Егмонт\", автор на задълбочени проучвания за насилие, породено от екстремизъм. „Има редица лични неудовлетворения и мотивации, които са тласнали децата в пътуването им към „Ислямска държава“, които сега трябва да се обърнем. Ако не го обсъждаме сега, средата ще продължи да бъде благоприятна за този вид насилие от джихади\".\r\nФарид Бениету, бивш член на терористична групировка, който сега публично се е отказал от екстремизма, се опасява, че . „Тези момчета, които са осъдени днес или които чакат съдебен процес, ще излязат един ден\" на свобода, предупреждава Бениату, като същевременно обръща внимание: „Въпросът, всъщност, е какъв вид подготовка ще има за освобождаването им?\"    Присъдите за тероризъм в Европа доскоро бяха с продължителност средно около шест години – значително по-малки, отколкото в САЩ, например, където обикновено наказанието е около 13 години лишаване от свобода, според данни на Европол.   „Опасността е рискът от рецидивизъм. Не трябва твърде прибързано да вярваме на някои терористи, които казват, че се покайват\", заяви в неотдавнашно интервю за вестник Le Monde Катрин Шамренау, генерален прокурор от Париж.    Предстои Франция, която многократно бе обект на нападения на „Ислямска държава“, да освободи 57 затворници - около половината от сегашния брой осъдени на тероризъм. Във Великобритания трябва да бъдат освободени 25 затворници, или три четвърти от общия брой осъдени за тероризъм.\r\nВ Белгия 80 признати чуждестранни бойци вече са свободни и към тях скоро ще се присъединят още 44 души. В Испания 21 от 34-те завръщащи се екстремисти са освободени в края на миналата година. И в Босна и Херцеговина, и в Косово всеки чуждестранен боец ще бъде освободен от затвора.   Само в тези страни общият брой на „бившите джихадисти“ надхвърля 200 души. Истинският им брой в Европа обаче несъмнено е много по-голям. Германия, в която също се завръщат множество екстремисти, все още не е публикувала официална статистика за броя им.\r\nЗа сравнение, до 2026 г. в САЩ се планира освобождаването на едва 50 „вътрешни джихадисти“, отбелязва още турското издание.", "date": "2018.05.11", "title": "Европа изглежда неподготвена за множеството терористи, които предстои да излязат от затворите"}
{"url": "https://www.actualno.com/business/deljan-dobrev-skeptichen-che-inerkom-shte-osiguri-pari-za-sdelkata-s-chez-news_674027.html", "text": "   . Това заяви в ефира на БНТ председателят на енергийната комисия в Народното събрание Делян Добрев относно осигуряването на финансиране от \"Инерком\" за придобиването на българските активи на ЧЕЗ Груп.  От думите на Добрев стана ясно, че нито една от тези трите банки, които по-рано изпратиха писма, не е поела ангажимент да финансира сделката.    . От купувачът твърдят, че срокът им е 9 месеца да осигурят финансиране от началото на годината. Има още шест месеца, в които купувачът трябва да осигури парите за сделката. Много е трудно да се каже, лично моето усещане, е че тази сделка много трудно ще бъде финансирана, поясни още Делян Добрев по темата.    С решение на Народното събрание възложихме на кабинета да разработи варианти за използване на оборудването. Мисля, че преди крайния срок от Министерството на енергетиката ще внесат варианти, които ние да одобрим. , поясни Добрев относно казуса с реализацията на проекта АЕЦ \"Белене\".       Ние не трябва да имаме договор за задължително изкупуване ( ). , категоричен бе депутатът от ГЕРБ.\r\nВсички вече казват, че проектът струва 20 млрд. лв. Този проект винаги е струвал толкова и държавата не може да си позволи да финансира толкова мащабен проект. Ние ще запазим миноритарно участие в този проект и няма да даваме повече пари. Ако се случи така, че се намери инвеститор, то тогава той поема рисковете и ние няма да се чудим какво да правим с оборудването, поясни Делян Добрев.", "date": "2018.05.11", "title": "Делян Добрев скептичен, че \"Инерком\" ще осигури пари за сделката с ЧЕЗ"}
{"url": "https://www.actualno.com/crime/zam-kmetyt-na-lovech-ne-podal-dosega-v-mvr-signali-za-otpraveni-zaplahi-news_674023.html", "text": "  Операцията на зам.-кмета на Ловеч Цветан Георгиев е продължила три часа – той има счупване на подбедрицата, счупване на носни костици и множество травми по цялото тяло. Той е добре след операцията, в добро настроение. Георгиев смята, че нападението \"на 90%\" е заради лесовъдния сектор – т.е. заради незаконната сеч. Това разказа накратко кметът на Ловеч Корнелия Маринова.  Маринова потвърди, че местната власт е подавала сигнали в прокуратурата срещу фирми, които са извършвали нерегламентирана сеч в общинска земя. Тя не пожела да коментира с имена, не каза и колко на брой сигнали са подавани. Надявам се да намерят извършителя, но има и поръчител, добави тя пред Нова телевизия.    .   \"Подали сме два сигнала до прокуратурата за нарушения в сектора на дърводобива, има отправени директни и индиректни, вербални заплахи от този сектор към зам.- кмета\", уточни Маринова още вчера (10 май).\r\nПрипомняме, че Георгиев беше нападнат от маскиран мъж вчера сутринта. Счупванията му са много сериозни и според медици зам.-кметът на Ловеч е извадил късмет, че ударите не са попаднали на по-невралгични места, защото е имало опасност да остане инвалид.       ", "date": "2018.05.11", "title": "Зам.-кметът на Ловеч не подал досега в МВР сигнали за отправени заплахи"}
{"url": "https://www.actualno.com/society/dazd-shtjala-da-vyzpitava-roditelite-na-decata-s-fashistki-simvoli-ot-macha-levski-slavija-news_674017.html", "text": "  Консултиране на родителите относно техните права и задължения, както и услуга за оценка на родителския капацитет т.е. курс как да се държат с децата си – това са мерките, които Държавната агенция за закрила на детето (ДАЗД) взема засега по скандалния случай с деца, нарисувани с фашистки символи, използвани от крайните фенове на „Левски”.  От обяснението пред Нова телевизия стана ясно, че е възможно да бъде наложена глоба – от 300 до 500 лева, ако децата не са били придружени от пълнолетен на финала за Купата на България между \"Левски\" и \"Славия\". Тази глоба се налага при първо нарушение, а при повторно санкцията стига до 1000 лева.   Ако обаче децата са били придружени от родители или друго пълнолетно лице, следват описаните в първия абзац мерки.   В момента ДАЗД продължава да издирва родителите и къде точно живеят децата. От Агенцията разчитат коректните данни да им бъдат подадени от МВР.", "date": "2018.05.11", "title": "ДАЗД щяла да възпитава родителите на децата с фашистки символи от мача Левски - Славия"}
{"url": "https://www.actualno.com/chronicles/stolicata-na-rimskata-imperija-se-premestva-ot-rim-v-konstantinopol-news_673530.html", "text": "  През 3 век в Римската империя има жестока криза. Старата столица Рим   не могла да изпълнява функцията си в тези условия. Император Диоклециан   ясно съзнавал това и предпочитал да управлява империята от  малоазийския  град Никомидия. Неговият приемник Константин I Велики пръв  от римските  владетели се заема да създаде нова столица. Мястото за нея  било избрано  изключително сполучливо. Тя трябвало да се изгради на  бреговете на  Босфора, където се намира античният град Византион и  където е  естествената географска граница между Европа и Азия. Строежът  на новата  столица започва през ноември 324 година. Лично Константин  Велики  очертава плана на градските стени. След по-малко от шест години,  на 11  май 330 година, новата столица е тържествено осветена и получава   названието Константинопол – градът на Константин. Още тогава той е   наричан Новия Рим. За жителите му и за поданиците на империята той бил   просто Градът: неговото величие не позволявало да бъде сбъркан с някой   друг град. По-късно (навярно от XI в. нататък), българите го нарекли   Цариград, като с това подчертават ролята му на императорско седалище.  Изключително изгодното положение и непрестанните императорски грижи   бързо превръщат Константинопол в огромен, почти половинмилионен град, с   цветущи занаяти, търговия и изкуство. Той бил изграден по подобие на   стария Рим и според най-добрите традиции на римското градоустройство. За   разлика от стария Рим обаче Константинопол бил вече не само римски, но  и  християнски град. В него били построени не само дворци, амфитеатри и   акведукти, но и величествени християнски храмове. Новата столица сякаш   олицетворявала прехода от римско-езическата към християнската епоха.   В началото на 5 век (413 г.) Константинопол е обграден с втора стена и   се превръща в най-добре укрепения град в тогавашния свят. Епископът на   Новия Рим бързо заема челно място в църковната организация и започва  да  се назовава Вселенски патриарх.   Източник: Уикипедия", "date": "2018.05.11", "title": "Столицата на Римската империя се премества от Рим в Константинопол"}
{"url": "https://www.actualno.com/books/kak-religijata-otravja-vsichko-news_674007.html", "text": "  За заблудите и ограниченията, в които живеят вярващите, и защо религията вреди на съвременния човек разяснява известният британско-американски политически журналист, писател и критик Кристофър Хичънс в книгата си „Бог не е велик. Как религията отравя всичко” (ИК „Сиела”). В епохалния си труд видният интелектуалец обяснява защо разумът трябва да е над всичко и посочва кои, според него, са четирите непреодолими възражения срещу религиозната вяра. Книгата ще бъде официално представена на Софийския фестивал на науката в София Тех парк на 12 май.  Един от най-популярните трудове, посветени на критичната и рационална мисъл в XXI век, излиза на български език: „Бог не е велик. Как религията отравя всичко” от големия Кристофър Хичънс. Изданието е публикувано за първи път на английски език през май 2007 г. и мигновено заема 2-ро място в класацията за най-продавани книги на Амазон, изпреварена единствено от книга от поредицата „Хари Потър”. През следващите 3 седмици „Бог не е велик. Как религията отравя всичко” оглавява класацията за бестселъри и на „Ню Йорк Таймс”.   Книгата излиза за първи път на български език този месец в превод на Деян Кючуков. В изданието Хичънс говори подробно за определяните от него като „четирите непреодолими възражения срещу религиозната вяра” и за психическите и физическите травми, които религията нанася на децата.   Интелектуалецът не пропуска въпроси като например защо свинското месо не е „богоугодна храна” за някои религии, откъде е заимстван коранът, как човекът често прибягва до религията за утеха в тежките моменти, тъй като чрез нея успява да избяга от отговорност или не поглежда истината в очите, както и много други разнообразни теми от всекидневието на всеки от нас. В книгата си Хичънс разяснява къде възгледите му се пресичат с тези на други известни съвременни учени-атеисти като Ричард Докинс и Сам Харис: „Ето какво е общото между мен и моите единомишленици. Нашите убеждения, нашите принципи не са „вяра“. Ние не разчитаме единствено на науката и разума, защото те са по-скоро необходими, отколкото достатъчни фактори, но и не вярваме на нищо, което противоречи на науката или възмущава разума. Може да имаме много различия, но уважаваме правото на съмнение, непредубедеността и търсенето на отговори заради самите тях.”\r\nТематичен разговор по темата, озаглавен „Четиримата конници на Апокалипсиса”, ще се състои на 12 май (събота) от 11:30 часа в София Тех парк, където журналистът Владислав Апостолов, издателят Христо Блажев и писателят, кинокритик и издател Благой Иванов ще разкажат повече за Кристофър Хичънс, Сам Харис, Ричард Докинс и Даниъл Денет и тяхното влияние върху съвременните култура, интелект и начин на живот по света. Събитието е част от официалната програма на Софийския фестивал на науката, а безплатни пропуски за него можете да си набавите тук.       * Кристофър Хичънс       ", "date": "2018.05.11", "title": "Как религията отравя всичко"}
{"url": "https://www.actualno.com/politics/devet-ministri-otivat-na-kontrol-v-narodnoto-sybranie-news_673995.html", "text": "  Девет министри ще участват в парламентарния контрол днес (11 май).  На депутатски въпроси и питания ще отговарят вътрешният министър Валентин Радев, вицепремиерът Томислав Дончев, земеделският министър Румен Порожанов, министърът на образованието Красимир Вълчев, социалният министър Бисер Петков, правосъдният министър Цецка Цачева, министърът на здравеопазването Кирил Ананиев, министърът на икономиката Емил Караниколов и енергийният министър Теменужка Петкова.   Силовият министър Радев ще трябва да дава отговори пред депутатите относно санитарно-хигиенното състояние на граничните контролно-пропускателни пунктове.   Томислав Дончев ще отговаря на въпрос относно свързаността на администрацията в така наречения електронен документооборот, както и на въпрос относно очакваните темпове и приоритети по отношение на изпълнението на оперативните програми до края на годината.\r\nКрасимир Вълчев ще дава отговор относно финансирането на училищата в системата на средно образование в страната.       Бисер Петков ще отговаря на въпрос относно правилото за максимален размер на получавани една или повече пенсии и на такъв относно новия индивидуален коефициент за изчисление на пенсиите от 2019 г.\r\nЗдравният министър Ананиев ще дава отговори относно реимбурсиране от НЗОК на медицинските изделия и консумативи.", "date": "2018.05.11", "title": "Девет министри отиват на контрол в Народното събрание"}
{"url": "https://www.actualno.com/celebrate/pochitame-svetite-bratja-kiril-i-metodij-news_674003.html", "text": "  Климент Охридски, Наум Мизийски и Константин Преславски – тези титани на българското и славянското духовно пробуждане през Средновековието – ги възправя в монументален, неестествен ръст, сякаш те не са действителни творци и личности, а митични герои. Може би това е действителното измерение на тяхната огромна значимост в българската, славянската и европейската история.  Най-ранните славянски книжовни паметници и откритите глаголически и кирилски надписи през последните години ясно и недвусмислено показаха, че истинската родина на кирилската графична система и на документираната славянска книжовност бе България от края на ІХ и началото на X век. В Плиска, Велики Преслав, Охрид, Преспа, Баргала на река Брегалница в Македония, в манастирите край с. Равна, Варненско, с. Черноглавци, Шуменско, с. Мурфатлар в Северна Добруджа и другаде бяха създадени онези книжовни творби, надписи и др., които вписаха българския дух в културната история на Европа.   Климент Охридски в \"Похвала за блажения наш Отец и Учител славянски Кирил Философ\" го определя като \"нов апостол и учител на всички страни\". В някои исторически и агиографски съчинения в латиноезичната литература от ХІІІ - ХV век той е характеризиран като \"апостол на почти всички славяни\".   В \"Синодика на Българската църква\" непосредствено сред възхвалите за българските царе от Ранното средновековие е въздадена вечна памет на онези, които сътвориха и увековечиха славянското и българското книжовно слово:\r\n\"На Кирил Философ, който преведе Божественото писание от гръцки език на български и просвети българския, новия втори апостол... – вечна памет. На неговия брат Методий, архиепископ на Моравия Панонска, тъй като и той много се е потрудил за славянската книга – вечна памет. На неговия ученик Климент, епископ на Велика Морава, и на другите негови ученици Сава, Горазд и Наум и Ангеларий, тъй като и те много са се потрудили за славянската книга... – вечна памет.\"       Земята на апостолата на Кирило-Методиевите ученици бе България на княз Борис І - Михаил и на цар Симеон Велики (893-927), нашата родна земя. В цялата си многовековна и страдалческа история тя завинаги остана под покровителството на Светите Седмочисленици.\r\nТова не бива никога да се забравя!        ", "date": "2018.05.11", "title": "Почитаме Светите братя Кирил и Методий"}
{"url": "https://www.actualno.com/healthy/bez-medicinski-sestri-njama-zdraveopazvane-news_674029.html", "text": "  \"Излизаме на протест, защото искаме да кажем на всички, че повече така не можем да работим. Искаме политическо съгласие за това да се остойностят нашите дейности, нашият труд да бъде достойно оценен, защото е високо квалифициран, труден, рисков, ако нас ни няма, няма да има и здравеопазване.\" Това каза Петя Недкова от Българската асоциация на професионалистите по здравни грижи в интервю за bTV.  По думите ѝ ниското заплащане и ниската оценка за тежкия положен труд стават причина цели випуски медицински сестри да напускат България. В резултат у нас професията се практикува от все по-малко хора, които са и във все по-напреднала възраст. Затова медицинските сестри у нас излизат на протест на професионалния си празник - 12 май.   Медицинските сестри у нас започват със заплата, която е близка до минималната и е около 10 пъти по-ниска от тази в Германия.   Според Недкова би трябвало медицинските сестри да са най-многобройното здравно съсловие, а броят им се приближава до този на лекарите:\r\n\"Това съотношение не е полезно за никого – нито ние можем да извършваме качествено работата си, защото работим на 2-3 места, за да можем да крепим здравната система и бюджета си, нито е добре за пациентите,, които получават безопасни грижи, но те се движат на ръба.\"       ", "date": "2018.05.11", "title": "Без медицински сестри няма здравеопазване"}
{"url": "https://www.actualno.com/showbusiness/veche-sa-jasni-vsichki-finalisti-na-evrovizija-news_674013.html", "text": "  Тази вечер стана ясна и втората група участници, които се класират за финала на \"Евровизия\". Вторият полуфинал на конкурса излъчи най-добрите 10, които ще се борят за победата в събота.  На сцената тази вечер излязоха Норвегия, Румъния, Сърбия, Сан Марино, Дания, Русия, Молдова, Холандия, Австралия, Грузия, Полша, Малта, Унгария, Латвия, Швеция, Черна гора, Словения и Украйна.   Напред продължават Сърбия, Молдова, Унгария, Украйна, Швеция, Австралия, Норвегия, Дания, Словения и Холандия.   Първите 10 от втория полуфинал ще се присъединят към класиралите се от първата вечер на конкурса, сред които е и България. Автоматично във финала ще се включат още \"Голямата 5-орка\" - Испания, Франция, Германия, Великобритания и Италия, както и домакинът Португалия.\r\nТази година България е представена от група Equinox с песента \"Bones\", която е сред фаворитите на букмейкърите.       ", "date": "2018.05.11", "title": "Вече са ясни всички финалисти на \"Евровизия\""}
{"url": "https://www.actualno.com/balkani/prostreljanata-chernogorska-jurnalistka-e-na-domashno-lechenie-news_674025.html", "text": "  Черногорската разследваща журналистка Оливера Лакич, която бе простреляна преди три дни, вече е на домашно лечение, предаде БГНЕС.  Лакич бе простреляна в крака от непознат. Това бе трето покушение срещу нея. Журналистката разказа, че мъж я приближил и стрелял в крака, докато двама други бягали.   На 10 май над сто души, предимно журналисти, се събраха на протест пред сградата на правителството в центъра на черногорската столица Подгорица. Те протестираха срещу насилието и терора срещу журналистите в страната и в защита на свободата на словото. Те носеха плакати с надписи: \"Стига насилие\" и \"За живот без страх\".   Това е втората атака срещу Лакич през последния месец. Преди шест години същата журналистка вече бе удряна по главата от непознати пред дома си. Миналият месец избухна бомба пред къщата на известния журналист в Биело поле Сеад Садикович, в северната част на страната.", "date": "2018.05.11", "title": "Простреляната черногорска журналистка е на домашно лечение"}
{"url": "https://www.actualno.com/crime/shemata-za-tochene-na-nzok-v-plovdiv-njama-kak-da-e-bez-vytreshen-chovek-tvyrdi-specialist-news_674026.html", "text": "  Как така се дублират имена – няма как външен човек да знае, че има такъв пробив в софтуера на НЗОК. Схемата подсказва участие на вътрешен човек, на централно ниво. Това заяви Николай Костов, който е собственик на веригата аптеки \"Ремедиум\".  Костов коментира служители на НЗОК. Припомняме, че според прокуратурата, чрез дублиране на рецепти на реални пациенти за скъпо безинтерфероново лечение на хепатит C през аптеки фантоми арестуваните са източили 1 млн. лева от НЗОК. А контролът на изписаните лекарства ставал до три месеца след получаването им и съответно е възможно един пациент да си получи лекарствата реално от съществуваща аптека и втори път - фиктивно от аптека фантом, без това да бъде забелязано.   Според Костов е възможно и да има фиктивни пациенти в системата – истински хора, с истински ЕГН-та, които обаче да се сдобият незаконно с протокол, че са болни от хепатит C и да се източва НЗОК. Занимават се с глупости – да проверяват работното време на аптеките, защото нямат капацитет да проверяват истински нарушения, смята Костов.   Основно действащо лице в схемата от арестуваните е Иван Деспотов – ръководител на дирекция, отговаряща за контрола на аптеките в Пловдив. Пред Нова телевизия окръжният прокурор Румен Петров потвърди, че в процеса на следенето на Деспотов той показал \"изключително висок стандарт на живот\".", "date": "2018.05.11", "title": "Схемата за точене на НЗОК в Пловдив - няма как да е без вътрешен човек, твърди специалист"}
