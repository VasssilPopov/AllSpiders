{"url": "https://www.actualno.com/politics/bojankov-vodnata-kriza-i-otpadycite-sa-v-sledstvie-ot-krupni-ikonomicheski-interesi-news_1425177.html", "text": "      \" Прехвърлянето на отговорност няма да реши проблемите. Не е проблемът, че се горят отпадъци, а че се горят такива с неизвестен произход.       И това не става от вчера и , а се случва от 5 години, като боклукът се проверява само по документи, но не и по морфология.    ТЕЦ-овете, които ги горят, нямат необходимата технология. Тук говорим за крупни икономически интереси в сферата на енергетиката , които печелят от производството на ток, именно от този боклук. Затова и проблемът е толкова голям. рециклира повече боклук от Дания и Нидерландия, а българите плащат два пъти повече разходи от Румъния и шест пъти повече от Словения. Изводът - имаме проблем в самото управление .\", заяви депутатът от \"БСП за България\" Явор Божанков пред Нова тв.  По думите му, водната криза в далеч не е единственото основание за внасяне на недоверие срещу правителството.\r\n\"Можем да го направим и без вот, но дотук ние сме алармирали за всеки проблем в трите компонента на околната среда\", обясни Божанков.   \"Работата на опозицията е именно да вади проблемите и там, където има пропуски – да ги посочва на правителството. Направили сме го, не са взети мерки, затова крайната мярка, която можем да вземем е да внесем вот на недоверие.     Целта ни е и с това да фокусираме и цялото обществено внимание в тази посока и да ангажираме максимално обществото с тази тема\" , каза още той.\r\n\"В рамките на този парламент, ние почти винаги сме постигали съгласие по отношение на приемането на закони, свързани с въздуха и с екологията. Постигали сме съгласие и с БСП, в това число. Законодателната политика традиционно е рестриктивна по отношение на тези неща\", коментира от своя страна депутатът от ГЕРБ Тома Биков.\r\n\"Страхувам се, в този дебат, да не направим така, че покай сухото да изгори и суровото. С това визирам рециклирането на отпадъците. Това е една много важна политика. Тя, сама по себе си, не е лоша. Ако няма рециклиране, то ние трябва да струпваме тези боклуци. Освен, че внасяме боклуци, ние също така и произвеждаме, и изнасяме такива\", каза още той.    ", "date": "2020.01.18", "title": "Божанков: Водната криза и отпадъците са в следствие от крупни икономически интереси"}
{"url": "https://www.actualno.com/asenovgrad/asenovgrad-chestva-svoeto-osvobojdenie-dnes-snimki-news_1425185.html", "text": "       Точно 142 г. от своето чества Асеновград днес. Венци и цветя бяха положени от кмета на града доктор Христо Грудев, официални лица, граждани и общественици пред бюст-паметника на генерал Виктор Дезидериевич Дандевил в града. Празничната програма откри Представителният духов оркестър на ВВС – Пловдив. След това, бе приет  и почетен караул на Военно формирование 24490 в Асеновград. Заупокойна литургия бе отслужена от сеновградски свещеници.          Слово пред присъстващите произнесе и Мина Христемова – уредник в Исторически музей - Асеновград. Тя разказа, че когато асеновградчани посрещат генерал Дандевил като освободител, това не означава, че от този ден започва нова епоха от историята на града. Христемова отбеляза, че конфликтите във възрожденската и не само в тази епоха са не между българи и турци, а между българи и гърци. Българите в продължение на много дълго време трябва да докажат себе си, че са много по-способни и имат повече власт в пространството, което населяват.   \"А това в някогашна Станимака не се случва. Хората, посрещайки генерал Дандевил, българите в този край трябва да преодолеят огромният икономически, културен и друг диктат на гърците. Те трябва да ги изолират от своето пространство и да създадат своя град такъв, какъвто искат да бъде. Защото гърците, веднага след освобождението подават нота и искат нашият град да не се причислява към българската държава. Така че борбата на българите след 18.01.1878 г. е много продължителна. В продължение на дълги години след тази дата българският народ трябва да отстоява своите права не само в полето на културата, образованието, икономиката. Те трябва да се наложат. И това става факт едва в края на 20-те години на XX-ти век\", обясни Мина Христемова. Ученици от ОУ „Ангел Кънчев” разказаха как е било постигнато Освобождението на Асеновград. Децата припомниха от историята, че през есента и в края на 1877 г. през града преминават тълпи турски бежанци към Одрин и Цариград. Започват да се изтеглят и военни части на армията от Сюлейман. Отстъплението им е съпроводено с грабежи. Една част от асеновградчани се укриват в местността \"Куру дере\", а други в горите и зад стените на близките манастири. Тревога и страх преминават през сърцата и на хората в селата. Не са пощадени и църквата в село Новаково, а част от манастира \"Света Неделя\" с училището са изпепелени.        На 16-ти януари Пловдив посреща освободителите, а напрежението в Асеновград нараства. Почти в пълен състав в града се събират войските на Сюлейман паша и Шакир паша. Руските войски обаче приближавали постепенно към Асеновград, а боеве се водели в Брестник и Крумово. Още в ранните часове на 18.01.1878 г. позициите си при Станимака турските войски започват да отстъпват, а руските освободители са посрещнати в града с камбанен звън. Името на генерал Дандевил - Освободителят се предава като легенда от поколение на поколение, а бюст-паметникът му е издигнат по инициатива на деца от Асеновград. Кметът на града доктор Христо Грудев също се обърна към асеновградчани с поздрав по повод Освобождението на Асеновград. Градоначалникът припомни кой е генерал Дандевил. \"Той олицетворява стотиците хиляди руски войни, които са тръгнали да защитават своите имперски интереси и в част от тях освобождението на България. Генерал Дандевил е символ на интеграцията на хората. Той е син на френски офицер, който заедно с Наполеоновата армия навлиза в Русия, за да я окупира. Руската армия успява да прогони Наполеон от пределите на страната и офицерът Дандевил остава военнопленник. Приема руско поданство и по-късно се жени за руска дворянка, а техният син става офицер в руската имперска армия. Той е символ за всички нас. Също като него ние трябва да интегрираме и приемаме различните и заедно обединени да работим за общината, държавата и Европа\", сподели в изказването си кметът Христо Грудев. С патриотични песни в празничната програма се включиха и младите таланти от  Вокална формация „Калина Малина”. В края на официалната церемония всички присъстващи коленичиха в знак на признателност към освободителите. После прозвучаване и химна на , с което бе поставен финалът на честване 142-рата годишнина от Освобождението на Асеновград.        ", "date": "2020.01.18", "title": "Асеновград чества своето освобождение днес (СНИМКИ)"}
{"url": "https://www.actualno.com/society/bylgarin-e-ubit-v-istanbul-nahlul-v-kafene-s-machete-news_1425184.html", "text": "      Български гражданин е бил прострелян смъртоносно при акция на местната полиция, след като нахлул с мачете и предизвикал безредици в заведение в града снощи, съобщиха от МВР.      Установено е, че 32-годишният българин има няколко криминални регистрации - за хулиганство, кражби и грабежи. Действието се развило около 23.30 часа в ресторант, намиращ се на ул. „Шехит Камил Балкан“ в кв. Байрампаша – Истанбул.   Задграничният представител на МВР има готовност да окаже съдействие на разследването, ако такова бъде поискано.\r\nДо момента в Генералното ни консулство в Истанбул не е получена официална информация от властите.  Генералното ни консулство работи по случая като са предприети действия по установяване на допълнителни данни. Инициирани са проверки и е отправено официално запитване до турските власти, от които се очаква получаване на подробна информация. ", "date": "2020.01.18", "title": "Българин е убит в Истанбул, нахлул в кафене с мачете"}
{"url": "https://www.actualno.com/curious/dneven-horoskop-za-19-januari-news_1425150.html", "text": "       Овен       Тази неделя ви очаква приятна изненада. Някой се е погрижил да се почувствате добре. Бъдете благодарни. Телец Сега е моментът да търсите сметки и да правите анализи. Насладете се на деня. Осигурете си спокойствие.   Близнаци Днес не навлизайте в ожесточени спорове. Малко вероятно е да промените нечие мнение, особено ако е възрастен човек. Рак     Днес ви очаква ден, изпълнен с любов. Не предизвиквайте съдбата с прекалени претенции. Насладете се на това, което имате. Лъв Тази неделя рискувате да развалите важно приятелство. Добре е да имаме изисквания, но най-вече към себе си. Дева Тази неделя не забравяйте свои обещания. Може да се наложи да платите двойна цена от обещаната.   Везни Тази неделя не се предоверявайте. Направете това, което имате сами. Ако направите грешка - ще е ваша. Скорпион Тази неделя е добре да се опитате да сте първенци в правенето на добрини. Не мислете за отплатата, бъдете сигурни, че няма да закъснее. Стрелец Тази неделя рискувате да се загубите сред желанията си. Много от тях не са толкова важни, колкото си мислите. Козирог    Тази неделя посветете на семейното щастие. Няколко часа от вашето внимание може да направят другите много щастливи. Водолей Тази неделя ще ви се наложи да поработите. Измъкването от някои задължения излиза през носа. Риби Тази неделя бъдете щастливи по начина, по който искате. Ако това включва излежаване в леглото - нека бъде това. ", "date": "2020.01.18", "title": "Дневен хороскоп за 19 януари"}
{"url": "https://www.actualno.com/society/sriv-na-kalotina-ogranichava-dvijenieto-na-kamioni-news_1425189.html", "text": "      Срив в системата на ГКПП \"Калотина\" от сръбска страна ограничава движението на тежкотоварни камиони, съобщават от Агенция \"Пътна инфраструктура\".      Ограничението важи за МПС над 12 т.   Всички граждани и транспортни фирми могат да получават информация за актуалната пътна обстановка от интернет страницата на АПИ - www.api.bg, както и на тел. 0700 130 20.   ", "date": "2020.01.18", "title": "Срив на \"Калотина\" ограничава движението на камиони"}
{"url": "https://www.actualno.com/asia/evropejskijat-syuz-reje-75-ot-pomoshtta-za-turcija-news_1425196.html", "text": "      Европейският съюз отрязва 75% от предприсъединителната помощ за Турция, съобщава ДПА.      Причините са газовият спор в Средиземноморието и военната офанзива на Анкара в Сирия.   Съкращенията няма да засегнат плащанията, които ЕС извършва към Турция по силата на споразумението за бежанците, съобщават медиите, позовавайки се на писмо до Европейския парламент от върховния представител по въпросите на външната политика и сигурността Жозеп Борел.\r\nС решение на Европейския съюз първоначално планираната сума за 2020 г. ще бъде намалена със 75 на сто.  Според Европейската комисия Турция ще получи само 168 млн. евро финансиране по Инструмента за предприсъединителна помощ. 150 млн. евро от въпросната сума са предназначени за укрепване на демокрацията и върховенството на закона, а останалите 18 млн. евро - за развитие на селските райони.\r\nБорел мотивира съкращенията, напомняйки за нерегламентираните сондажи на газ от Турция край бреговете на Кипър и турската военна операция в Североизточна Сирия, която започна през октомври.   Предприсъединителната помощ на ЕС цели да подпомогне страните кандидатки в процеса на реформи и да подобри конкурентоспособността им. От години обаче преговорите за присъединяване на Турция към ЕС са преустановени.     ", "date": "2020.01.18", "title": "Европейският съюз реже 75% от помощта за Турция"}
{"url": "https://www.actualno.com/healthy/rjazko-uvelichenie-na-zabolelite-ot-hepatit-v-stranata-news_1425116.html", "text": "       Сериозно повишение на случаите на заболели от хепатит в цялата страна. Министерството на здравеопазването обяви епидемични взривове в областите Стара Загора и Хасково.      В инфекциозното отделение в Хасково са настанени повечето болни с хепатит А, повечето от тях - деца. Само за последните няколко дни броят на болните в областите Стара Загора и Хасково вече е над 30.     Обявени са няколко епидемични взрива. Лекарите съветват при оплаквания да търсим помощ, вместо да се лекуваме сами, а предпазването е чрез добра хигиена.\r\nПовече от половината от болните от хепатит А в хасковска област са от село Конуш. Случаите тук през последните няколко дни са 5. Хората са притеснени, че заразата може да се разпространи, предаде Нова тв.  За да спрат заразата, епидемиолозите проучват контактите на болните. Голяма част от тях са ученици. \"Предписани са противоепидемиологични мерки. Там, където има организирани колективи, е извършена крайна дезинфекция от оторизирана фирма, която представя протоколи\", каза директорът на РЗИ-Хасково д-р Соня Димитрова.\r\nВ хасковската болница в момента са настанени шестима пациенти с хепатит А. \"Да успокоя хората, че обичайно това е една относително лека инфекция и да ги притесня - няма хубава болест\", каза още старши ординатор Инфекциозно отделение на МБАЛ - Хасково д-р Васко Донев.    В началото симтомите на заболяването са подобни на тези на грипа, а по-късно се появява и характерното пожълтяване, но невинаги. Затова медиците препоръчват при оплаквания задължително да търсим лекар.      ", "date": "2020.01.18", "title": "Рязко увеличение на заболелите от хепатит в страната"}
{"url": "https://www.actualno.com/society/kradcite-v-mitnicata-v-blagoevgrad-razpileli-chast-ot-cennostite-news_1425198.html", "text": "      Продължават процесуално-следствените действия след нощния обир в митница Югозападна, официална информация по случая ще има едва утре или в понеделник, предаде БГНЕС.      По неофициална информация е разбито помещение на Вътрешна митница, от което са откраднати ценности и пари, които са конфискувани, и представляват веществени доказателства по дело.   В помещението е проникнато въпреки охраната, около сградата има и камери.\r\nПри прескачането на оградата между митницата и бившия вече Домостроителен комбинат, неизвестните крадци са разпилели част от откраднатото.  Към 15.30 ч. там бяха събирани веществени доказателства. ", "date": "2020.01.18", "title": "Крадците в митницата в Благоевград разпилели част от ценностите"}
{"url": "https://www.actualno.com/america/jena-katastrofira-chelno-pri-opit-da-izpita-vjarata-si-v-nasreshtnoto-platno-news_1425205.html", "text": "      Жителка на американския град Друмс, щата Пенсилвания, предизвика автомобилна катастрофа, за да изпита вярата си, съобщава „АР”.      Надежда Рейли шофирала няколко часа безцелно, очаквайки знак от Бога. Жената решила да изпита вярата си, като преминала в насрещното платно и се ударила челно в идващия срещу нея автомобил.   Двама души, пътували в другата кола, са ранени и са били откарани в болницата с различни травми.\r\nОт полицията съобщават, че 32-годишната жена, виновна за произшествието, не проявила безпокойство за състоянието на пострадалите.  Рейли може да бъде обвинена за нападение при утежняващи обстоятелства. ", "date": "2020.01.18", "title": "Жена катастрофира челно при опит да изпита вярата си в насрещното платно"}
{"url": "https://www.actualno.com/football/kazemiro-izmykna-real-v-derbito-sys-sevilja-news_1425206.html", "text": "      Реал Мадрид оглави временно класирането в испанската Ла Лига, след като победи Севиля с 2:1 на своя „Сантиаго Бернабеу\" в дербито от 20-ия кръг.      В неочакван герой за „Лос Меренгес\" се превърна бразилецът Каземиро, който отбеляза и двете попадения за успеха. За андалусийците точен бе нидерландецът Люк де Йонг.   Първото полувреме беше равностойно и дори гостите могат да съжаляват, че не се оттеглиха с аванс. Люк де Йонг успя да вкара с глава след подаване от ъглов удар, но попадението бе отменено, след като реферът прегледа ситуацията на видеоповторение. От него стана ясно, че футболист на Севиля препречва пътя на играч в бяло, който именно отговаряше за опазването на Де Йонг.\r\nПрез втората част темпото се вдигна и скоро паднаха и попаденията. Каземиро се разписа с елегантно прехвърляне на вратаря от близо, след като получи страхотен пас с пета от Лука Йович в 57-та минута.  Отговорът на Севиля не закъсня и точно Де Йонг попадна в прегръдките на своите съотборници в 64-та минута. Само пет по-късно обаче Каземиро отново се разписа и по този начин донесе жизненоважни точки на Реал в борбата за титлата.  ", "date": "2020.01.18", "title": "Каземиро измъкна Реал в дербито със Севиля "}
{"url": "https://www.actualno.com/football/golovo-shou-dortmund-nadvi-augsburg-s-53-novo-popylnenie-s-hettrik-video-news_1425203.html", "text": "      Отборът на Борусия Дортмунд постигна невероятен обрат при гостуването на си Аугсбург и спечели с 5:3 в луд мач от 18-ия кръг на германската Бундеслига.           Домакините поведоха в 34-та минута след точната интервенция на Флориан Нидерлехнер, който се разписа на празна врата след асистенция на Рубен Варгас. Така приключи и първата част, а всичко най-интересно остана за след почивката.\r\nАугсбург покачи на 2:0 след прекрасен изстрел на Марко Рихтер, но малко след това Юлиан Брандт намали изоставането на играчите на Люсиен Фавр. Нидерлехнер върна аванс от два гола за домакините в 55-та минута, но това беше и последният хубав момент в двубоя за тях.  Веднага след попадението на терена се появи новата покупка на „жълто-черните“ – Ерлинг Холанд, който собственоръчно обърна срещата. Първо той намали след подаване на Джейдън Санчо, а малко след това самият английски национал възстанови паритета. В 70-та минута Холанд се разписа за втори път, а в 79-та оформи своя хеттрик в дебюта си за Борусия.\r\nТака играчите на Дортмунд се върнаха в топ 4, с равен брой точки с Шалке 04, но с по-добра голова разлика. Аугсбург е 10-и с 23 точки. В следващия кръг Дортмунд приема у дома Кьолн, докато Аугсбург гостува на Унион Берлин.        Ето и останалите резултати:\r\nКьолн - Волфсбург 3:1\r\nМайнц 05 - Фрайбург 1:2\r\nФортуна Дюселдорф - Вердер 0:1\r\nХофенхайм - Айнтрахт Франкфурт 1:2.    ", "date": "2020.01.18", "title": "Голово шоу: Дортмунд надви Аугсбург с 5:3, ново попълнение с хеттрик (ВИДЕО)"}
{"url": "https://www.actualno.com/asia/sblysyci-pred-sgradata-na-parlamenta-v-bejrut-news_1425188.html", "text": "      Пред сградата на парламента в центъра на Бейрут избухнаха сблъсъци между демонстранти и полицията. Силите на реда използваха сълзотворен газ, за да разпръснат множеството.      До сблъсъците се стигна, след като участници в протестите започнаха да хвърлят камъни и метални пръчки по полицейския кордон. След това се опитаха да съборят огражденията. Полицаите, на свой ред, използваха сълзотворен газ и водни оръдия.   По-рано активистите призоваха към провеждането на масова демонстрация пред сградата на парламента под лозунга „Събота на гнева”. В центъра на ливанската столица пристигнаха колони с протестиращи от различни градове на страната.\r\nИкономическата и финансова ситуация в Ливан продължава да се влошава. Още през октомври президентът Мишел Аун обяви, че страната страда от финансови блокади и санкции. Забележим е дефицитът на валута в банковия сектор.  Преустановени са преводите към сметки в чужбина, изплащането на валута е ограничено до 1000 долара седмично, повишен е процентът на комисионната при изплащането на валута в брой. Бизнесмените отказват да приемат плащания по банков път. Курсът на ливанския фунт спрямо долара започна да пада за първи път от 30 години насам.\r\nПрез октомври започнаха антиправителствени демонстрации с искания за икономически реформи и съдебно преследване на чиновниците, замесени в корупционни схеми.   Въпреки подадената оставка на правителството, протестите не спират. Държавата се намира в политически вакуум повече от 2 месеца. Президентът назначи нов министър-председател, но все още не е сформирано ново правителство, които да удовлетворява всички политически партии.     ", "date": "2020.01.18", "title": "Сблъсъци пред сградата на парламента в Бейрут "}
{"url": "https://www.actualno.com/crime/nad-edin-milion-leva-e-shtetata-ot-krajbata-v-mitnicata-v-blagoevgrad-news_1425217.html", "text": "      Над един милион лева е щетата от обира на митницата в Благоевград по неофициална информация, предаде БГНЕС.      Обрани са благородни метали и пари, скъпоценности и други ценни вещи.   Открадни са всички веществени доказателства, иззети в последните десет години от всички митници от Югозападна България.\r\nВ момента цялата регионална дирекция на полицията е вдигната на крак в издирване на наглите грабители.  Обирът е изключително професионален, използван е заглушител на СОТ, и най-вероятно е ползвана вътрешна информация за съхраняваните веществени доказателства по дела, които се точат с години.\r\nЗасега е сигурно, че обирджийте са влезли през аварийния противопожрен изход и са имали достатъчно време да разбият двете каси в помещението.   Складовете на вътрешната митница се охраняван от охранителни фирми на бивши полицаи.    БГНЕС припомня, че по-рано неизвестни обраха югозападната териториална дирекция на Агенция \"Митници\" в Благоевград. В помещението е проникнато въпреки охраната, около сградата има и камери.\r\nПри прескачането на оградата между митницата и бившия вече Домостроителен комбинат, неизвестните крадци са разпилели част от откраднатото. ", "date": "2020.01.18", "title": "Над един милион лева е щетата от кражбата в митницата в Благоевград"}
{"url": "https://www.actualno.com/society/obraha-mitnicata-v-blagoevgrad-snimki-news_1425164.html", "text": "      Неизвестни обраха югозападната териториална дирекция на Агенция „Митници” в Благоевград, предаде БГНЕС.      В момента се извършват процесуално-следствени действия. По неофициална информация обирът е крупен и става въпрос за пари и ценности.    Също по неофициална информация е източено гориво, други източници пък сочат, че е изчезнала каса с дребна сума пари и накити, които са били конфискувани по дело.  На място са близо десет криминалисти, както и районният прокурор на Благоевград Борислав Ковачки. Сградата, складовете и районът наоколо се охраняват от СОТ и жива охрана. Предстои да се изяснява как крадците са успели да проникнат незабелязано.     ", "date": "2020.01.18", "title": "Обраха митницата в Благоевград (СНИМКИ)"}
{"url": "https://www.actualno.com/football/imobile-izbuhna-s-hettrik-pri-11-ta-poredna-pobeda-na-lacio-news_1425193.html", "text": "      Лацио продължава да ниже рекорди в италианската Серия „А\", след като записа 11-та си поредна победа за разгромния успеха с 5:1 над Сампдория в мач от 20-ия кръг.      Тон за головото шоу на „Олимпико\" даде Фелипе Кайседо в 7-та минута. Последваха минутите на Чиро Имобиле, който реализира два гола в рамките на две минути, първият от дузпа.\r\nСлед почивката Бастос се разписа за 4:0 в 54-та минута, а Имобиле оформи своя хеттрик в 65-та с отново точно изпълнена дузпа. Така италианският национал вече има 23 гола през този сезон и общо 26 във всички турнири.\r\nДо края на мача Сампдория успя да върне едно попадение чрез Карол Линети в 70-та минута, но три по-късно Жулиан Чабо бе изгонен.  Лацио събира 45 точки и е на трето място в класирането с 45 точки. Сампдория пък е на 16-то място с 19 точки. ", "date": "2020.01.18", "title": "Имобиле избухна с хеттрик при 11-та поредна победа на Лацио "}
{"url": "https://www.actualno.com/europe/styrshelite-ujiliha-totnym-otmykvajki-tochka-i-ostaviha-mourinio-otnovo-bez-uspeh-news_1425176.html", "text": "      Уотфорд и Тотнъм завършиха наравно 0:0 в първия двубой от 23-ия кръг на английската Висша лига. Срещата на „Викъридж Роуд\" можеше да се наклони и в двете посоки, но все пак равенството е закономерно, след като никой от тимовете не успя да материализира превъзходството в моменти, когато доминираше.      „Стършелите\" все пак могат да съжаляват повече за изпуснати три точки. Капитанът Трой Дийни пропусна дузпа през второто полувреме, отсъдена за игра с ръка на Вертонген.\r\nНападателят би силно, но в обсега на Гацанига и вратарят успя да спаси. „Шпорите\" отговориха дълбоко в добавеното време, когато след разбъркване в наказателното поле резервата Пусето изби топката милиметри преди тя да премине голлинията с целия си обем.\r\nПо този начин тимът на Жозе Моуриньо записа 4-ти пореден мач без успех в първенството  Така двата отбора си поделят по точка. Уотфорд продължава положителната си серия и вече шест мача няма поражение след четири победи и две равенства.\r\nОтборът на Найджъл Пиърсън е на 16-то място с 23 точки. Тотнъм пък няма успех в лигата вече четвърти пореден мач след две равенства и две поражения. Тимът на Жозе Моуриньо е седмо място с 31 точки.      ", "date": "2020.01.18", "title": "\"Стършелите\" ужилиха Тотнъм отмъквайки точка и оставиха Моуриньо отново без успех"}
{"url": "https://www.actualno.com/asia/ogromni-zagubi-za-libija-zaradi-spreni-dostavki-na-neft-predvijdat-korporacija-i-oon-news_1425172.html", "text": "      Либийската национална нефтена корпорация заяви, че загубите от прекратените доставки на нефт в 5-те пристанища ще доведат до загуба от 800 000 барела дневно, чийто еквивалент е 55 млн. долара, се казва в изявление на корпорацията.      Именно поради тази причина либийската национална нефтена компания обяви извънредно положение заради преустановената доставка на нефт в тези пристанища по разпореждане на Халифа Хафтар.   Говорителят на Либийската национална армия Ахмед ал Мисмари заяви, че акцията срещу нефтените обекти „се осъществява от либийския народ”.\r\nОт своя страна, мисията на ООН за подкрепа на Либия за пореден път призова нефтените обекти да не бъдат превръщани в зони на противопоставяне.  Мисията за пореден път отбелязва необходимостта от запазване на националните нефтени обекти, се казва в публикуваното изявление на мисията на ООН. В него се изразява загриженост от случващото се, свързано с преустановяването на работата по добив на нефт в Либия, съобщава РИА Новости.\r\nООН предупреждава за негативните последици, на първо място за либийския народ, който е напълно зависим от добива на нефт. Спирането на работата на нефтените обекти ще се отрази „катастрофално на икономическото и финансово положение”, се казва в изявлението.   Позицията е във връзка с призивите на някои от либийските племена и местните обществени организации в Източна Либия да се закрият нефтените терминали в знак на протест срещу действията на Правителството на националното съгласие в Триполи.    По-рано Либийската национална нефтена компания обяви извънредно положение заради преустановената доставка на нефт от 5 пристанища.\r\nПо информация на компанията, ръководителите на охраната на нефтените находища са получили от щаба на командването в Сирт заповед за прекратяване на превоза в пристанищата. ", "date": "2020.01.18", "title": "Огромни загуби за Либия заради спрени доставки на нефт предвиждат корпорация и ООН"}
{"url": "https://www.actualno.com/society/prokuraturata-s-novi-razkritija-za-vnosa-na-otpadyci-ot-italija-news_1425167.html", "text": "      Прокуратурата в Бургас е започнала разследване заради 20 тона пластмасови отпадъци от Италия, доставени в контейнери на пристанището. Производството е за нелегален внос.      Пратката е пристигнала на бургаското пристанище на 5 септември миналата година. Бил ѝ е определен режим за временно складиране в рамките на 90 дни.\r\nПо документи стоката е била декларирана като пластмасови отпадъци и каучук. От съобщението не става ясно как разследващите са стигнали точно до тази пратка. Досега е установен пътят ѝ, както и разминавания между деклариран и реално получен товар.\r\n\"Изпращач на контейнерите е италианското дружество \"Дентиче панталеоне\" със седалище Авелино, Италия. Получател на товара е българското търговско дружество \"Блацион\" ООД, със седалище и адрес на управление в гр. София.  Негов управител е Блаже Игнатовски – гражданин на Република Северна Македония\", съобщават от държавното обвинение.\r\nЗасега от прокуратурата не казват с каква цел са били внесени отпадъците. Акцията в Бургас е поредната от последните няколко дни за издирване на боклук.\r\nВ петък прокурори, полицаи и служители на ДАНС влязоха в свързания с бизнесмена Христо Ковачки ТЕЦ \"Бобов дол\", за да проверяват дали там не се горят отпадъци. Боклуци бяха открити и във Варна.    В ловешко пък полицията задържа 8 тона неустановена течност, а в Пловдив бе разбит нелегален цех за мелене на пластамаса. В края на миналата година италиански боклук бе намерен и край Плевен и Враца. ", "date": "2020.01.18", "title": "Прокуратурата с нови разкрития за вноса на отпадъци от Италия"}
{"url": "https://www.actualno.com/europe/novijat-kitajski-virus-shte-zarazi-stotici-news_1425094.html", "text": "      Броят на заразените от мистериозния е много по-голям, отколкото сочат официалните данни, твърдят учени.      До момента има 45 потвърдени от лаборатория случаи на новия вирус, но британски експерти смятат, че числото на заразените е по-близо до 1700.   От появилия се през декември в град Ухан вирус вече са починали двама души, съобщава Би Би Си.\r\nСингапур и Хонг Конг проверяват пристигащите от Ухан пътници, а американските власти обявиха в петък подобни мерки за проверка на три големи летища в Сан Франциско, Лос Анджелис и Ню Йорк.  Центърът за глобален анализ на инфекциозни заболявания в Лондон, който съветва органи, включително правителството на Обединеното кралство и Световната здравна организация, е провел задълбочени изследвания по този въпрос.\r\nУчените смятат, че все още е твърде рано „да се бие тревога”, но определено има повод за загриженост.\r\nКитайски медици твърдят, че не е имало случаи на разпространение на вируса от един човек на друг. Според тях, е преминал видовата бариера и идва от заразени животни на пазара на морски дарове и от диви животни в Ухан.       Британците не са съвсем съгласни с това и смятат, че е време да се приеме сериозно вероятността новият вирус да бъде предаван от човек на човек.\r\nМалко е вероятно коронавирусите, предавани на животни, да причинят толкова голям брой заразяване на хора.\r\nУстановяването на начина на разпространение на новия вирус има решаващо значение при оценяването на опасността от него.\r\nТочният брой на заразените е трудно да бъде определен, докато все още няма широко лабораторно проучване.\r\nЕксперти от Китай и Световната здравна организация стигнаха до заключението, че инфекцията е коронавирус.      Коронавирусите са широко семейство от вируси, но само за шест (новият би бил седми) е известно, че заразяват хората.\r\nВ най-лекия случай те могат да причинят обикновена настинка, докато тежкия остър респираторен синдром (Sars), който тръгна от Китай през 2002 г., е коронавирус, причинил смъртта на 774 души от 8 098 заразени с него. Анализът на генетичния код на новия вирус показва, че той е по-тясно свързан със Sars, отколкото всеки друг човешки коронавирус.\r\nВзети са вирални проби от пациенти, за да бъдат лабораторно изследвани.\r\nОстава съмнението, че все пак е възможно вирусът да бъде предаван от човек на човек. ", "date": "2020.01.18", "title": "Новият китайски вирус ще зарази стотици "}
{"url": "https://www.actualno.com/europe/kristyl-palas-shokira-manchestyr-siti-i-vze-tochka-na-etihad-news_1425208.html", "text": "      Отборът на Манчестър Сити допусна нова издънка в битката за титлата, завършвайки наравно 2:2 у дома с Кристъл Палас в двубой от 23-ия кръг на английската Висша лига.      Домакините влязоха в двубоя с единствената цел да съкратят изоставането до лидера Ливърпул, но получиха гол с първия точен удар на Палас в срещата. Негов автор бе новото попълнение на лондончани Ченк Тосун, който реализира след асистенция на Гари Кейхил.   След почивката шампионите очаквано натиснаха в търсене на изравнително попадение и малко след средата на втората част Жайро Ридевалд игра с ръка в наказателното поле, но главният съдия Греъм Скот не посочи бялата точка след консултацията с ВАР.\r\nВъпреки това, Серхио Агуеро възстанови статуквото след отлично центриране на резервата Габриел Жезус. Малко след това аржентинският голмайстор на „небесносините“ бе отново в прегръдките на своите съотборниците си след точна интервенция с глава. В добавеното време на срещата обаче гостите стигнаха до точката след контраатака, при която Вилфред Заха центрира остро по земя, а там Фернандиньо си отбеляза нещастен автогол.  Така Палас отново спънаха Сити, след като миналия сезон прибраха всички точки след изненадващ успех с 3:2 на „Етихад“. Възпитаниците на Пеп Гуардиола изостават на 13 точки от първата позиция, а Ливърпул има два мача в резерв. Кристъл Палас е 9-и с точно 30 пункта. В следващия кръг Сити гостуват на Шефилд Юнайтед, а Палас приемат у дома Саутхемптън. Ето и всички останали резултати:       Арсенал – Шефилд Юнайтед 1:1\r\nБрайтън – Астън Вила 1:1\r\nНорич – Борнемут 1:0\r\nСаутхемптън – Уулвърхемптън 2:3\r\nУест Хем –Евертън 1:1.    ", "date": "2020.01.18", "title": "Кристъл Палас шокира Манчестър Сити и взе точка на \"Етихад\""}
{"url": "https://www.actualno.com/society/jordanka-fandykova-ako-vodata-v-sofija-namalee-spirame-krana-za-pernik-news_1425114.html", "text": "      Ако има опасност водата в столицата да намалее, ако се ползва водопроводната мрежа с цел да се помогне на , то ще бъде спряна, се казва в позиция на столичния кмет Йорданка Фандъкова, изпратена до медиите.      Ето пълния текст на становището на Йорданка Фандъкова:   \"На среща в Министерски съвет беше отправена молба за използване на водопреносната мрежа на София, по която да преминат допълнителни количества вода от водосбора на язовир „Белмекен“ за . В момента такава техническа възможност не съществува, тъй като водоснабдителните системите на София и не са свързани.\r\nВодоснабдяването на София се осъществя от язовир „Искър“ (75%) и язовир „Бели Искър“ (25%). Един от източниците на захранване на язовир „Бели Искър“ е яз. „Белмекен“. Предложението е за пренасочване на допълнителни 600 хил. кубика месечно от водосбора на яз. „Белмекен“, които да  бъдат отведени през софийски магистрален водопровод  до резервоар „Мало Бучино - нов“ и от там по 13-километрово ново трасе до водопроводната система на Перник.  Това предложение може да стане факт единствено след решение на Столичния общински съвет (СОС). За тази цел поисках от правителството и кмета на  още в понеделник да представят цялата налична информация по предложението на разширено заседание на комисията по инженерна инфраструктура на СОС.\r\nМоята категорична позиция, която защитих пред правителството, кмета и областния управител на е, че това предложение ще бъде внесено за обсъждане в Столичния общински съвет единствено при 100% гаранции за водоснабдяването на София.   Към днешна дата водоснабдяването на София е осигурено напълно за години напред от съществуващите водни количества в яз. „Искър“ и яз. „Бели Искър“ към момента. За водоснабдяването на София годишно са необходими около 140 млн. кубика вода (12 млн. кубика на месец). В яз. „Искър“ са налични 465 млн. кубика вода, а в яз. „Бели Искър“ - 9 млн. кубика вода.    Поискала съм в предложението на държавата, което официално ще бъде изпратено до мен и до общинския съвет, да бъдат включени гаранции за възмездно осигуряване на допълнителните количества от водосбора на яз. „Белмекен“ и  монтиране на спирателен механизъм преди изхода на резервоар „Мало Бучино – нов“, така че и при най-малък дисбаланс във на София подаването към ще бъде спряно. Финансирането на всички допълнителни дейности може да бъде единствено от държавния бюджет.\r\nБез което и да е от тези условия аз лично няма да подкрепя разглеждане на предложението от Столичния общински съвет. Без пълни гаранции за водния баланс на София и осигуряване на водоснабдяването на софиянци такова предложение няма да бъде подкрепено.\r\nДопълнително съм възложила на дружеството „Софийска вода“ да предостави пълен анализ на техническите параметри на магистралния водопровод, по който се обсъжда да бъдат доставяни допълнителните количества вода от водосбора на яз. „Белмекен“ до Перник. Цялата информация за техническите възможности и актуалното състояние на водните запаси на София ще бъде предоставена публично и на Столичния общински съвет, който единствено може да одобри предложението в помощ на разрешаване на водната криза в Перник.   Настоях пред правителството с това решение да поеме ангажименти и за още два важни обекта за София. Първият - ремонт на стената на яз. „Бели Искър“ да започне още тази година. Вторият - изграждане на ново трасе от яз. „Огняново“ до водопреносната система на София като резервен водоизточник за питейна вода за столицата в дългосрочен план с оглед на климатичните промени.\" ", "date": "2020.01.18", "title": "Йорданка Фандъкова: Ако водата в София намалее, спираме крана за Перник "}
{"url": "https://www.actualno.com/society/myj-pochina-sled-uslojnenija-ot-svinski-grip-v-smoljan-news_1425207.html", "text": "      Жертва на така наречения \"свински грип\" в Смолян. Починал е един от пациентите, заразени с щама H1N1, съобщиха от многопрофилната болница в града.      Починалият е 51-годишен мъж от село Борино, който получил тежки белодробни усложнения. Пациентът бе настанен в интензивно отделение в смолянската болница в тежко състояние с вирусна пневмония и в продължение на дни беше на командно дишане, съобщи БТВ.   Изследвания в референтна лаборатория потвърдиха, че става дума за щама H1N1, известен като свински грип.\r\nОще два доказани случая на свински грип са регистрирани в смолянската болница7- годишно дете, което оздравя и 37-годишна жена, чието състояние се подобрява.   ", "date": "2020.01.18", "title": "Мъж почина след усложнения от свински грип в Смолян  "}
{"url": "https://www.actualno.com/society/novinite-naj-vajnoto-za-denja-18-januari-news_1425204.html", "text": "      Редакционният екип на ви представя най-важните новини за изминалия ден, 18 януари.       Правителството предлага като изход от водната криза в градът да получава вода от София – от яз. „Белмекен“. Това беше съобщено след среща в Министерския съвет, свикана от премиера Бойко Борисов. За целта разрешение трябва да даде Столичния общински съвет (СОС), защото ще използва водопреносната мрежа на София. След това ще започне изграждане на байпасово съоръжение от Мало Бучино към Перник. Строителството вероятно ще отнеме около 35-40 дни. Това стана ясно на извънредна среща при премиера за водната криза в Перник.   Прокуратурата в Бургас е започнала разследване заради 20 тона пластмасови отпадъци от Италия, доставени в контейнери на пристанището. Производството е за нелегален внос. Пратката е пристигнала на бургаското пристанище на 5 септември миналата година. Бил ѝ е определен режим за временно складиране в рамките на 90 дни. По документи стоката е била декларирана като пластмасови отпадъци и каучук. От съобщението не става ясно как разследващите са стигнали точно до тази пратка. Досега е установен пътят ѝ, както и разминавания между деклариран и реално получен товар. \"Изпращач на контейнерите е италианското дружество \"Дентиче панталеоне\" със седалище Авелино, Италия. Получател на товара е българското търговско дружество \"Блацион\" ООД, със седалище и адрес на управление в гр. София. Негов управител е Блаже Игнатовски – гражданин на Република Северна Македония\", съобщават от държавното обвинение. Сериозно повишение на случаите на заболели от хепатит в цялата страна. Министерството на здравеопазването обяви епидемични взривове в областите Стара Загора и Хасково. В инфекциозното отделение в Хасково са настанени повечето болни с хепатит А, повечето от тях - деца. Само за последните няколко дни броят на болните в областите Стара Загора и Хасково вече е над 30.     Отделението по \"Хематология\" в УМБАЛ-Бургас преустанови работа заради липса на специалисти, които да работят в него. Още през ноември миналата година пациенти с хематологични диагнози не се обслужват. Това съобщиха от болницата, а повод за съобщението е сигнал на омбудсмана на Бургаска област, който сигнализира медиите и институциите и апелира за спешно разрешаване на проблема. Черноморската скумрия, която се срещаше в Черно море, вече я няма, защото популацията й се е изчерпала. Това каза в интервю за БГНЕС хидробиологът и ихтиолог Пенчо Пандъков, който е и част от Сдружение „Балканка“. Освен скумрията са изчезнали и два вида есетри, които са се срещали в р. Дунав, посочва хидробиологът и подчертава, че наред с тези видове има и такива, които са застрашени от изчезване. ", "date": "2020.01.18", "title": "Новините: Най-важното за деня, 18 януари"}
{"url": "https://www.actualno.com/analysis/kakvi-sa-ochakvanijata-kym-novija-prezident-na-hyrvatija-news_1425083.html", "text": "      Новоизбраният президент на Хърватия Зоран Миланович ще води политика на укрепване на отношенията с ЕС и приемане на страната в Шенген. В същото време ще работи и за развитие на отношенията с Русия, смята хърватският аналитик и дългогодишен редактор на списание „Политическа мисъл” (Politicka misao) д-р Деян Йович.      Кандидатът на опозиционната Социалдемократическа партия (СДП) и бивш премиер на Хърватия Зоран Миланович победи на балотажа на президентските избори на 5 януари. Церемонията по встъпването в длъжност ще се състои на 18 февруари в Загреб в тесен кръг.   Според Йович, позицията на президента не е основна в политическата система на Хърватия, „което е видно от начина, по който се планира инаугурацията”.\r\nМиланович има сериозен опит в ръководството на държавата като министър-председател в периода 2011 – 2016 г., спечели убедително и президентските избори.  Хърватското общество иска промени в структурата на политическата система, но не радикални, както предлагаха някои от кандидат-президентите.\r\nИзборът на Миланович предполага необходимо сътрудничество между президента и премиера Андрей Пленкович, тъй като двамата са представители на различни партии, смята политологът.   В хода на предизборната си кампания и след това Миланович обеща, че ще бъде президент – центрист и няма на провежда идеологизирана политика, а ще действа прагматично.    „Очаквам той да работи добре с премиера по въпросите на външната политика, където имат сходство на вижданията и целите. И двамата са ориентирани към по-нататъшна интеграция на Хърватия в европейските структури, Шенген и еврозоната. По въпроса за преминаването в евро, Миланович е по-скептичен от премиера, но стремежът към включване в шенгенското пространство е общ”, подчертава Йович.\r\nСпоред анализатора, президентът, за разлика от своята предшественичка, се отнася скептично към „Инициативата за трите морета” (Балтийско – Адриатическо-Черноморско сътрудничество на държавите от ЕС, т.нар. Триморие – бел.ред.).\r\nМиланович обяви, че за Хърватия е приоритет подобряване на отношенията със съседна Словения, сближаване с нея и с Австрия и в по-малка степен, обвързване на Хърватия със САЩ.   Що се отнася до Русия, вероятно Миланович ще приеме поканата на руския президент Владимир Путин и ще отиде в Москва за честванията на 9-ти май. Това показва, че новият президент е заинтересован от разширяване на хърватската външна политика не само в рамките на ЕС, но и по отношение на Русия и други държави, обобщава д-р Деян Йович. ", "date": "2020.01.18", "title": "Какви са очакванията към новия президент на Хърватия "}
{"url": "https://www.actualno.com/balkani/turski-hakeri-atakuvaha-grycki-pravitelstveni-sajtove-news_1425037.html", "text": "      Турски хакери удариха редица правителствени сайтове на Гърция, съобщи изданието iefimerida.gr. „Превзети” бяха страниците на Националната разузнавателна служба NIS, на външното и финансово министерства, на парламента, атинската борса, предаде БГНЕС.      Атака е извършена от група турски хакери, известна с наименованието \"Anka Neferler. Тя обяви във Facebook, че е хакнала страниците. Нападението е отговор на позицията на Атина и на гръцките заплахи спрямо Турция, казва се в нейното изявление.   Сайтовете на засегнатите министерства и служби дълго време не се отваряха. По-късно правителствените сайтове възобновиха работа. ", "date": "2020.01.18", "title": "Турски хакери атакуваха гръцки правителствени сайтове "}
{"url": "https://www.actualno.com/curious/3-te-zodii-lubimci-na-zvezdite-prez-2020-news_1424898.html", "text": "                      Областите от живота, в които Телецът има особено късмет през 2020 г., са творчеството и любовта. Стратегията настоятелно съветва представителите на тази зодия да се насладят изцяло на положителното, отдавайки се на притесненията. Личните взаимоотношения ще бъдат повече от добри. Тези, които са раздвоени, ще намерят пълна хармония със своята сродна душа. За самотните е препоръчително да се подготвят за обещаващи запознанства. Творчеството на Телеца е тясно свързано с бизнеса. Вероятно ще се появи идея, която може да е рентабилно реализирана. Слабата точка е здравето. Внимавайте и се грижете за нервите.         Висшите сили са подготвили великолепен подарък за нерешителните Раци - смелост и самочувствие. Периодът на объркване и съмнение ще остане в 2019 г. Приоритетно приятните промени ще се отразят на кариерата. В други области на живота се очакват стабилност и ред. Просто внимавайте с финансите. Не губете веднага всичко, което щедро изливат небесните закрилници. Внимателно обмислете плана на разходите, като не забравяте да оставите някой „запас“ за по-късно.  2020 г. е време Скорпионите да подобрят настоящето, което ще осигури богатство в бъдеще. Необходимо е само да изберете посока за развитие. На новия етап звездите ще помогнат по всякакъв начин, ще осигурят идеи, финансови възможности и жизненост. Неочаквани пречки могат да бъдат създадени от близки хора, които изискват внимание и настойничество. Не забравяйте за роднини и близки! Опитайте се да им отделите достатъчно време, за да избегнете семейни неприятности. Най-търпеливата съдба ще бъде наградена с интересни познанства и пътувания.\r\n3-те , маркирани със знака на звездите през 2020 г., определено имат късмет! За тези, които не са в списъка, не трябва да се отчайват. Хванете късмет за опашката, със сигурност ще има шансове!       ", "date": "2020.01.18", "title": "3-те зодии любимци на звездите през 2020"}
{"url": "https://www.actualno.com/tips/naj-dobrite-prognozi-za-anglijskata-vissha-liga-v-sybota-news_1425144.html", "text": "      След една от най-дългите паузи в последните месеци в (цяла седмица), в събота следобед стартира поредният кръг от най-интересното първенство, а нашият типстърски екип е приготвил няколко много интересни за съботните мачове - ето кои са те:       Уотфорд – Тотнъм, събота, 14,30 часа С оглед представянето на Тотнъм след назначението на Жозе Моуриньо, не мисля, че те ще допуснат загуба при визитата си на Уотфорд. „Стършелите”, от своя страна, са също с нов треньор – Найджъл Пиърсън, който се справя великолепно, откак е начело, но също не мисля, че домакините ще загубят. Прогноза : 1Х – 1,61 коефициент   Саутхемптън – Уулвърхемптън, 17,00 часа, събота Саутхемптън има само една загуба при последните си шест домакинства, а също така няма загуба в последните си две срещу с Уулвс. Същевременно „светците” нямат поражение в последните си шест мача, докато „вълците” са доста изморени. Прогноза : Победа за Саутхемптън – 2,40 коефициент.      Арсенал – Шефийлд Юнайтед, събота, 17;00 часа След като загуби само от Ливърпул и Манчестър Сити като гост, Шефийлд Юнайтед се цели в пореден скалп, този път на Арсенал в Лондон. Арсенал, обаче, се подобрява при Микел Артета, откак пое „артилеристите” и считам, че „остриетата” могат да се доберат до равенството. Прогноза : Равенство – 3,60 коефициент. Брайтън – Астън Вила, събота, 17:00 часа    Брайтън е непредсказуем през този сезон, което ме навежда на мисълта за равенство. Астън Вила трябва да печели точки, за да се опита да запази елитния си статут, но в последно време хич не му се получава. „Чайките” играят привлекателен футбол, но смятам, че на „ЕймЕкс” ще видим равенство. Прогноза : Равенство – 4,20 коефициент. Нюкасъл – Челси, събота, 19,30 часа Челси има пет победи в последните си шест мача с Нюкасъл, докато „джордитата се провалиха да спечелях всеки един от последните си пет мача във всички надпревари. Борбата за Топ 4 за тима на Франк Лампард ще е зловеща, а тези три точки са жизненоважни за столичани. Прогноза : Победа за Челси – 1,53 коефициент. Уест Хем – Евертън, събота, 17,00 часа Коефициентът, който се предлага за победа на Евертън изглежда добър. Те се подобряват в последно време след назначаването на Карло Анчелоти. Уест Хем пък загуби четири от последните си пет мача у дома и смятам, че „карамелите” са по-класният отбор, който ще стигне до успеха в столицата.\r\nПрогноза: Победа за Евертън – 2,50 коефициент.    Бърнли – Лестър, неделя, 16,00 часа Лестър е един от най-добрите отбори в лигата досега през сезона, след като е загубил само три мача от 11 като гост в първенството. Отборът на Бърнли не би трябвало да представлява проблем за хората на Брендън Роджърс, след като е загубил и последните си четири мача във Висшата лига. Прогноза : Победа за Лестър – 1,88 коефициент. Норич – Борнемут, събота, 17,00 часа Борещите се за оцеляване в елита на Англия Норич и Борнемут си дават спор в мач от 23-ия кръг на Англия. Защитите на двата тима са потресаващи, което навежда и на факта за състоянието им в класирането. Смятам, че на „Кероу Роуд” ще станем свидетели на много голове, като опцията над 2,5 попадения изглежда страхотна.    Над 2,5 гола – 1,90 коефициент. Манчестър Сити – Кристъл Палас, събота, 17:00 часа Шампионът Ман Сити посреща Кристъл Палас в пореден мач от елита на Англия. Лондонските „орли” винаги успяват да затруднят този си опонент, който обаче тук не вярвам да сбърка и ще вземе победата. Все пак Палас е способен да реализира гол при визитата на „Етихад” и смятам, че ще го направи, за да излезе гол/гол мачът. Прогноза : гол/гол – 2,37.  ", "date": "2020.01.18", "title": "Най-добрите прогнози за английската Висша лига в събота"}
{"url": "https://www.actualno.com/crime/myj-se-samoubi-sled-kato-se-zapali-v-kolata-si-news_1425145.html", "text": "      32-годишен асеновградчанин се самозапали в колата си рано тази сутрин на пътя между селата Лясково и Яврово над Асеновата крепост, съобщиха от пресцентъра на полицията в Асеновград.      Сигнал за случая е подаден в 07:20 часа сутринта на спешния телефон 112 от 46-годишен ловджия, който пътувал по пътя за село Яврово.   На отбивката край пътя мъжът видял лек автомобил, от който излизал дим. Човекът спрял, за да помогне, но в същия момент предната врата се отворила и от мястото на шофьора излязъл мъж, който веднага пламнал. Ловджията се опитал да го загаси с пожарогасител, но мъжът починал от изгарянията.\r\nНа мястото пристигнал екип на полицията, който само установил смъртта. От пресцентъра на Дирекцията на полицията в Асеновград съобщават, че това е 32-годишен асеновградчанин, работил като охранител и със сигурност става дума за самоубийство.  Образувано е досъдебно производство за склоняване към самоубийство, отбелязват от пресцентъра. ", "date": "2020.01.18", "title": "Мъж се самоуби, след като се запали в колата си "}
{"url": "https://www.actualno.com/politics/hero-mustafa-imate-vpechatljavashti-rezultati-v-turizma-news_1425119.html", "text": "      \"Работим активно, за да продължим ползотворното сътрудничество на Министерството на туризма и посолството на в духа на отличните отношения между двете страни. Туризмът е сред приоритетните области, които могат да насърчат и разширят това партньорство. За секторът е изключително важен, защото генерира приблизително 12% от БВП и 11% от общата заетост в страната.\" Това заяви министърът на туризма Николина Ангелкова на работна среща с посланика на у нас Н.Пр. Херо Мустафа, съобщиха от пресцентъра на министерството на външните работи.      Министър Ангелкова даде примери от националната статистика, които доказват, че въпреки предизвикателствата пред туристическата индустрия през 2019 г. отрасълът продължава да показва устойчиви резултати. За първите 11 месеца на отминалата година са осъществени над 8,8 млн. чуждестранни туристически посещения в , което е символично понижение от 0,02% в сравнение със същия период на рекордната в отрасъла 2018-а.   От 2015 г. досега входящият туризъм в отчита 31 на сто увеличение при визитите и 34% ръст при приходите, подчерта тя и изтъкна, че пазар е сред водещите 20 в класацията за чуждестранни посещения у нас. За периода януари-ноември 2019 г. посрещнахме над 101 хил. американски туристи, което е увеличение с 8,5% в сравнение със същия интервал на 2018 г. е известна сред  гостите от като дестинация за културен, природен и екотуризъм. Комбинираните туристически продукти имат голям потенциал, защото гражданите на предпочитат да съчетават максимален брой забележителности и услуги в едно пътуване. Входящият туризъм от към от 2014 г. до ноември 2019 г. отчита общо увеличение над 30%, информира министърът.\r\n\"Страната ни има много още какво още да покаже като целогодишна дестинация на посетителите отвъд Океана освен морския и зимния си туризъм. Тя предлага изключително разнообразни възможности за пътешествия и активен отдих - културно-исторически турове, балнео- и СПА услуги с международно качество, отличен голф туризъм, кулинарно-винени дегустации и пр. Трети сме в Европа по брой разкрити артефакти и втори по богатство от минерални извори - над 1600\", посочи министър Ангелкова.  Тя изтъкна също, че полагаме последователни усилия да създадем оптимални условия за работа на туристическия бизнес и за привличане на повече инвеститори. Основната ни цел е  намаляване на административната тежест и дигитализацията на сектора. Доказателство е въведената от туристическата администрация лицева идентификация при предоставяне на административни услуги, което може да се осъществи от всяка точка на света за броени минути.\r\nПрез май 2019 г. съвместно с посолството на Министерството на туризма организира първия у нас форум за туризъм България-САЩ. Бихме искали да надградим тези инициативи, като организираме инвестиционни турове. Страната ни предлага благоприятни условия за инвестиции в сектора. Световноизвестни марки в хотелиерството като Hyatt, Marriot и др. правят вече сериозни инвестиции у нас. Големи делови форуми, които министерството инициира, насърчават този интерес. През 2019 г. организирахме международна конференция за устойчиви инвестиции в туризма в курорта Слънчев бряг с над 300 участници. Предстои през месец май тази година да се проведе второто му издание и ще се радвам да присъствате на него, отправи покана министър Ангелкова към посланика на САЩ.   Това ще е продължение на партньорските и маркетинговите стъпки, които реализираме за по-активното присъствие на на американския пазар. През 2017 г. стартирахме маркетингова кампания в - на дигитални екрани, превозни средства и локации във Вашингтон, окръг Колумбия, Лос Анджелис, Калифорния, Филаделфия, Пенсилвания, Бостън, Масачузетс. Тази година Министерството на туризма ще стартира интегрирана рекламна и дигитална кампания, насочена отново към САЩ. Ще бъдат включени поне четири онлайн комуникационни канала - Facebook, YouTube, Twitter, Instagram и други социални мрежи, както и журналистически турове, посещения на блогъри, влогъри, инфлуенсъри.    Н.Пр. Херо Мустафа изрази увереност, че двете държави ще могат да работят много добре заедно. Туризмът е връзката между нас, заяви тя и препоръча сред приоритетите в отрасъла да е сътрудничеството със световни издания за активно популяризиране на страната ни.  Посланикът на поздрави министър Ангелкова за работата и впечатляващите резултати в туризма и сподели, че е готова за още по-тясно сътрудничество. ", "date": "2020.01.18", "title": "Херо Мустафа: Имате впечатляващи резултати в туризма"}
{"url": "https://www.actualno.com/america/otkriha-prichinata-za-izchezvaneto-na-dinozavrite-news_1425142.html", "text": "      Гигантски метеорит, а не вулканична активност е причината за изчезването на динозаврите. До този извод са достигнали палеоклиматолози от Йейлския университет, съобщава порталът „Phys.org”.      Голяма част от учените смятат, че причината за масовото изчезване на различни видове животни, включително динозаври, е огромен астероид, врязал се в Земята преди 66 милиона години.   Съществува и друга версия, според която измирането е причинено от масово изригване на вулкани в региона на Деканските капани на територията на днешна Индия.\r\nУчените се опитали да установят точното време на мащабното изхвърляне на вулканичен газ, което съпровожда изригването на вулкани. За целта сравнили глобалното изменение на температурата и данните от анализа на изотопите на въглерод, открити в морски вкаменелости, с модели на климатичен ефект.  Оказало се, че голяма част от въглероден двуокис е попаднал в атмосферата много преди сблъсъка с метеорита. Вулканичната активност в късната Креда е предизвикала постепенно глобално повишаване на температурата с около 2 градуса, но не и масово измиране. Някои видове животни са мигрирали към Северния и Южния полюси, но са се върнали много преди сблъсъка с астероида.\r\nСъответно, единствената причина за изчезването на динозаврите би могла да бъде удар на метеорит.   Палеоклиматолозите допускат възможността да са сгрешили и са готови да преразгледат заключенията си при наличието на съществени доказателства.    По-рано археолози анализираха почвени образци от най-древния кратер Чиксулуб на полуостров Юкатан и моделираха първите часове след падането на астероида, който заличил 75 % от животинския свят на Земята.\r\nСпоред тях, астероид с диаметър 10 км, навлязъл в земната атмосфера със скорост от почти 25 километра в секунда, може да създаде взрив, чиято мощност е несравнима със световните запаси от ядрено оръжие. ", "date": "2020.01.18", "title": "Откриха причината за изчезването на динозаврите "}
{"url": "https://www.actualno.com/society/goljama-avarija-ostavi-tri-naseleni-mesta-v-svishtov-bez-voda-news_1425149.html", "text": "      Голяма авария остави без вода Свищов, съобщават от общината.      Повредата е възникнала на магистралния водопровод към града и ограничава водоподаването в село Вардим, Свищов и село Царевец.   От общината посочват, че екипите на ВиК - Район Свищов са на терен и съвместно с екипи на ВиК \"Йовковци\" - Велико Търново ще направят всичко възможно аварията да бъде отстранена.\r\nПрипомняме, че Свищов е поредният град, останал на сухо заради авария на ВиК мрежата.  Преди дни Шумен и още три села (Белокопитово, Дибич и Панайот Волов) останаха без вода два дни заради аварии по довеждащия водопровод. ", "date": "2020.01.18", "title": "Голяма авария остави три населени места в Свищов без вода  "}
{"url": "https://www.actualno.com/burgas/zatvoriha-otdelenieto-po-hematologija-v-umbal-burgas-news_1425107.html", "text": "      Отделението по \"Хематология\" в УМБАЛ-Бургас преустанови работа заради липса на специалисти, които да работят в него.      Още през ноември миналата година пациенти с хематологични диагнози не се обслужват. Това съобщиха от болницата, а повод за съобщението е сигнал на омбудсмана на Бургаска област, който сигнализира медиите и институциите и апелира за спешно разрешаване на проблема.   От болницата обясняват, че след кончината на единствения специалист-хематолог, са били провеждани разговори с няколко специалисти в тази област, но нито един от тях не се е съгласил да започне работа в болницата и така да се възстанови работата на отделението, предаде БГНЕС.\r\nСпециалистите-хематолози в Бургаско са петима, защото специалността е рядко срещана. Нито един от тях не е съгласен да започне работа в отделението.  С  някои от тях разговор е провеждан повече от веднъж, посочиха от пресслужбата на УМБАЛ. От там отбелязаха, че за проблема са информирани с писма Министерството на здравеопазването /МЗ/, Здравната каса и Българското медицинско сдружение по хематология.\r\nЗа да бъде решен поне временно проблемът, от болницата са поискали разрешение от МЗ и НЗОК, процедурите по кръвопреливане в болницата да се провеждат без специалист-хематолог на щат, а под надзора на такъв специалист, но на граждански договор.   Отделението разполага с необходимата апаратура и ако получим разрешение, имаме готовност да назначим специалист на граждански договор веднага, добавиха от болницата.      ", "date": "2020.01.18", "title": "Затвориха отделението по хематология в УМБАЛ-Бургас"}
{"url": "https://www.actualno.com/sofia/njama-previshenie-na-finite-prahovi-chastici-v-sofija-news_1425113.html", "text": "      Няма превишение на фините прахови частици в столицата. Това каза кметът на София Йорданка Фандъкова по време на брифинг в Министерски съвет, предаде Агенция „Фокус“. Тя припомни, че в реално време има няколко механизма, по които се следи.      „От 00.00 ч. през нощта до сега няма превишение на нито една от станциите. Говорим за средно денонощно. Ние следим, имаме механизъм, който при необходимост можем да задействаме“, заяви още Фандъкова.    ", "date": "2020.01.18", "title": "Няма превишение на фините прахови частици в София"}
{"url": "https://www.actualno.com/starazagora/v-stara-zagora-se-provejda-mejdunaroden-turnir-po-shahmat-news_1425124.html", "text": "      Над 130 участници и утре участват в шестото издание на Международния шахматен турнир „Купа Траяна“. Домакините от шахматен клуб „Траяна - 2011“, които са организатори на надпреварата, се представят с 22-ма състезатели.      Напредналите деца от цялата страна, които ще мерят сили са повече от 100. Останалите участници са младежи и възрастни, сред които има национални и международни майстори. 26 клуба са със свои състезатели за старозагорския турнир, които освен българската представят и руската, френската, македонската и гръцката федерации.   В състезанието се играят шест кръга по Швейцарската система при класическа контрола за игра - за една партия всеки състезател разполага с време за мислене от един час и 30 секунди добавка на всеки ход. „Купа Траяна“е валиден за световната ранглиста на Международната шахматна федерация ФИДЕ.\r\nНаграждаването ще е в неделя около 18 часа.   ", "date": "2020.01.18", "title": "В Стара Загора се провежда международен турнир по шахмат "}
{"url": "https://www.actualno.com/europe/merkel-pozdravi-novija-ruski-premier-za-vstypvaneto-mu-v-dlyjnost-news_1425138.html", "text": "      Германският канцлер Ангела Меркел поздрави по повод встъпването му в длъжност като министър-председател на Русия, предава РИА Новости.      „Сърдечно ви поздравявам за поемането на длъжността министър-председател на Руската федерация. Връзките между нашите страни-лични, граждански, културни, икономически и политически, са основата на нашите двустранни отношения“, каза Меркел в поздравителната телеграма.   „Правителството на ФРГ е заинтересовано да развие тези връзки. С надежда очакваме да работим с вашето правителство за тази цел. Пожелаваме ви успех в предстоящите задачи“, се казва в съобщението. ", "date": "2020.01.18", "title": "Меркел поздрави новия руски премиер за встъпването му в длъжност"}
{"url": "https://www.actualno.com/travel/konnijat-tramvaj-na-avstralija-snimki-news_427334.html", "text": "        Този вид трамвай обслужва туристите на Южна Австралия всеки ден, през цялата година, и се е съхранил на много малко места в света. Конният трамвай на Виктор Харбър използва четиринадесет коня Клайдсдейл, на ротационен принцип, които дърпат по един “компактен” вагон с капацитет от петдесет души. Всяко от животните поема две смени в седмицата, за да не се преуморява.           Намиращият се наблизо Гранитен остров, допълва приятното пътуване с конния трамвай. Той също е превърнат в туристическа атракция, където любителите на животни могат да видят малки пингвини в естествената им среда. Изграден е и център за обслужване на интересните животни, а за туристите са на разположение бистро и магазинче за сувенири. Задължително посетителите трябва да използват услугите на професионален гид, защото има изисквания за минимално разстояние между тях и животните, ограничения относно снимачната техника, както и забрана за допускане на кучета и котки. Този вид обиколка се предлага от 1991г. и се извършва седем дни в седмицата. Обиколката е любима на всички посетители и започва веднага след падането на мрака. Групите са съставени от малко участници и са водени от тренирани водачи, които да представят малките пингвини, които излизат на брега, след края на деня, и се придвижват към дупките си. Там те демонстрират типично поведение, в зависимост от сезона, което може да включи хранене на малките, оформяне на гнездо и издаване на специфични звуци. Водачите, през това време, разказват за биологията, поведението и адаптацията на тези харизматични обитатели.          Ограниченията по време на относително близкия контакт с пингвините, са наложени заради посетителите, които не наемат водач и смущават малките обитатели. Хората използват много силни светкавици и фенерчета с бяла светлина, които влизат в контакт със зрението на пингвините и те изпадат в дезориентация. Приближаването на по-малко от 5м., както и допира до дупките, яйцата или самите малки животни, им причинява много силен стрес. Има и случаи, в които вандали ги пребиват или изоставят ранени. Гранитният остров е дом на около 150 малки пингвина.    ", "date": "2020.01.18", "title": "Конният трамвай на Австралия (СНИМКИ)"}
{"url": "https://www.actualno.com/society/sofija-se-vkluchi-v-mejdunaroden-protest-v-zashtita-na-pravata-na-jenite-news_1425139.html", "text": "      Столичани се включиха в глобалната инициатива Women’s March Global, която иска равни права за жените, като излязоха на мирен протест на бул. „Витоша“ откъм „Патриарх Евтимий“.      Организатор на инициативата у нас е Българската организация на Студентското общество за равенство към Софийския университет, предаде БГНЕС.   “Този протест се организира всяка година откакто Доналд Тръмп е президент като протест срещу това, което той представлява. Като символ на сексизма, расизма и на всички тези тенденции, които се засилват.\r\nТемата на събитието тази година е „Телесната автономия“, т.е. правото на жените да разполагат със собствените си тела що се отнася до право на аборт, що се отнася до съгласие за секс, и всички видове съгласие и всички видове вмешателство в техните тела“, каза пред БГНЕС организаторът на проявата в София Стойо Тетевенски и подчерта, че огромните проблеми у нас са сексизмът и насилието, които са на всички нива в обществото, дори и на политическо.  Борещите се за правата на жените излязоха с различни лозунги, сред които „Късата пола не означава „Да“!“; „Край на половата дискриминация“; „Отглеждането на деца е отговорност на всички“ и др. Освен да изразят подкрепата си към правата на жените, демонстрантите разговарят и с минувачите по темите за равенството на половете, достойното възнаграждение на труда на жените и възможността те да се развиват.\r\n„Имаме жени, които са жертва на трафик, жертва на икономическа експлоатация, в райони, в които има монопол на работодатели, жертви са на тормоз в работа, в къщи и на улицата. Всяка трета жена е жертва на насилие в къщи. Този проблем трябва да се припознае като обществен, а не като индивидуален на някои жени“, посочи Тетевенски проблемите, пред които е изправена съвременната жена.   Попитан дали еманципацията не е в основата на част от проблемите, организаторът каза, че не тя е врагът.    „Еманципацията на жената означава да поставим мъжете и жените на равна основа в обществото, а не означава жените да мразят мъжете. Това, което е страшно, е да продължаваме да виждаме огромно неравенство в обществото и да продължаваме да припознаваме грешните виновници за това.\r\nЗаради студеното време хората, които подкрепиха каузата, бяха малцина. ", "date": "2020.01.18", "title": "София се включи в международен протест в защита на правата на жените "}
{"url": "https://www.actualno.com/america/snejna-burja-otmeni-stotici-poleti-v-chikago-news_1425058.html", "text": "      Над 830 полета бяха отменени на летищата в Чикаго на 17 януари заради снежна буря, съобщиха летищните власти в града.      Около 470 полета са задържани на летищата \"О'Хара\" и \"Мидуэй\". Пътниците са посъветвани да проверят ситуацията в компаниите.   Силният сняг започна да вали в Чикаго през деня в петък. Очаква се през нощта в събота снежната покривка да стигне 12,5 сантиметра, съобщи национална метеослужба в Twitter. Тя също предупреждава за пориви на вятъра до 13,5 метра в секунда. ", "date": "2020.01.18", "title": "Снежна буря отмени стотици полети в Чикаго "}
{"url": "https://www.actualno.com/society/njakolko-vida-riba-sa-izcheznali-ot-bylgarija-news_1425110.html", "text": "      Черноморската скумрия, която се срещаше в Черно море, вече я няма, защото популацията й се е изчерпала. Това каза в интервю за БГНЕС хидробиологът и ихтиолог Пенчо Пандъков, който е и част от Сдружение „Балканка“. Освен  скумрията са изчезнали и два вида есетри, които са се срещали в р. Дунав, посочва хидробиологът и подчертава, че наред с тези видове има и такива, които са застрашени от изчезване.      „От 6 вида есетри в р. Дунав -  два са изчезнали вече, три са критично застрашени и едив вид е само застрашен. Това са еволюционно най-старите и атрактивни риби. А от гледна точка на сторанския риболов и едни от най-ценните. От тях се добива скъпо струващият черен хайвер“, обяснява Пандъков.   Пред сериозна заплаха е и оцеляването на змиорката.\r\n„Тя е проблематична, защото не може да достигне местата, където отрастват младите. Тя се размножава в Саргасово море, близо до бреговете на Латинска Америка. Водните течения докарват ларвите до Европа и от там те навлизат по нашите реки и крайречни езера, където трябва да отраснат. Такова беше Стралджанското блато, което вече е пресушено, то беше най-голямото вътрешно блато в страната. Основният вид, който е бил ловен при промишления риболов е била змиорката. По р. Янтра тя е стигала до В. Търново като в крайречните влажни зони на Янтра са били основно доминиращи, вече е изчезнала от там“, допълва той.  По думите му същите проблеми имаме с типичните обитатели на чистите реки, некоригираните реки и там където няма ВЕЦ-ове, такива са Балканската кротушка, двата вида гулеши, щипоците – балкански, български,  голям и обикновени щипок.\r\nГлавната причина за измирането на видовете е изчезването на местообитанията им, в следствие на построяване на ВЕЦ, корекции на реки и замърсяване на водите.   „Имаме особен проблем с опазването на рибите, особено с мигриращите групи риби. Блокирали сме голяма част от техните миграционни коридори и това възпрепятства тези видове да достигат до местата, където се размножават или хранят.  Най-моного страдат миногите, които са почти изчезнали. Има само единични свидетлства от последните 30 г. от река Дунав, като става дума за  индивиди, които са размножени в румънски или сръбни реки“, казва в заключение Пандъков.    И добавя,  че про ибследването на яз. Пчелина са установири, че на 5 км. под малката водно-електрическа централа всички риби са изтровени от дейността на съоръжентието. Преди построяването на ВЕЦ-а там е имало струмския гулеш, който е типичен за р. Струма и Места. ", "date": "2020.01.18", "title": "Няколко вида риба са изчезнали от България "}
{"url": "https://www.actualno.com/celebrate/praznuvame-atanasovden-news_1425015.html", "text": "      Атанасовден е християнски и народен празник, на който се почита паметта на Свети Атанасий Велики. Българската православна църква го отбелязва на 18 януари.      Именици са Атанас, Атанаска, Наско, Нася, Ася, Настя, Таньо, Живко, Живка, Тина, Нанси.   Православна църква посвещава на св. Атанасий Велики, роден през 295 г. На 23-годишна възраст той е ръкоположен за дякон и участва в Никейския Вселенски събор. Пет години след това Атанасий придобива епископски сан. Като архиепископ на гр. Александрия той се включва активно в борбата срещу арианската ерес в християнството. Умира на 2 май 373 г. Народни вярвания   В народните вярвания Свети Атанас е представен като властелин на снеговете и ледовете. Счита се, че от този ден нататък зимата започва да си отива. Облечен с копринена риза, той отива в планината на своя бял кон и се провиква: „Иди си, зимо, идвай, лято!“ Затова и празникът е известен като „Среди зима“. Почитане    Атанасовден, както и Антоновден, се почита като патронен празник на ковачи, железари, ножари и налбанти, а заедно с това и като празник за умилостивяване на чумата, шарката и синята пъпка (антракс). За умилостивяване на шарките се пекат питки, които се надупчват с вилица, за да не се „надупчат“ децата от шарка. Жените спазват същите забрани, които характеризират Антоновден. На Атанасовден в Тракия се заколва черно пиле или кокошка, което се приготвя с ориз и се раздава на съседи и близки против болести. Перата се запазват, защото се вярва, че притежават лечебна сила. В някои райони на страната моми и ергени излизат на поляните, връзват люлки, пеят, играят хора.     ", "date": "2020.01.18", "title": "Празнуваме Атанасовден!"}
{"url": "https://www.actualno.com/society/prognoza-za-vremeto-18-januari-sybota-news_1425017.html", "text": "      Днес в равнинната част от страната, по поречията и в котловините ще се задържи с мъгла или ниска облачност. Това съобщи за Агенция \"Фокус\" Боряна Маркова, дежурен синоптик в Националния институт по метеорология и хидрология (НИМХ). След обяд ще има временни подобрения на видимостта. Над планинските райони през деня ще преобладава слънчево време. Ще духа слаб източен вятър, в източните райони до умерен - от североизток. Минималните температури ще са предимно между минус 6° и минус 1°, по-високи - по морския бряг. Максималните ще са между минус 2° и 3°, на места в Югоизточна и по морското крайбрежие - до 8-9°. Атмосферното налягане бавно ще се понижава, но ще остане по-високо от средното за месеца.      Над Черноморието облачността ще е значителна и на отделни места ще има слаби ръмежи. Ще духа до умерен североизточен вятър. Максимални температури предимно между 5° и 8°. Температурата на морската вода е 7-8°. Вълнението на морето ще бъде 2-3 бала.\r\nНад планините ще бъде слънчево. Ще духа слаб до умерен вятър от изток-югоизток и с него ще продължи да прониква по-студен въздух. Максималната температура на 1200 метра ще е около 6°, на 2000 метра – около 1°.\r\nВ края на тази и в началото на следващата седмица видимостта ще се подобри, но ще преобладава облачно време. Само на изолирани места ще превали съвсем слаб сняг, по Черноморието - слаб дъжд. В неделя вятърът ще отслабне, по-късно в западната половина от страната и ще стихне. В понеделник ще се появи слаб вятър от север-северозапад, а във вторник и ще се усили до умерен, ще бъде северозападен. Облачността ще се разкъса и намалее до слънчево време.   ", "date": "2020.01.18", "title": "Прогноза за времето  - 18 януари (събота)"}
{"url": "https://www.actualno.com/america/sasht-iskat-nov-jadren-balans-news_1425040.html", "text": "       смятат, че по въпроса за удължаването на договора за ограничаването на стратегическите настъпателни (СНВ-3) трябва Китай да бъде включен в преговорите, а също да се вземат пред вид всички руски ядрени оръжия.      Това даде да се разбере зам. -председателят на Комитета на началник щабовете (КНШ) на американската армия генерал Джон Хайтън в реч в Центъра за стратегически и международни изследвания (CSIS), предаде БГНЕС.   „Това е много, много важен въпрос, въпрос на сериозни обсъждания, които вървят не само в Пентагона, но и в Белия дом. Бих искал да разкажа за структурата на проблема. Смятам, че договорът е добър документ. Договорът ни дава възможност да разберем руските ядрени сили благодарение на режима на верификация”, изтъкна генералът, цитиран от tass.ru.\r\nНо той продължи, че са налице и редица негативни моменти. „ вече не са двустранен проблем, това е многостранен проблем. Китай развива (въоръжения) по-бързо от всеки друг в света. Затова трябва да обсъдим с Китай какво ще правим. По-добре е да започне по-рано, отколкото късно”, посочи Хайтън. По думите му при отсъствие на преговори, страните могат да се сблъскат с перспективата за конфликт.  Друг проблем на \"Стратегическото командване, на страната и света\" е, че редица руски оръжия излизат извън договора, смята генералът. „Това са не само крилатите ракети, торпедата… Това са хиляди ядрени оръжия с малка мощност, които са разположени и не попадат под договора. Трябва да сме уверени, че когато седнем с Русия край масата за преговори, ще говорим за всички ядрени въоръжения”, заяви командващият.\r\nПрез ноември м.г. Доналд Тръмп заяви, че биха искали да подпишат с Русия, Китай и може би с още няколко държави ново споразумение в сферата на оръжейния контрол. Предполага се, че той може да замени руско-американския договор СНВ-3.    ", "date": "2020.01.18", "title": "САЩ искат нов ядрен баланс "}
{"url": "https://www.actualno.com/smolyan/nad-87-mln-lv-shte-struva-vtorijat-voden-cikyl-na-smoljan-news_1425010.html", "text": "      Вторият воден цикъл на Смолян ще е на обща стойност над 87,6 млн. лева с ДДС. Това става ясно след като се финализираха процедурите за възлагане на всички поръчки, касаещи ремонт на ВиК-инфраструктурата в областния град, съобщава кореспондентът на .      Вече са известни и всички изпълнители, с които предстои да се подпишат договори, тъй като решенията за избор на управителя на „ВиК“ ЕООД инж. Мариян Николов не са обжалвани, а сроковете са изтекли.\r\nПоследно станаха ясни резултатите от процедурата, проведена по договорните условия на \"Жълт Фидик\" – за проектиране, строителство и авторски надзор. Тя е разделена на две обособени позиции.\r\nКонсорциум „Смоляни – Конструкт“ спечели първата от тях - за реконструкция и доизграждане на вътрешната ВиК-мрежа в Смолян, за която има изработен идеен проект. Офертата на обединението с участници „Райкомерс Конструкшън“ ЕАД и „АР СИ Дизайн“ ЕООД  е 37 547 280 лв. с ДДС. „Смоляни – Конструкт“ е единственият участник, стигнал до финалната права по тази позиция.  Втората позиция е за „Инженеринг – проектиране, строителство и авторски надзор на обект „Реконструкция на главен градски събирателен колектор“. Тя е спечелена от фирма „ИСА 2000“ ЕООД на Юлиян Инджов с оферта от  18 036 000 с ДДС. При нея има класиран и на второ място участник – ДЗЗД „Аква Билд Смолян“, с 60 000 лева по-висока цена.\r\nПо-рано през ноември месец „ВиК“ ЕООД финализира другата процедура - само за строителство по „Интегриран воден проект на агломерация град Смолян, съгласно договорните условия на Фидик – червена книга“.\r\nПоръчката бе спечелена с оферта на стойност 27 млн. лв. с ДДС от консорциум „Пашмакли“ (с участници „Автомагистрали Хемус“ АД, „Променергомонтаж“ АД и „Автомагистрали Черно море“ АД).    Единствен кандидат да изпълни инженеринговата поръчка за модернизация на пречиствателните станции за питейни води „Хубча“ и „Превала“ е бил консорциум „Еко Бизнес“ (с участници „Еко Традекс Груп“ АД и „Бизнес адванс тийм“ ЕООД). Неговата оферта е 702 600 лева с ДДС.   Унгарско-българско обединение ще изпълни инженеринга за доизграждане на третичното пречистване (отстраняване на фосфор) към ПСОВ Смолян. Офертата на консорциум „Кристална вода Смолян“ (с участници „Обонато Билд“ ЕООД и „ПУРЕКО Кьорнезетведелми еш Газдашаги Солгалтато Корлатолт Фелельошегю Таршашаг“ ООД – Унгария“) е за  528 685 лв. с ДДС.\r\nПо договор за 757 770 лв. с ДДС Обединение \"Геотех Смолян\" (с членове \"Геоексперт България\" ЕООД, \"Строй тех надзор\" ЕООД и \"Електра консулт\" ЕООД ще изпълнят функциите на инженер по ФИДИК - Червена книга.\r\nСтроителният надзор по правилата на Жълтия Фидик е разделен на четири обособени позиции. Трите от тях, на обща стойност 1 244 520 лв. с ДДС, са спечелени от ДЗЗД „Интернорм“ (с участници „Интерпроконсулт“ ЕООД и „Стройнорм“ ЕООД) с оферти за общо 984 300 лв. без ДДС.\r\nДЗЗД „Смолян консулт“ (участници „Строл-1000“ АД, „Експерт Дисижънс“ ООД и „Ню Дайрекшънс“ ООД) спечели една от тях с оферта за 543 600 лева. с ДДС.   Консорциумът „Стедж Ей Ай“ спечели поръчката за внедряване на ГИС система и прилежащи софтуери за управление на водоснабдителна и канализационна техническа инфраструктура. Договорът на обединението е подписан в края на октомври и е за 1 076 280 лв. с ДДС.   На първо място да осъществява дейностите по информация и комуникация е класирана фирмата „Европрограмконсулт“ ЕООД, чиято оферта е за 70 700 лв с ДДС. Предложението на ЕТ „Рекламна агенция АБ – Анелия Минкова“ да направи дизайн, изработка и доставка на рекламни печатни материали е за 9480 лв. с ДДС.  \r\nЗа 48 188 лв. с ДДС \"Контракс - Смолян\" ще достави компютри и офис оборудване за нуждите на екипа за управление на проекта.\r\nИнтегрираният воден проект на агломерация Смолян на държавното водно дружество в Смолян е обезпечен със средства от Оперативна програма „Околна среда“. По него предстои да се подменят и изградят общо 22 км водопроводи и 46 км канализация в областния град.\r\nПо договора, подписан между управителя на \"ВиК\" и ексминистър Нено Димов през февруари месец миналата година, общата стойност на водния проект в Смолян възлиза на 91,3 млн. лв. с ДДС. Според изискванията на програмата обаче ДДС-то е ангажимент на бенефициера.\r\nПървият воден цикъл на ообластния град бе изпълнен със средства от предприсъединителната програма ИСПА. Възложител тогава беше МОСВ, а проектът заедно с държавното дофинансиране възлезе на обща стойност над 81,5 млн. лв. с ДДС. ", "date": "2020.01.18", "title": "Над 87 млн. лв. ще струва вторият воден цикъл на Смолян"}
{"url": "https://www.actualno.com/europe/strategijata-na-ukrajna-predvijda-namaljavane-na-naprejenieto-s-rusija-news_1425036.html", "text": "      Стратегията за национална сигурност на Украйна, която бе представена на 17 януари на заседание на Съвета за национална безопасност и отбрана (СНБО), предполага мерки за намаляване на напрeжението в отношенията с Русия. Това съобщи президентската прес-служба.      „Предлага се да бъдат предприети мерки за намаляване на вероятността от ескалация на конфликта с Русия и на напрежението в двустранните отношения\", казва се в съобщението, цитирано от tass.ru.   Стратегията предполага развитие на стратегически отношения с ЕС, и страните от НАТО, които са определени като \"ключови чуждестранни партньори\". \"Проектът за стратегията бе представен в щаб-квартирата на НАТО през декември и получи положителна оценка\", казва се в съобщението, предаде БГНЕС.\r\nПроектът предполага \"възстановяване на мира и държавния суверенитет във временно окупираните територии на Донецка и Луганска области и осъществяване на комплекс от мерки под надслова „Крим е Украйна”. Основата на документа е предизборната програма президента Владимир Зеленски, която „се „подкрепя от огромното мнозинство от населението на страната.   ", "date": "2020.01.18", "title": "Стратегията на Украйна предвижда намаляване на напрежението с Русия "}
{"url": "https://www.actualno.com/chronicles/roden-e-hudojnikyt-asen-vasilev-news_1425018.html", "text": "      Проф. Асен Николов Василев е резбар, народен художник и преподавател в Националната художествена академия в София.      Роден на 18 януари 1909 г. в село Арда, Ахъчелебийско в семейство на учители.   Първоначално учи в прогимназията в с. Райково – квартал от гр. Смолян, а след това записва резба и моделиране в Художествената академия в София при проф. Тодор Христов, която завършва през 1932 г. Преподава резба в Промишленото училище в София от 1933 г. до 1949 г.\r\nПрез 1949 г. участва в конкурс по резба за доцент в Художествената академия, където започва да преподава от същата година. През 1960 г. е удостоен със званието професор. Дългогодишен завеждащ катедра „Приложни изкуства“, подготвил редица талантливи ученици в областта на дърворезбата.  Умира на 17 март 1987 г.\r\nБившето ателие на професора е частна художествена галерия „Асен Василев“.    ", "date": "2020.01.18", "title": "Роден е художникът Асен Василев"}
{"url": "https://www.actualno.com/asia/ankara-vyoryjava-pravitelstvoto-v-tripoli-news_1425039.html", "text": "      Турция е доставила на Правителството на националното съгласие (ПНС) в Либия системи за ПВО с цел защита на летището Митига, заяви говорителят на Либийската национал армия (ЛНА) Апхмед ал Мисмари. Армията е командвана от Халифа Хафтар, предаде БГНЕС.      По думите на говорителя по време на прекратяването на огъня в Либия са били доставени в Триполи по море и въздух бойци и въоръжения за силите на ПНС. Ал-Мисмари подчерта, че ЛНА спазва договореността за прекратяването на огъня.    ", "date": "2020.01.18", "title": "Анкара въоръжава правителството в Триполи "}
{"url": "https://www.actualno.com/plovdiv/predstaviha-proekta-za-nov-pediatrichen-i-onko-hematologichen-kompleks-v-plovdiv-news_1425062.html", "text": "      Архитектурният проект за нов педиатричен и онко-хематологичен комплекс в УМБАЛ \"Св. Георги\" бе представен пред Комисията по здравеопазване в Народното събрание. Когато новата детска клиника бъде построена, в него ще се преместят от старите си сгради Клиниката по педиатрия заедно с Детско спешно отделение, Клиниката по медицинска онкология и Клиниката по клинична хематология.          Клиниката по педиатрия е основана през 1945 г. Разполага с интензивно отделение от 1983 г. Отговаря на трето ниво на компетентност по педиатрия и всички педиатрични тесни специалности. Тя е най-голямата единна педиатрична клиника и единственото педиатрично лечебно заведение в Южна с пълен набор специалности и денонощно осигурява републикански консултанти по педиатрия и профилни специалности, както и консултации по детска кардиология и ехокардиография. \r\nПрез миналата година са хоспитализирани 6236 малки пациенти от 21 от всички 28 области на страната, като най-много са от Южен Централен район. Клиниката е място за хоспитализация на по-тежките и сложни за лечение случаи от Южна България.   Дейността на клиниките по медицинска онкология и клинична хематология е свързана с дейността на Отделението по детска онкохематология на Клиниката по педиатрия и затова решението е те да се преместят заедно с нея в бъдещия лечебно-диагностичен комплекс, който е предвидено да бъде построен в непосредствена близост до основния корпус на Хирургичния блок на УМБАЛ „Свети Георги“ на бул. „Пещерско шосе“ №66.        Този проект е скъп на пловдивчани и за една година дарителската кампания \"Най- доброто за нашите деца и онкоболни\" вече събра около 125 000 лв чрез концерти, театрални постановки, базари, киноложки изложби, лични дарения, арения от рожденици и младоженци. Около 17 000 лв дойдоха в първия учебен ден, когато призивът беше парите за букети да се дарят в полза на клиниката.В навечерието на Коледа пък Пловдивската митрополия дари 20 000 лв. Събирането на средства продължава. ", "date": "2020.01.18", "title": "Представиха проекта за нов педиатричен и онко-хематологичен комплекс в Пловдив"}
{"url": "https://www.actualno.com/society/sedmichna-prognoza-za-vremeto-za-20-27-januari-news_1425014.html", "text": "      В над цялата страна ще има променлива облачност. Най-ниската минимална температура се очаква в Смолян - минус 8 градуса. Максималните ще са между 2 и 6 градуса.      Във над цялата страна се очаква слънчево време. Валежи от дъжд и от сняг не се очакват. Максималните температури ще са между 6 и 12 градуса.\r\nВ над Източна ще се заоблачи. Температурите ще паднат и максималната няма да превишава 6 градуса.\r\nВ отново ще бъде слънчево и без валежи. Температурите остават без промяна.  В времето ще бъде ясно, като през втория ден облачността ще е променлива. Валежи от дъжд и от сняг не се очакват. Максималните температури ще бъдат между 8 и 12 градуса. ", "date": "2020.01.18", "title": "Седмична прогноза за времето за 20-27 януари"}
{"url": "https://www.actualno.com/pernik/jaz-belmeken-shte-spasi-pernik-ot-vodnata-kriza-news_1425095.html", "text": "      Правителството предлага като изход от градът да получава вода от София – от яз. „Белмекен“. Това беше съобщено след среща в Министерския съвет, свикана от премиера Бойко Борисов.      За целта разрешение трябва да даде Столичния общински съвет (СОС), защото ще използва водопреносната мрежа на София. След това ще започне изграждане на байпасово съоръжение от Мало Бучино към Перник. Строителството вероятно ще отнеме около 35-40 дни. Това стана ясно на извънредна среща при премиера за водната криза в Перник.\r\nНа срещата присъстваха премиерът , министърът на икономиката Емил Караниколов, министърът на екологията Емил Димитров-Ревизоро, министърът на енергетиката Теменужка Петкова, столичният кмет Йорданка Фандъкова, кметът на и негови колеги от други градове, както и областни управители, предаде БГНЕС.\r\n\"Обемите за които говорим са около 700 000 куб. литра на месец. Това е специално за нуждите на Перник. Срокът за изпълнение е между 35-40 дни\", каза още той.  С байпасовото съоръжение ще може да се подава вода от София към Перник.\r\nЕмил Караниколов поясни, че още в сряда може да се започнат строително-монтажни действия. „Имаме в момента 12 подготвени екипа, имаме възможност и да ги увеличим. Ще работим 24 часа, дори ще имаме нощен труд“, подчерта той.   \"Връзката може да бъде изградена за 35 дни, като работим денонощно. Тя ще минава през държавна собственост и няма да има нужда от отчуждителни процедури. Ще струва 25 млн. лв., които вече са осигурени“, обяви министърът на икономиката Емил Караниколов.    „По никакъв начин няма да бъде засегнато водоснабдяването на София. Говорим само за използване на водопреносната мрежа след решение на СОС. София няма проблеми с , има и резерв“, увери кметът на София Йорданка Фандъкова.\r\nТрасето, което предстои да бъде изградено ще е дълго 13.5 км. като това ще струва на държавата около 25 млн. лв. Той ще преминава през общински терени, което няма да създаде затруднения за бързото му изпълнение.\r\nОт думите на Караниколов стана ясно още, че водата в яз. „Студена“ ще стигне за 2 месеца.\r\nКметът на Станислав Владимиров изрази задоволство от предложеното решение и коментира, че по този начин перничани ще бъдат успокоени, а в същото време чрез тази връзка при необходимост  двата града ще могат да си помагат.   Министърът на икономиката обяви, че имат вариант как да обезпечат и промишлените ползватели на вода.   „Предприятията в ще черпят вода от водоем, който е близо до тях. За целта е необходимо държавата да изгради 800 м. мрежа и канал. Очакваме предприятията  да ни кажат дали са съгласни с този вариант“, обяви Караниколов решението, което предлагат на промишлеността.\r\nСтоличният кмет Йорданка Фандъкова потвърди, че такова искане е отправено към Столичната община и още в понеделник ще свика извънредно заседание на комисията по инженерна инфраструктура в СОС.\r\n„Водоснабдяването на София няма да бъде засегнато. Имаме достатъчно резерви. Говорим за използване само на водопреносната мрежа“, увери кметът.\r\n\"Не, няма проблем по отношение на налягането. Тези водни количества, които ще получим допълнително през деривацията на „Белмекен“ те ще бъдат преведени без нарушаване по никакъв начин налягане или водоподаване към нашите клиенти\". Това каза Васил Тренев, изпълнителен директор на „Софийска вода“   Той увери, че по никакъв начин не се нарушава водният баланс на София. „Моите съграждани трябва да бъдат спокойни“, допълни изпълнителният директор на „Софийска вода“.\r\nОт своя страна премиерът настоя да се действа бързо и увери, че средства за подмяна на водопреносната мрежа вече са осигурени.\r\nБорисов обяви, че работят и по осигуряването на резерва и от яз. \"Огняново\", но не даде повече подробности.\r\nПремиерът уточни още, че никога не е ставало дума, че ще бъде въведен мораториум върху вноса и продажбата на дрехи втора употреба и увери, че всички отговорни институции вече се занимават с решаването на проблема с изгарянето на отпадъци от Италия.\r\n\"Не става дума за въвеждане на мораториум върху дрехите втора употреба. Става дума за боклуците, които виждате в Плевен, Бобов Дол, на пристанището във Варна.  В момента съм разпоредил на криминалистите да взимат пепелина от ТЕЦ-овете, така че ако някой е горил боклуци, ще го хванем\", отсече Борисов и увери, че вече са предприели мерки за решаването на проблема. ", "date": "2020.01.18", "title": "Яз. \"Белмекен\" ще спаси Перник от водната криза?"}
{"url": "https://www.actualno.com/society/jylt-kod-za-mygli-v-zapadna-i-severna-bylgarija-news_1425052.html", "text": "      Продължава мъгливото време в равнините. На 18 януари е обявен жълт код заради мъглите в 9 области на западните и северните райони.      Кодът е в сила за областите София град, София област, Пернишка, Кюстендилска, Видинска, Монтанска, Врачанска, Плевенска и Ловешка. В тези области мъглата през деня ще се задържа. При отрицателни температури рано сутринта и до обяд ще бъде с отлагане на скреж.   Над планините и по високите места ще бъде предимно слънчево. Минималните температури ще бъдат между минус 6 и минус 1 градус, по Черноморието до около 2-4 градуса над нулата. Дневните температури ще бъдат ниски в районите с мъгла – между минус 4 и минус 2 градуса, в останалата част от страната от 2 до 7 градуса над нулата, по Черноморието около 6 градуса. В неделя се очаква видимостта да се подобри, а мъглите на повече места да се резсейват. Дневните температури ще бъдат от 2 до 6 градуса, а сутрешните ще бъдат отрицателни в западните – положителни в източните райони. ", "date": "2020.01.18", "title": "Жълт код за мъгли в Западна и Северна България "}
{"url": "https://www.actualno.com/crime/eto-koj-e-samoubilijat-se-myj-kraj-asenovgrad-news_1425163.html", "text": "      Стана ясно кой е самоубилият се 32-годишен асеновградчанин, който се самозапали в колата си рано тази сутрин.      Той се казва Радослав Ковачев. Сигналът е подаден в РУ Асеновград в 7.20.  46 годишен мъж от Пловдив , управлявал джип Киа, видял спряно БМВ  на отбивка в страни по пътя между селата Лясково- Яврово.   Мъжът, който отивал на лов видял, че от паркирания в отбивка до пътя  автомобил, излиза дим и спрял, за да помогне.\r\nОт БМВ излязъл  човек, който се възпламенил в момента на слизане от колата, и по думите на ловджията, издавал силен мирис на гориво.  Свидетелят се опитал да загаси пламтящия  човек с пожарогасителя от колата си, но не успял.Екипът на   спешна помощ констатирал смъртта.\r\nЗапочнато е досъдебно производство по чл 127 от НК. Работи се по няколко версии, една от които са проблеми  от семейно- битов характер. ", "date": "2020.01.18", "title": "Ето кой е самоубилият се мъж край Асеновград"}
{"url": "https://www.actualno.com/europe/polski-fermer-be-ubit-ot-svinete-si-news_1425059.html", "text": "      Полски фермер е бил изяден от 12-те си гигантски свине, след като получил инфаркт, пише The Sun.      Останките на 71-годишния мъж бяха открити от негов съсед, който отишъл да види фермера, защото не го виждал от Нова година. Загиналият получил инфаркт, докато взимал вода от кладенец. До него са били намерени останките на жертвата, предаде БГНЕС.   Съседи разказали, че фермерът отглеждал гигантските свине от унгарската порода мангалица. Животните обаче често гладували, за тях не били полагани достатъчно грижи и те свободно бягали из фермата. Заради това в прокуратурата смятат, че мъжът е бил изяден от своите питомци. ", "date": "2020.01.18", "title": "Полски фермер бе убит от свинете си"}
{"url": "https://www.actualno.com/america/djef-bezos-veche-ne-e-naj-bogatijat-chovek-v-sveta-news_1425137.html", "text": "      Новият най-богат човек на планетата (отново) е Бернар Арно - главен изпълнителен директор на луксозните стоки LVMH  (Moet Hennessy — Louis Vuitton) , съобщи „Форбс”.      Арноt спечели 1.9 милиарда долара в петък, когато акциите на компаниитя се повишиха с 0.7%. В момента французинът притежава 117 милиарда долара.   „Ако ни сравнявате с Microsoft, ние сме малки”, каза Арно пред Forbes и допълни, че „това е само началото“.\r\nСлед поевтиняването на акциите на Amazon с 0,7% богатството на Джеф Безос спадна до 115,6 милиарда долара, което го „свали” от първото място в световната класация на най-богатите хора на планетата.   ", "date": "2020.01.18", "title": "Джеф Безос вече не е най-богатият човек в света "}
{"url": "https://www.actualno.com/crime/myj-pochina-pri-trudova-zlopoluka-v-sandanski-news_1425066.html", "text": "      56-годишен мъж загина снощи след трудова злополука гр. Сандански, предаде БГНЕС.      Към 22 ч. на 17 януари в арматурен цех се е срутило желязо, 56-годишият работник бил отдолу, вследствие на удара е загинал на място.   След извършения оглед от РУП-Сандански, към 3 ч. след полунощ загиналият е транспортиран за аутопсия от съдебен лекар в МБАЛ-Благоевград. ", "date": "2020.01.18", "title": "Мъж почина при трудова злополука в Сандански "}
{"url": "https://www.actualno.com/shumen/nikolaj-nankov-dovechera-shumenci-trjabva-da-imat-voda-news_1425100.html", "text": "      Довечера шуменци трябва да имат вода, а водопроводът от язовир „Тича“ ще бъде изцяло подменен. Това каза зам.-министърът на регионалното развитие Николай Нанков след срещата при за водната криза в във връзка с , предаде репортер на Агенция „Фокус“.      „Поредната тежка авария на 50-годишния водопровод от язовир \"Тича\", който водоснабдява двата областни града – Шумен и Търговище. 20 аварии в рамките на два дена трябва да бъдат отстранени. Оптимистичният вариант е довечера да бъбде пусната за шуменци, Търговище трябва да имат вода“, каза Нанков.   Той обърна внимание, че този водопровод, както пречиствателната вода на питейни води на язовир „Тича“ е включен в обхвата на големия проект, финансиран със средства от ОП „Околна среда“ към МОСВ. „В момента текат обществените поръчки, ще бъде изцяло подменен“, каза още Нанков. ", "date": "2020.01.18", "title": "Николай Нанков: Довечера шуменци трябва да имат вода"}
{"url": "https://www.actualno.com/cars/fiat-chrysler-i-apple-shte-pravjat-zaedno-koli-na-tok-news_1425078.html", "text": "      Концернът Fiat Chrysler Automobiles обяви, че е започнал преговори с тайванската компания Hon Hai Precision, по-известна като Foxconn - китайския производителя на смартфони Apple iPhone. Става дума за създаване на съвместно предприятие, което ще се заеме с разработката и производството на електрифицирани автомобили, както и на \"Интернет транспортни средства\" (Internet of Vehicles - IoV).      Двете компании ще имат еднакъв дял в новата структура, чиято продукция на първо време ще бъде насочена само към китайския пазар. В момента се обсъжда и възможността за експорт на новите транспортни средства. Преговорите обаче са още на ранна фаза и засега няма гаранции, че сделката ще бъде осъществена.   По данни на агенциите Reuters и Bloomblerg, компанията Hon Hai Precision ще отговаря за дизайна и част от компонентите, но няма да се занимава с производството на електромобилите. В момента половината от приходите на фирмата зависят от продажбите на Apple и затова се търсят начини за разширяване на бизнеса. Предишните опити в това направление не бяха успешни, а огромните инвестиции в разработката на електромобили не се оправдаха. Сега в проекта се включва и автомобилният концерн FCA, за който сътрудничеството с Hon Hai ще даде възможност за по-сериозно присъствие на китайския пазар. Автомобилният производител вече стартира електрификация на моделната си гама, като пусна на пазара хибридни модели, а предстои излизането и на новия Fiat 500e. След него ще се появи и серийната версия на концепта Centoventi (на снимката).  Подписването на евентуалния договор между FCA и  Foxconn (съответно Apple)  трябва да стане факт до няколко месеца, твърдят запознати с преговорите.    ", "date": "2020.01.18", "title": "Fiat Chrysler и Apple ще правят заедно коли на ток"}
{"url": "https://www.actualno.com/society/nacionalisti-nedovolstvat-ot-geshev-zaradi-lukovmarsh-news_1425157.html", "text": "      Български Национален съюз скочи срещу главния прокурор Иван Гешев, заради разпоредената от него проверка на дейността на БНС.      Според тях в съобщението на прокуратурата има твърдения с невярно съдържание, а целта е да се провали провеждането на Луков марш на 22 февруари.   Луковмарш не е забранен! С решение № 5173 от 25.07.2019 г. на Административен съд София-град, забраната на кмета на Столична община е отменена. И това решение е окончателно и не подлежи на обжалване! Това решение е много добре известно на Йорданка Фандъкова и би трябвало да е известно и на Иван Гешев. Защото обаче точно в този момент той разпорежда тази проверка?, се казва в позиция на БНС.\r\nВ текста на БНС се казва още:  Факелното шествие в памет на ген. Христо Луков е трън в очите на пъстра скупщина от НПО-та, фондации, етнически организации, партии, държавни институции, антифашистки лумпени и чужди посолства. Те опитват какво ли не, за да попречат на провеждането на марша - медиен натиск и лъжи, сплашвания и забрани. Но досега нищо не е спряло българските националисти да почетат паметта на един достоен български офицер, успешен държавник и пламенен патриот. Явно тази година прокуратурата ще е инструментът, с който горепосочените ще опитат да постигнат целта си.\r\nОще нещо, написано в прессъобщението, буди недоумение. Твърди се, че прокурорската проверка трябва да “установи дали са спазени изискванията на Закона за политическите партии.” Не е тайна за никой, че от своето създаване през 2001 година Български Национален Съюз е неправителствена организация и никога не е бил партия. Съответно не е регистриран по този закон, а по закона за неправителствените организации с нестопанска цел. Излиза, че прокуратурата, образно казано, ще трябва да установи дали свинското месо отговаря на Българския държавен стандарт за мармалад.   Ние разглеждаме тази напълно изненадваща проверка като част от една масирана атака срещу Български Национален Съюз и въобще срещу националните сили в България. Тази атака започна с делото срещу водача на БНС Звездомир Андронов, чието първо заседание беше само преди 2 дни. А прокурорската проверка е следваща крачка от тази кампания. Че двете са свързани и преследват обща цел е без съмнение. Също времето, в която се случват (точно един месец преди Луковмарш), не оставя съмнение, че става въпрос за координирано мероприятие срещу най-голямото събитие на националистите в през годината.    Независимо от всички опити за сплашване обаче, ние няма да се откажем от нашето законно право да почетем паметта на ген. Луков. Ще го направим както винаги напълно мирно и дисциплинирано, спазвайки всички законови разпоредби. Ако обаче бъде направен опит с репресивни мерки да ни бъде отнето това право, то това би означавало освен грубо нарушаване на Българската Конституция, и гавра с паметта на един български герой. И съответно ще бъде последвано от легалната съпротива на всеки родолюбив българин, който не може да приеме, че 30 години след номиналното падане на комунистическата диктатура, чрез забрани се определя коя историческа личност може да бъде почитана и коя не. ", "date": "2020.01.18", "title": "Националисти недоволстват от Гешев заради Луковмарш"}
{"url": "https://www.actualno.com/america/kristalina-georgieva-tyrgovskoto-primirie-ne-e-tyrgovskija-mir-news_1425105.html", "text": "      Съединените щати и Китай имат да извървят дълъг път за решаване на търговските си спорове, въпреки постигнатото тази седмица частично споразумение, което безспорно е крачка напред. Това заяви председателят на Международния валутен фонд (МВФ) Кристалина Георгиева.      „Търговското примирие не е същото като търговския мир”, подчерта тя.   Тази седмица американският президент Доналд Тръмп подписа споразумение с Китай, което слага край на ескалацията, но оставя действащите мита за две трети от стоките, внесени от азиатския икономически гигант, предаде БГНЕС.\r\nВ реч пред Института за международна икономика „Питърсън” Георгиева определи споразумението като „важна стъпка”, но предупреди, че „предстои много работа за зарастване на счупванията между двете най-големи икономики в света“.  В своя икономически анализ МВФ твърди, че търговските конфликти и мита са довели до намаляване на глобалния растеж с 0.8 %. Причината за това не се дължи на повишените мита, а на несигурността, която кара компаниите да се въздържат от инвестиране.\r\n„Ако трябва да обобщя темата в началото на новото десетилетие, тя би била все по-нарастващата несигурност”, заяви Кристалина Георгиева.\r\nВъв връзка с бушуващите между и Европа спорове, тя сподели, че „световната система за търговия се нуждае от значително надграждане”.       Според Кристалина Георгиева, несигурността засяга не само бизнеса, но и хората, особено предвид нарастващото неравенство в много страни.\r\nВъв Великобритания, например, „10% на населението сега контролират почти толкова богатство, колкото и 50% от долните слоеве “.\r\nТя предупреди, че „прекомерното неравенство пречи на растежа и ... може да подхрани популизма и политическите катаклизми”.\r\nВъпреки че правителствените разходи за подпомагане на най-бедните са от ключово значение, „твърде често пренебрегваме финансовия сектор, който също може да има дълбок и дълготраен положителен или отрицателен ефект върху неравенството“.\r\nВ новото си проучване МВФ обръща внимание върху факта как достъпът до финансовия сектор в Китай и Индия през 90-те години на миналия век „проправи пътя за огромни икономически печалби през 2000-те години”.      „Това, от своя страна, помогна на 1 милиард души да се измъкнат от бедността”, подчерта Георгиева.\r\nПредседателят на МВФ предупреди за излишъка, довел до глобалната финансова криза през 2008 г., и отбеляза, че за мнозина кризата никога не е приключила - един от всеки четири млади хора в Европа рискува да изпадне в бедност. ", "date": "2020.01.18", "title": "Кристалина Георгиева: Търговското примирие не е търговския мир  "}
