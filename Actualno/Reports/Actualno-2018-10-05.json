{"url": "https://www.actualno.com/society/novinite-naj-vajnoto-za-denja-5-oktomvri-news_698272.html", "text": "        Редакционният екип на Actualno.com ви представя най-важните новини за изминалия ден, 5 октомври. Блокирането на гарантираните влогове във фалиралата КТБ месеци наред, без притежателите им да могат да ги изтеглят, е било незаконно. БНБ не е приложила евродирективата за гарантираните депозити, според която защитените пари е трябвало да бъдат изплатени в рамките на 5 работни дни след затварянето на банката.   Растежът на брутния вътрешен продукт на България ще достигне 3.6% през 2018 г., благодарение на вътрешното търсене. През 2019 г. пък ще бъде 3.7 на сто заради по-силните публични инвестиции и публично потребление. Това се посочва в есенната макроикономическа прогноза на Министерство на финансите, публикувана днес.     С 40 милиона лева се увеличават средствата за целеви помощи за отопление. Това обяви социалният министър Бисер Петков по време на парламентарния контрол в отговор на питане относно социалната политика за компенсиране повишаване цените на хляба и стоките от първа необходимост. Протестиращи срещу некачествените ремонти се опитаха да нахлуят в сградата на Столичната община. Един човек е бил арестуван, като в отговор на това останалите протестиращи направиха жива верига пред сградата. Те настояват за лична среща с кмета Йорданка Фандъкова. Време е Тереза ​​Май да спре да танцува и да се захване с работа по преговаряне за Brexit, предупреди Европа. Нетърпеливите лидери на ЕС неохотно дадоха на британския премиер време да спечели тази седмица конференция на своята Консервативна партия. Но с оставащи само 14 дни, докато се стигне до ключовата среща на 17 октомври по британската сделка за развод, търпението се изчерпва, пише AFP, цитирана от БГНЕС.   \"Към момента има задържани 8 лица, които са съпричастни, предстои да видим към колко от тях ще бъдат повдигнати обвинения.\" Това обяви вътрешният министър Младен Маринов, предаде БГНЕС. Вътрешният министър коментира проверката, която спецпрокуратурата и ГДБОП започна в две онкоболници. Едната е „Йоан Павел“ в София, а другата – „Свети Мина“ в Благоевград. Договори за над 50 млн. лв. без ДДС с три фирми сключи държавното дружество „БДЖ – пътнически превози“ ЕООД за ремонт на 227 вагона. Срокът на договорите е тригодишен. Поръчката за осъществяване на планов (среден и капитален) ремонт на определените от „БДЖ – Пътнически превози“ бе обявена в началото на май месец тази година. Темите, които ни разделят, са по-малко от тези, които ни обединяват. През 2019 година има две изборни кампании, а по избори здравият разум напуска хората. Затова си поставихме задачата да определим методиката за минималната работа заплата. Това заяви председателят на КТ „Подкрепа” Димитър Манолов. Доверието към президента на Русия Владимир Путин се върна на нивото от 2013 г., пише вестник „Комерсант“, цитирайки проучване на „Левада център“. Рейтингът на президента е паднал със 17%, в сравнение с одобрението за него през 2017 г., и е на ниво 58%. Това е „докримско“ ниво. В момента повече руснаци (66%) вярват на армията, отколкото на президента.", "date": "2018.10.05", "title": "Новините: Най-важното за деня, 5 октомври "}
{"url": "https://www.actualno.com/curious/dneven-za-6-oktomvri-news_698289.html", "text": "        Първата част на деня ще трябва да се отчетете с някои задължения по дома. За това пък още от следобяд може да се отдадете на заслужена почивка. Направеното сутринта ще е достатъчно за целия ден. Днес не залитайте прекалено много по финансови въпроси. Бъдете умерени в харченето, но и не преминавайте в другата крайност.   Тази събота ще проявите въображение и  творческите си способности. Това няма да остане незабелязано и ще сте като магнит за околните.  Всичко, замислено днес ще завърши добре.     Тази събота не се притеснявайте да проявите милосърдие. Това ще допринесе за душевното ви равновесие и дори за по-доброто ви физическо самочувствие. Постъпката ви ще бъде забелязана от човек, който ще я  оцени достойно, макар това да не е водещият ви мотив. Тази събота ще имате много поводи да размишлявате много за нещата от живота. Ще усетите правилното решение интуитивно. Дано ви достигне и дисциплина , за да го осъществите. Крайно време да престанете да разсъждавате егоистично. Тази събота вероятно ще ви се наложи да планирате предстоящ ремонт. Ще се справите чудесно със задачата, не позволявайте на съмнения да ви разколебаят за начинанието.      Тази събота е чудесен ден за покупки.  Освен това може да се запишете на отдавна мечтания курс по танци или чужд език, за който все не ви оставаше време. Направете това за себе си! Тази събота не си и помисляйте за работа. Денят е почивен и само това. Организирайте си поне две срещи с приятели.    Тази събота ще сте прекалено фокусирани върху финансовото оцеляване. Това може да доведе до емоционални конфликти с любимите ви хора. Не забравяйте, че не всичко е пари. Най-важното днес е да запазите мира в семейството. Може да се наложи да сте по-дипломатични от обикновено, но резултатите ще си заслужават.    Не рискувайте отношенията в семейството. Днес може да крайно настроение, но всъщност е важно какво ще бъде занапред. Мислете за бъдещето. Не се колебайте да бъдете настоятелни относно вашите права. Дори да ви струва някои отношения не бива да търпите никакво посегателство срещу себе си. ", "date": "2018.10.05", "title": "Дневен за 6 октомври"}
{"url": "https://www.actualno.com/europe/germanski-aktivisti-pobediha-energien-gigant-news_698288.html", "text": "  Активисти срещу използването на въглища постигнаха изненадваща победа в германски съд за временно блокиране плановете на енергийния гигант RWE да изсече част от древна гора за разширяване на своя открита мина.     Активисти окупират гората Хамбах, близо до град Кьолн, от шест години, но съдбата на дърветата изглеждаше решена, след като миналия месец местните власти разпоредиха полицията да прочисти протестиращите и да разглоби изградените от тях къщички по дърветата.   Само че със спешно решение съдиите от върховния административен съд в Мюнстер постановиха, че им е необходимо повече време за разглеждане на обвиненията на природозащитната група BUND срещу планираното от RWE разчистване на горски площи.\r\nБитката за гората, сравнявана с противопоставянето на Давид срещу Голиат, се превърна в символ на съпротивата срещу изкопаването на кафяви въглища в Германия.  Съдиите решиха, че RWE не може да създава „необратима“ ситуация преди те да решат „комплексния“ случай. RWE, която е собственик на гората, беше планирала да започне прочистването на около 200 хектара от гората от 15 октомври.   В свое изявление от енергийната компания казаха, че не очакват съдиите да вземат окончателно решение по случая преди края на 2020 г., което ще доведе до орязване на около 100 млн. евро годишно от планираните ползи преди облагане с данъци на компанията.\r\nГрупи природозащитници заявиха в петък, че не се отказват от плановете си в събота да проведат голям митинг в гората.    RWE има правото да започне прочистване на гората, за да може да разшири мината си. Но в германия все повече се засилва общественото мнение срещу прекратяване на употребата на евтините, но вредни за природата въглища. До края на годината назначена от правителството комисия трябва да обяви крайна дата, до която ще бъдат използвани въглища. Над 800 000 души са се подписали под петиция, призоваваща федералните власти да използват своето влияние, за да попречат на RWE да отреже дори и едно дърво, докато тече дискусията за използването на въглища.   ", "date": "2018.10.05", "title": "Германски активисти победиха енергиен гигант"}
{"url": "https://www.actualno.com/europe/borisov-shte-izgradim-bylgarsko-uchilishte-v-odesa-news_698285.html", "text": "   Това заяви  министър-председателят Бойко Борисов в словото си по повод  160-годишнината от гимназията „Г. С. Раковски“ в Болград.     Той присъства  на тържеството заедно с президента на Украйна Петро Перошенко, както и с  вицепрезидента Илияна Йотова, заместник министър-председателя по  икономическата и демографската политика Валери Симеонов и министъра на  образованието и науката Красимир Вълчев, съобщиха от правителствената  пресслужба.      В словото си по повод юбилея  на гимназията в Болград,  Порошенко изрази благодарност към българския  премиер за ползотворните разговори днес и постигнатите договорености по  съвместни проекти.", "date": "2018.10.05", "title": "Борисов: Ще изградим българско училище в Одеса"}
{"url": "https://www.actualno.com/curious/momichence-otkri-mech-na-1500-g-v-ezero-news_698290.html", "text": "  Осемгодишно шведско момиче, открило докато плувало това лято в езеро в Швеция, древен меч, който датира от преди 1500 г.     Сага Ванесек направила откритието си в езерото Видостерн, когато семейството ѝ почивало там на вилата. Първо беше съобщено, че мечът е на 1000 г., но след внимателен анализ експертите от местния музей му дадоха още 500 г.   Микаел Нордстрьом от музея със задоволство коментира, че не всеки ден от езерото изплува меч.\r\nПо време на находката нивото на водата в езерото било много ниско поради сушата, което и помогнало на малката Сага да види древното оръжие.  Бащата на момичето разказа пред англоезичния The Local, цитиран от БГНЕС, че в началото помислил, че дъщеря му е открила някаква странна пръчка. Чак след това осъзнал какво държи в ръцете си.   Находката на „малката русалка“ подтикна шефовете на музея и местните власти да започнат да изследват езерото и бреговете му и тези усилия вече имат резултат.", "date": "2018.10.05", "title": "Момиченце откри меч на 1500 г. в езеро"}
{"url": "https://www.actualno.com/europe/guterish-nobelovite-laureati-zashtitavat-nashite-cennosti-news_698297.html", "text": "  Генералният секретар на ООН Антонио Гутериш поздрави конгоанския лекар Денис Муквеге и активистката от язидите Надиа Мурад след като двамата съвместно спечелиха Нобеловата награда за мир тази година.     „Със защитата на жертвите на сексуално насилие по време на конфликт те са защитили нашите общи ценности“, гласи изявление на Гутериш по този повод. Генералният секретар на ООН отбеляза работата на Мурад като посланик на добра воля от 2016 г. за Службата на ООН по наркотиците и престъпността, като добави: \"Тя е подкрепяла жертвите на трафика на хора, сексуалното робство и правосъдието за извършителите.   \"Силното й застъпничество е докоснало хората по целия свят и е помогнало да се създаде жизнено важно разследване на ООН за жестоките престъпления, които тя и толкова много други са преживели\".\r\nМуквеге пък беше аплодиран за това, че „е безстрашен защитник на правата на жените, заловени във въоръжени конфликти, които са претърпели изнасилване, експлоатация и други ужасни злоупотреби \", каза Гутериш, цитиран от БГНЕС. \"Като квалифициран и чувствителен хирург той не само лекува разбити тела, но и възстановява достойнството и надеждата\".  Муквеге и Мурад спечелиха наградата \"за усилията им да прекратят употребата на сексуално насилие като оръжие във война и въоръжени конфликти\", каза Нобеловият комитет.   ", "date": "2018.10.05", "title": "Гутериш: Нобеловите лауреати защитават нашите ценности "}
{"url": "https://www.actualno.com/europe/francija-shte-udylji-granichnija-kontrol-zaradi-teroristi-news_698296.html", "text": "  Франция ще удължи с още шест месеца граничния контрол, който Париж възстанови по границите със съседите си след терористичните терористични атаки в Париж през ноември 2015 г.     Франция е част от Шенгенската зона на ЕС за свободно движение, и затягането на контрола по границите ѝ с Белгия, Люксембург, Германия, Швейцария, Италия и Испания трябваше да приключи на 30 октомври. Но според документ, изпратен от Париж на Брюксел Франция все още е притеснена от действителна „терористична заплаха“ , за която Париж вярва, че се ограничава при проверка на документите. „2018 година вече беше белязана от две атаки, за които пое отговорност „Ислямска държава“, при които загинаха петима и бяха ранени 20 човека“, гласи писмото, в което се добавя още, че пет планирани терористични акта за били предотвратени, пише БГНЕС.   На практика граничният контрол по сухопътните граници на Франция със съседите ѝ е с много лек режим и мнозина пътуващи преминават без проверка, но според временното решение властите си запазват правото да проверят паспортите и да не допуснат на територията нежеланите.\r\nТози режим беше въведен на 13 ноември 2015 г. след поредица от атентати в Париж, при които бяха убити 130 души.  Писмото, с чието съдържание се запозна Франс прес, предупреждава, че „терористични клетки“ остават разпръснати из Европа и могат да бъдат подсилени ако някои от „10-те хиляди терористи, включително вероятно 400 френски граждани или жители“ избягат от руския и турски военен натиск срещу сирийския град Идлиб.   ", "date": "2018.10.05", "title": "Франция ще удължи граничния контрол заради терористи "}
{"url": "https://www.actualno.com/asia/direktoryt-na-interpol-e-razsledvan-v-kitaj-news_698298.html", "text": "  Първият директор на Интерпол от Китай - Мън Хунвей, е разследван от Пекин, съобщава електронното издание на вестник The South China Morning Post, цитиран от ИА \"Фокус\".     64-годишният Хунвей е бивш заместник-министър в Министерството на обществената сигурност в Китай. Той бил „отведен\" за разпит от страна на дисциплинарните власти, „веднага щом е кацнал в Китай\" миналата седмица, твърди източник на изданието. Още не е ясно защо се провежда разследване срещу Мън Хунвей или къде точно се води то.   По-рано френската полиция съобщи, че започват издирването на директора на Интерпол, след като съпругата му е подала сигнал. На свой ред от самата организация поясниха, че са наясно с докладите за „предполагаемото разследване“ и подчертаха, че въпросът засяга компетентните органи във Франция и Китай.\r\nГенералният секретар на организацията, а не Хунвей, отговаря за ежедневното управление на Интерпол, поясниха от Агренията. „Централата на Генералния секретариат на Интерпол няма да коментира повече\".  Мън Хунвей е видян последно във Франция на 29 септември, съобщиха полицейски източници. Нито Министерството на обществената сигурност, нито външнополитическото ведомство в Китай са коментирали информацията за предполагаемо разследване.   ", "date": "2018.10.05", "title": "Директорът на Интерпол е разследван в Китай"}
{"url": "https://www.actualno.com/balkani/artan-grubi-da-ne-mislim-za-sledvashti-izbori-a-za-sledvashtite-pokolenija-news_698302.html", "text": "  Демократичният съюз за интеграция е на мнение, че е необходимо решение на парламента, институционално, чрез осигуряване на мнозинство от две-трети за гласуване на конституционните промени, за да се утвърди договорът от Преспа между Гърция и Македония. Предсрочни парламентарни избори могат само допълнително да затруднят ситуацията.     Това заяви Артан Груби, депутат от Демократичен съюз за интеграция в парламента на Македония, за предаването „Свободна зона“ в телевизия Европа   Груби заяви, че като част от управляващото мнозинство неговата партия е започнала консултации с другите парламентарни партии, за да се осигури необходимото мнозинство в парламента на Република Македония.Той подчерта, че всички депутати трябва да поемат политическата отговорност.\r\nЗа ВМРО-ДПМНЕ той смята, че нямат категорична позиция. ВМРО-ДПМНЕ също се обявява за интеграция на Македония в НАТО и ЕС, и за решаване на спора за името. ВМРО-ДПМНЕ по време на кампанията настояваше за референдум по въпроса за името и получи референдум. ВМРО-ДПМНЕ също казва, че ако има мнозинство на граждани, които са за договора и за интеграция на Македония в ЕС и НАТО, тогава няма да правят обструкции пред процеса на гласуване в парламента. Всички условия, които бяха поставени от страна на МВРО-ДПМНЕ, са всъщност вече изпълнени. ВМРО-ДПМНЕ трябва да се присъедини към светлата страна на историята и да ни помогне да решим този въпрос. Да не мислим за следващи избори, а да мислим за следващите поколения“, заяви Груби.  Според него след като диалогът, който вече е започнал, трябва да продължи – без значение дали на чрез лидерска среща или двустранни срещи и разговори. Най-важен е крайният резултат, подчерта той и добави „ и аз се надявам, че нашите усилия ще се увенчаят с успех.   Попитан за ролята на президента Георге Иванов, Груби коментира, че „деструктивността на г-н Иванов вече е доказана на практика. Не само през този мандат, но и при изборите от 2016 година, при отказа му да подпише указа за обнародване на закона за ратификацията на договора с Гърция, както и при отказа да подпише указ за обнародване на закона за езиците“.\r\n„ Албанците в никакъв случай, при никакви обстоятелства няма да заплашат успешното завършване на процеса за членство на Македония в НАТО и ЕС. Нищо няма да осуети процеса на присъединяване на Скопие към Брюксел. Затова искам да бъда съвсем ясен - смятам, че всички тези, които се разпространяват сред обществото, имат за цел да сплашват македонските граждани. Искам да успокоя всички, че интеграционният процес на страната ни няма да бъде поставен под риск от нито една албанска политическа партия“, подчерта депутатът.    ", "date": "2018.10.05", "title": "Артан Груби: Да не мислим за следващи избори, а за следващите поколения"}
{"url": "https://www.actualno.com/society/sedmicata-v-absurdi-1-5-oktomvri-news_697410.html", "text": "              1.42 млн. лева от изплатените от АПИ за последните 5 години са на хора, пострадали при катастрофи на републикански пътища. Останалите са потърсени от застрахователни компании, които са изплатили преди това на свои клиенти застраховки \"Каско\" заради потрошените им по пътищата коли. : Да де, но няма да ги вземат от джоба на шефовете на АПИ, а от държавния т.е. нашия ...      Агенция \"Автомобилна администрация\" (бившата ДАИ) е забавила твърде много наказателни постановления и с това е попречила да бъде наказан един от най-големите транспортни превозвачи в България – \"Юнион Ивкони\". Това разкри в предаването \"Открито\" по БНТ разследващата журналистка Валя Ахчиева. : Христоматиен пример за корупция в национален ефир - и нищо ...  Месеци след поредното наводнение в Мизия от 10 юли инфраструктурата на града остава в окаяно състояние. Това принуждава възрастна майка да носи на гръб дъщеря си, която е с увреждания. : Болен болен носи ...    \"Правителството има съответните ресорни звена, които се занимават по тема енергетика - както и Министерство на енергетиката, така също и \"Булгаргаз\". Убеден съм, че разговорите, които сега са на експертно ниво, ще могат да подпомогнат на един етап вече да има разговори на по-високо, политическо ниво\". Това заяви лидерът на парламентарната група на ГЕРБ Цветан Цветанов по една от най-наболелите теми тази есен – цената на газа. : Някъде около лето Господне 5000 ...  Предаването \"Господари на ефира\" избра подхода на подигравката и разграничаването, за да се справи с кризисния за репутацията си случай с репортера Димитър Върбанов. Припомняме, че той силно преувеличи агресия към себе си, което доведе до уволнението му. : Златният скункс стана като турската лира - тотално обезценен!   Точно 39 водачи са заловени в нарушение и глобени, само за ден в Асеновградско. Други седем нарушители с по-леки провинения са се разминали със забележка. Това сочат данни, след специализираната полицейска операция, която бе проведена на територия на общините Асеновград и Садово. Проверени са 41 моторни превозни средства и документите на 80 души. : Продължаваме да катерим върхове - скоро всеки първи!  Междинни резултати от развитието на кампанията \"Достъпна България\" изнесе Комисията по дискриминация в предварително предвидена пресконференция. От Комисията алармират, че трябва да бъде обявен код \"червен\", поради липсата на достъпна среда. : Че защо да ги улесняват - да им вземат парите? Всъщност си е направо благотворителна дейност - пазят ги да не си дадат парите на вятъра ...  За неравности, дупки и пропаднала бетонна основа сигнализираха от неправителствената организация \"Спаси Сафия\" относно ремонта на улица \"Граф Игнатиев\" в центъра на столицата. : Данчето Фандупкова!  Шофьор на автобус по линията Бургас-Плевен отвлича вниманието си с разписване и разлистване на документи, докато шофира. Това показват кадри, публикувани от един от пътниците, във Facebook. : Това дали са го вписали в указанията за трудова безопасност?  Причината е фатално недоглеждане от страна на възложителя. В обявлението не е посочено, че показателят „техническа оценка“ с тежест 60% се определя от два показателя, съответно тяхната тежест. : Точно в този сектор да не си купят очила ...  Продуцентът на \"Господари на ефира\" Джуди Халваджиян на практика сам си връчи \"Златен скункс\", заради случая с репортера на предаването Димитър Върбанов. : Скунксът вече стигна до нивото на зимбабвийския долар.   Колоездачите да имат статут на трамвай или иначе казано, да имат предимство навсякъде по пътищата. Останалите участници в движението, дори и пешеходците, ще трябва да ги пропускат по велоалеите, на кръстовищата и дори на тротоарите, ако няма обозначена зона за каране на колело. Това са част от промени, които в момента се обсъждат в работната група от Министерството на транспорта и Министерството на вътрешните работи и Министерството на регионалното развитие, която разделя на три части сега действащия и променян над 100 пъти Закон за движение по пътищата. : Те и сега са си свободно блуждаещи трамваи, а ако ги узаконят ще трябва да измисляме много нов термин ...  \"Прокуратурата постигна нови висоти в мотаенето на разследването на инцидента с моторна шейна, при който на 2 февруари загина 4-годишният син на тогавашния министър на транспорта Ивайло Московски. Вчера стана ясно, че делото е прехвърлено на друга прокуратура с абсурдното обяснение, че държавното обвинение чак на осмия месец се сетило, че министрите всъщност трябва да се разследват от Софийската градска прокуратура. Досега делото бе под надзора на Софийската окръжна прокуратура, тъй като детето загина в Боровец, който попада в района ѝ\". Това пише вестник \"Сега\". : Браво - на 800-тната година ще внесе делото в съда!  Огромен облак от прах се е вдигнал в столичния район \"Кремиковци\" на 24 септември, когато в България имаше много силен вятър. Жителите на квартала и на село Долни Богров твърдят, че се е събрал розово-червен прах, който прониквал навсякъде. : Защото институциите отдавна си плуват в собствен розов облак ...  Парите, събрани в Сребърния фонд, ще продължат да си стоят на депозит в БНБ, без да носят никаква печалба от инвестиции. Това реши правителството на днешното си редовно заседание (3 октомври), с приемането на Дългосрочната инвестиционна политика на Държавния фонд за гарантиране устойчивост на държавната пенсионна система (т.нар. \"Сребърен фонд\") и Средносрочната стратегия за инвестиране на средствата на Фонда за периода 2019-2021 година. : Така де, за какво - нали вече тръгнахме към стратегия \"Работа доживот\"!   Обществената поръчка, чрез която МВР се опитваше да намери частна фирма за написването на \"реинженеринг на процесите\" в системата на полицията, е спряна по искане на премиера Бойко Борисов. С този търг трябваше да се търси реализация на идеята, че МВР може да се реформира само с помощ отвън. : Ако пък четеше книги, щеше и кризата в държавата да спре!  Жителите на село Търнак (близо до Бяла Слатина) блокираха пътя на селото, в знак на протест заради инцидент, при който мъж, управлявал джип, е прегазил 11-годишно момиче. Детето е настанено в плевенската болница с фрактура на черепа и опасност за живота.\r\nБлизките казаха, че полицаите ги посъветвали да не разпространяват информация в медиите, тъй като се водело досъдебно производство: \"Нищо никъде не казвайте, мълчете. Колкото повече раздухвате случая, толкова по-зле\". Според полицаите медиите пишели глупости и пречели на разследването. Разговорът е записан на видео от роднините на пострадалата. : Много ясно - гадните медии само ще вземат да покажат виновника, дето иначе може да прави дарения за благородни полицейски каузи!  Това се случи, след като в понеделник стана ясно, че хемодиализа във Видин не може да бъде извършвана, защото част от апаратурата не функционира. Един от мъжете беше категоричен - ръководството на болницата във Видин се е забавило с организацията да се транспортират пациенти в болницата в Монтана, защото гледало как да си спести 100 лева за транспорта, а освен това мислело и как парите, плащани от НЗОК, щели да отидат към болницата в Монтана! : Новата фаза на здравната реформа ...  Депутатът от ГЕРБ и професионален футболен съдия Стефан Апостолов се превърна в \"хит\" в социалните мрежи, заради меко казано странното сричане на законопроекта за физическото възпитание и спорта. Наложи се председателстващата заседанието Нигяр Джафер да го прекъсне, за да коригира думите му. : При баща Апостол (Поли) Апостолов и доведена майка Бойко Борисов природата си знае работата!  Пернишкият окръжен съд потвърди решението на Районния съд в Трън, което оправдава бившия кмет на Трън Станислав Николов за инцидента, при който той блъсна дете с колата си. : Това беше този случай, при който първата версия за разследването беше, че малкото момче се засилило и блъснало в джипа на общинския големец! Посмалиха накрая в наглостта - не бил видял детето по обективни причини, иначе натиснал спирачката своевременно, ама пусто карал много бързо, че да спре. Учудващо предвид такива случаи как все още няма по-масови материали на тема \"Линч\"!   Недопустимо, абсурдно е, че сме в такава ситуация. Направили сме всичко, което ни позволява законът. Това заяви министърът на туризма Николина Ангелкова, след като стана ясно, че туроператор, хванат в измама и с отнет лиценз, продължава да работи и да мами лековерни туристи. : Ма разбира се - защо пък държавата да търси и наказва, то това държавна функция ли е? ", "date": "2018.10.05", "title": "Седмицата в абсурди (1 - 5 октомври)"}
{"url": "https://www.actualno.com/crime/s-chetvyrt-milion-poveche-narushenija-na-pytja-sprjamo-minalata-godina-news_698278.html", "text": "        Издадени са близо 400 000 фиша за нарушения, установени на място. За миналата година са били 286 хил., което е разлика от 114 хил., информира още Рапчев. \"Имаме и 414 000 електронни фиша за нарушения на скоростта, или със 135 хил. повече от миналата година\", допълва. По думите му това се дължи на повечето камери и на засиления контрол на местата с тежки катастрофи.   От началото на годината са връчени 54 672 електронни фиша през таблетите на пътници и шофьори. Над 192 хил. са наказателните постановления с фиксирана в тях санкция - с над 8 хил. повече от миналата година. \r\nТежките катастрофи са 5052 - с От тях 241 са загиналите шофьори, а ранените сред тях са 855. Загиналите пътници са 128 и 2308 ранени. 85 са починалите пешеходци, а ранените са 1287. В сравнение с миналата година загиналите са с   На първо място сред причините за катастрофите е скоростта. Заради несъобразена скорост 143-ма са загиналите, а ранените - . Втората причина е внезапната промяна на посоката на движението. Става дума за навлизане в насрещното, неправилно изпреварване, неправилно разминаване. Такива са 1150 тежки катастрофи със . Отнемането на предимството е третият фактор.   През последните месеци се забелязва увеличение на пияните и дрогираните водачи. \"Заловили сме 8867 пияни водачи, от тях 4440 с над 1.2 промила алкохол в кръвта. Те отиват на съд. От тях 3732 са със свалени регистрационни номера и отнети шофьорски книжки\", казва Рапчев. С наркотици са засечени 1008 шофьори.\r\nСлучаите на заловени без книжка са 11 831, като в тази статистика не влизат отнетите книжки, както и временно взетите за неплатени глоби, които са на друг отчет. \"Плати ли човек, излиза от статистиката\", обяснява началникът на \"Пътна полиция\". Със свалени табели заради каране без книжка са на коли, а общо свалените регистрационни номера са     Има 23 стационарни, една система за средна скорост, 148 мобилни камери, които са в патрулките, и 28 триноги.   \"И новите, и старите камери понякога имат проблеми. Случи ли се това, уведомяваме поддръжката и се изпращат на ремонт. Ако е за по-дълго, ни дават друга\", обяснява Рапчев.\r\nВ момента тече обществена поръчка за купуване на нови 56 камери. Те ще са разпределени на база натовареност. \"Има и работна група, която изготвя техническата спецификация за единен център за обработка на информацията. Данните от камерите автоматично ще отиват там, а служителите на терен ще работят само за установяването, но не и обработката на данните\", разясни шефът на \"Пътна полиция\".\r\nТой информира още, че до края на годината предстоят още 2 акции по линия на ТИСПОЛ - за алкохол и дрога и за тирове и автобуси. През ноември започва и традиционната акция \"Зима\" съвместно с агенция \"Пътна инфраструктура\".   ", "date": "2018.10.05", "title": "С четвърт милион повече нарушения на пътя спрямо миналата година"}
{"url": "https://www.actualno.com/burgas/burgaski-uchiteli-s-prizove-za-profesionalizym-news_698276.html", "text": "  Кметът Димитър Николов и зам.-кметът по култура и образование Йорданка Ананиева отличиха бургаски учители за постигнатите от тях професионални успехи през годината. Преподавателите работят в две важни сфери от училищното образование - обучение на деца със специални образователни потребности и физическо възпитание.     Награди за успехи в професионалната сфера получиха:\r\nСтарши учител Стоянка Паунова - преподавател в ЦСОП за доказани резултати при работата с деца със СОП;\r\nСтарши учител Росанка Жекова - преподавател в ЦСОП за доказани резултати при работата с деца със СОП;     Специален педагог и логопед Кремена Петрова - преподавател в ЦСОП за доказани резултати при работата с деца със СОП;\r\nСтарши учител Виолета Павлова преподавател в ОУ \"Христо Ботев\" - квартал \"Победа\", за доказани резултати при работа с деца с обучителни затруднения;\r\nПреподавателят Петя Бързилова от ОУ \"Христо Ботев\" - квартал \"Победа\", за доказани резултати при работа с деца с обучителни затруднения;    Преподавателят по физическо възпитание и спорт на ОУ \"Елин Пелин\" Ваня Чекичева за републиканската титла на отбора по хандбал, момчета 5-7 клас и за вицешампионската титла по хандбал за момичета 5-7 клас;   Преподавателят по физическо възпитание и спорт на Професионалната търговска гимназия  Станимир Коларов за вицешампионската титла по хандбал за юноши 11-12 клас;\r\nПреподавателят по физическо възпитание и спорт на Професионалната търговска гимназия Петър Боев за вицешампионската титла по лека атлетика за юноши 8-10 клас;\r\nПреподавателят по физическо възпитание и спорт на АЕГ \"Гео Милев\" Росица Гъчева за вицешампионската титла по волейбол за юноши 8-10 клас;\r\nПреподавателят по ФВС на ОУ \"Любен Каравелов\" Кирчо Петков за третото място на финалите по лека атлетика за момчета 5-7 клас.   ", "date": "2018.10.05", "title": "Бургаски учители с призове за професионализъм"}
{"url": "https://www.actualno.com/society/bpc-ne-podkrepi-ruskata-cyrkva-za-statuta-na-ukrainskata-news_698313.html", "text": "  Светият синод на БПЦ отхвърли устното предложение на Ловчанския митрополит Гавриил за свикване на Всеправославен събор, който да реши статута на Украинската православна църква, предаде репортер на БГНЕС.     В четвъртък митрополит Гавриил се е мотивирал така:   „Бидейки загрижени за съхранението на единството на Светата  Православна Църква и за недопускане на насилствено завземане на църкви и  манастири в диоцеза на каноничната Украинска Православна Църква с  предстоятел Негово Блаженство митрополит Онуфрий да бъде предложено на  сестрите Православни Църкви в най-скоро време да бъде свикан  Всеправославен Събор, който най-авторитетно и канонично да реши въпроса  за автокефалията на УПЦ и за преодоляване на разкола в Украйна. Да бъде  свикан Всеправославен Събор по подобие на Разширения и надюрисдикционен  събор в София през 1998 г., който спомогна значително за преодоляване на  разкола в Българската Православна Църква.“ (мотивацията е цитирана на сайта на )\r\nДнес „Против“ гласуваха българският патриарх Неофит, Пловдивският митрополит Николай, Сливенският Йоаникий, Великотърновският Григорий, Доростолският Амброфий Западно и Слредноевропейският Атоний, Русенският Наум и Старозагорският Киприян.  „За“ са гласували само митрополит Гавриил, Варненският Великопреславски Йоан и Видинският Данаил.   Резултатът от това гласуване означава , че Светият синод на БПЦ не подкрепя искането на Руската православна църква за оказване на помощ при разглеждане за автокефалията на Украинската православна църква.", "date": "2018.10.05", "title": "БПЦ не подкрепи Руската църква за статута на Украинската"}
{"url": "https://www.actualno.com/politics/petyr-stojanov-krizata-v-evropa-e-institucionalna-a-ne-ekzistencialna-news_698316.html", "text": "  Не вярвам в края на европейската цивилизация или на Европейския съюз, но европейските лидери трябва да проявяват и загриженост, да не бъдат твърде големи технократи, които не гледат към цивилизационните предизвикателства към Европа. Това заяви в студиото на „Панорама“ Петър Стоянов, президент на Република България в периода 1997 - 2002 г. По думите му, американското общество никога не е било така разделено, както е сега, и това се отразява пряко на Европа.     \"Европа без Америка и Америка без Европа просто не могат. У  европейците нито за секунда не трябва да се появяват антиамерикански  настроения\", коментира политическата ситуация в отвъд Океана  Петър Стоянов.   Исторически погледнато, никой съвременник не може да види упадъка на цивилизацията си. Въпреки това, Европа не върви към рухване, изтъкна Петър Стоянов.\r\nКризата в Европа е институционална, а не екзистенциална, не е криза по същество. Затова, според Стоянов, единственият правилен избор за България е бил ЕС, а българите са категорични европейци.     ", "date": "2018.10.05", "title": "Петър Стоянов: Кризата в Европа е институционална, а не екзистенциална"}
{"url": "https://www.actualno.com/kardjali/v-ardino-zapochvat-sondaji-za-pitejna-voda-news_698301.html", "text": "  До края на месеца общината в Ардино започва сондажи за питейна вода. Проучванията ще се правят в района на три населени места, в които чешмите пресъхват всяко лято. Очакванията са да бъде открит нов водоизточник с достатъчен дебит, каза кметът на Ардино Ресми Мурад, съобщава БНР.     \"За тази година планираме, съвсем скоро, да извършим няколко проучвателни сондажа в района на селата Чернигово, Долно Прахово и Търна, защото в този район изпитваме нужда през летните месеци и недостиг на питейна вода. Кладенците и каптажите, които се намират там, не задоволяват нуждите на хората в района\", посочи Ресми Мурад.   ", "date": "2018.10.05", "title": "В Ардино започват сондажи за питейна вода"}
{"url": "https://www.actualno.com/america/trymp-soros-plashta-za-protestite-sreshtu-kavano-news_698293.html", "text": "  Американският президент Доналд Тръмп обвини активистите, трупащи се във Вашингтон за протест срещу номинирането на Брет Кавано за Върховния съд, че са „платени професионалисти“, финансирани от либералния милиардер Джордж Сорос.          „Най-грубите клесльовци са платени професионалисти, които целят само това сенаторите да изглеждат зле“, написа Тръмп в Туитър.  „Също така, погледнете как всички тези професионалисти правят идентични надписи. Платени от Сорос и други. Това не са надписи, правени в мазе от любов! #Troublemakers”, написа Тръмп.\r\nВ същото време той обяви, че е „много горд“ със Сенатът, който откри пътя за провеждане на гласуване на Брет Кавано за върховен съдия.         “Много съм горд, че американският Сенат че гласува „ДА“ за придвижване напред на номинацията на съдия Брет Кавано“, написа Тръмп в Туитър.\r\nИзглеждащото преди сигурно доживотно назначаване на Кавано на висшия съдебен пост беше на ръба да не се случи поради сериозните дебати около обвинения за сексуален тормоз , датиращи от времето, когато е бил в гимназията и в университета. В петък Сенатът гласува за отстраняване на последното препятствие преди решаващо гласуване през уикенда.   Американският Сенат в петък категорично одобри преминаването към окончателно гласуване на номинирания от Тръмп за Върховния съд Брет Кавано въпреки продължаващите спорове относно обвиненията в сексуални посегателства срещу него.\r\nСенатът гласува 51 срещу 49, за да одобри Кавано в процедурно гласуване, като една републиканец, Лиса Мурковски, се противопоставя той да продължи напред, докато демократът Джо Манчин гласува в подкрепа.   Окончателното гласуване на кандидата е планирано за събота, като резултатът все още е под въпрос, тъй като друг републикански сенатор Сюзън Колинс запази позицията си за окончателно одобрение.", "date": "2018.10.05", "title": "Тръмп: Сорос плаща за протестите срещу Кавано"}
{"url": "https://www.actualno.com/crime/specializiranata-prokuratura-obvini-prokuror-zaradi-dalavera-s-bager-news_698304.html", "text": "  Специализираната прокуратура привлече като обвиняем Красимир Кирилов - към момента прокурор в Софийска градска прокуратура, за престъпление по служба, извършено на 22 декември 2015 г. Това съобщиха от пресцентъра на Прокуратура на Република България.     Разследването е започнало по сигнал от Окръжния прокурор на Окръжна прокуратура - Плевен с данни за длъжностни престъпления от Кирилов, който през 2015г. е бил административния ръководител на Районна прокуратура – Кнежа.   На 25 ноември 2009 г. в Районна прокуратура –Кнежа било образувано досъдебно производство срещу неизвестен извършител за извършена подправка на идентификационни номера на багер марка „KOMATSU“, тъй като са установени несъответствия с номерата на рамата. Багерът е приобщен като веществено доказателство по делото.\r\nВ края на 2015 г. в РП - Кнежа са постъпили молба за връщане на вещественото доказателство – от дружество, което е посочило, че е собственик на багера, който е предоставен на лизинг и молба от друго лице, което е твърдяло, че правоимащо лице да получи вещественото доказателство.  Наблюдаващият прокурор по делото Красимир Кирилов е нарушил служебните си задължения и при липса на доказателства за собственост върху багера и изявени претенции от различни лица към една и съща вещ, на 22 декември 2015 г. е разпоредил вещественото доказателство да бъде върнато и на лизингодателя, и на претендиращото лице.   Специализираната прокуратура е установила, че лизингодателят е собственик на багера, но не е бил уведомен за произнасянето на прокурора, а претендиращото лице е взело на ръка същия ден постановлението на Кирилов от 22 декември 2015 г. и фактически е получило владението върху това веществено доказателство в края на работния ден.\r\nПо този начин багерът е върнат съвсем съзнателно от прокурора на лице, което не е собственик и няма никакви права върху него.    В хода на разследването Специализираната прокуратура е възложила на КПКОНПИ извършването на оперативно-издирвателни мероприятия за установяване на лица, имащи отношение към предмета на разследването.   ", "date": "2018.10.05", "title": "Специализираната прокуратура обвини прокурор заради далавера с багер"}
{"url": "https://www.actualno.com/america/djon-keri-shansovete-za-vojna-narastvat-sled-ottegljaneto-na-sasht-ot-sdelkata-s-iran-news_698305.html", "text": "  Бившият държавен секретар на САЩ Джон Кери изрази опасение от конфликт с Иран, след като Съединените щати се оттеглиха от ядрената сделка. Кери посочи, че насаме регионални лидери са му оказвали натиск за военни действия.     Кери оглавяваше дипломацията на Вашингтон в периода, когато през 2015 г. Иран обеща на западните сили, Русия и Германия да свие драстично ядрената си програма в замяна на отмяна на санкциите срещу него.   С оттеглянето си от споразумението, президентът Доналд Тръмп „направи по-вероятно, че ще има конфликт в региона, защото там има хора, които много биха искали САЩ да бомбардират Иран“. Каза Кери пред Съвета за международни отношения, където представи мемоарите си \"Every Day is Extra\".\r\nКери каза, че и вече починалият крал на Саудитска Арабия Абдула, и сваления президент на Египет Хосни Мубарак са му казвали, че САЩ трябва да атакуват Иран, макар и да не са заемали публично тази позиция.  Израелският премиер Бенямин Нетаняху като изявен критик на Иран също искал от тогавашния президент на САЩ Барак Обама дса получи зелена светлина да бомбардира Иран, каза Кери.   Макар инспекторите на ООН да потвърдиха, че Иран спазва ангажиментите си по сделката, президентът Тръмп определи сделката като катастрофа, тъй като не се отнася до други американски проблеми с Иран, включително заплахи за Израел, подкрепа за ислямистки военни действия като тези на „Хизбула“ и ракетна програма на Техеран.\r\nНо Кери каза, че Съединените щати \"действително ги карат да вършат нещата тихо\", включително и за уталожване на конфликта в опустошения от войната Йемен, и вярва, че президентът Хасан Рухани \"се опитва да придвижи страната в различна посока\".    \"Това, което направи Тръмп сега, е че даде възможност на момчетата в Иран, които казаха, не се занимавайте със Съединените щати, те ще ви изгорят\", каза Кери, цитиан от БГНЕС.   ", "date": "2018.10.05", "title": "Джон Кери: Шансовете за война нарастват след оттеглянето на САЩ от сделката с Иран"}
{"url": "https://www.actualno.com/business/bylgarija-ima-vtoroto-naj-goljamo-bitcoin-skrivalishte-na-zemjata-news_698143.html", "text": "  Що се отнася до Bitcoin, повечето хора, които следват историята на криптовалутите, знаят, че Satoshi Nakamoto има най-голямото съкровище. Но колко хора знаят, че България е на второ място в този списък? Българското правителство приютява Bitcoin скривалище, което би накарало всяка друга държава – дори Съединените щати –да завижда.     Властите в България започнали да събират Bitcoin и тогава се сблъскали с незаконни дейности в страната, тъй като на много от престъпниците било платено в Bitcoin. По-специално, поредица от арести в средата на 2017 г. доведоха до на 213,519 BTC, според Novinite (бел. ред. - да е изземала такова количество биткойни, но редица авторитетни съобщиха друго - че има такава конфискация ). При сегашните темпове, това се равнява на малко под един милиард и половина долара.\r\nНяма начин да разберем дали българското правителство е използвало някоя от монетите, но ако запази всичките, държавата може да изплати 25% от националния си дълг за един ден.\r\nБитката за Bitcoin в страната надминава тази в Съединените щати, защото американските власти търгуват с всички конфискувани монети колкото е възможно по-скоро. Преди няколко месеца US Marshals Service (бел. ред. - шерифската служба на САЩ ) , за да продадат почти 2,200 BTC.  В един момент част от търгуваните пари принадлежаха на Шон Бриджис, агент от тайните служби, който открадна част от приходите от свалянето на 144,000 BTC от Silk Road – пазар на тъмни мрежи – от ФБР.\r\nНе е ясно дали българското правителство има някакви планове за огромното си , но може би е по-добре да го “ЗАДЪРЖИ” като фонд за по-лоши дни.\r\nЕдинственият друг притежател, който съхранява Bitcoin почти толкова, колкото в България, е BitFinex, които в момента имат портфейл от около 163,000 BTC или над 1 милиард долара. Този конкретен портфейл се държи в замразено състояние, за да бъде използван най-вероятно в случай на нарушение.    ", "date": "2018.10.05", "title": "България има второто най-голямо Bitcoin скривалище на Земята"}
{"url": "https://www.actualno.com/america/belijat-dom-ima-prekaleno-mnogo-chujdi-komponenti-v-oryjijata-ni-news_698309.html", "text": "  Американските военни са твърде зависими от Китай и други държави за осигуряването на компоненти за оръжия и оборудване, сочи проучване по въпроса на Белия дом.     Проучването призовава към насочване на инвестиции към местното производство, за да се отстранят уязвимостите във веригата на доставки на Пентагона, които биха могли да представляват риск за националната сигурност.   Макар да се оплаква от зависимостта на Пентагона от части от няколко държави, документът се фокусира предимно върху Китай, като атакува Пекин за \"икономическата му агресия\" и задушаване развитието на някои пазари.\r\n\"Китай е отделен или единствен доставчик на редица специални химикали, използвани в боеприпаси и ракети\", се казва в доклада от 146 страници, който президентът Доналд Тръмп е поръчал преди повече от година.  \"В много случаи няма друг източник или материал за подмяна, а дори и в случаите, когато съществува такава възможност, времето и разходите за тестване и определяне дали отговаря на изискванията новия материал могат да бъдат възпиращи\".\r\nИзследването също така описва \"стари и контрапродуктивни\" практики за възлагане на поръчки на Пентагона, които са причинили закъснения, обезкуражени иновации и увеличени разходи за доставчиците.   Китайските \"агресивни индустриални политики\" вече са засегнали някои критични способности, включително соларни клетки за военна употреба, плоски дисплеи на самолети и обработка на редки земни елементи, се казва в доклада.    \"Действията на Китай сериозно застрашават други възможности, включително машинни инструменти, производството и обработката на съвременни материали като биоматериали, керамика и композитни материали, както и производството на платки и полупроводници\", добавя документът.\r\nОчаква се днес Тръмп официално да представи доклада и да подпише свързана с него заповед.\r\nДокладът разглежда теми, които сега са от ключово значение за доктрината на правителството на Тръмп, обвиняващ Пекин за кражба на интелектуална собственост и принуждаването на американските фирми да изнасят в чужбина своите изследвания и развитие в замяна на достъп до огромния китайски пазар.   В четвъртък вицепрезидентът Майк Пенс обвини Китай във военна агресия, търговска кражба и нарастващи нарушения на човешките права, когато определи азиатския великан като злодей, който се опитва да се намеси в предстоящите избори в САЩ.\r\nКитай отвърна на удара в петък, определяйки обвиненията на Пенс като \"абсурдни\", безпочвени и клеветнически.   ", "date": "2018.10.05", "title": "Белият дом: Има прекалено много чужди компоненти в оръжията ни "}
{"url": "https://www.actualno.com/asia/izvestija-ima-li-shpionomanija-i-holandski-sindrom-na-zapad-news_698306.html", "text": "  Руският вестник „Известия“ публикува материал, според който претенциите на Запада към Русия във връзка с произтичащата от Москва киберопасност са неоснователни.     Изданието цитира думите на шефа на комисията по външни отношения в Съвета на федерацията Константин Косачев, според когото обвиненията срещу Москва изглеждат като провокация – на първо място защо те бяха огласени едва половин година след случилото се в Холандия. То допуска, че на Запад съществува координиран план за поддържане на темата за „руската заплаха“.   „Пет пари не струват такива обвинения – ако имаше претенции през април, то те трябваше да бъдат огласени през април“, смята Косачев. „Трябва да се установяват факти, да се провеждат съвместни разследвания – нищо от това не беше направено, поради което изглежда като провокация.“\r\nПред репортер от „Известия“ от регионалното представителство на Търговско-промишлената палата на Русия в страните от Бенелюкс и Франция изразили мнението, че инцидентът с изгонването на руските дипломати ще доведе до нарастване на напрежението между страните, включително и в икономическата сфера. Представителят на руската ТПП в региона Елена Медведева казала, че под удар могат да се окажат руско-холандските търговски отношения.  „Известия“ цитира и изявление на руското МВнР, където смятат, че западната шпиономания набира обороти. Според Игор Морозов, член на Съвета на Федерацията, особено внимание трябва да се отдели именно на реакцията на Великобритания, коато „се вписва много добре в общата антируска политика“ на Лондон.   ", "date": "2018.10.05", "title": "\"Известия\": Има ли шпиономания и \"холандски синдром\" на Запад?"}
{"url": "https://www.actualno.com/asia/prezidentyt-na-interpol-izchezna-news_698239.html", "text": "        Хунвей е бивш зам.-министър. Той е изчезнал в родната си страна Китай, до която е пътувал в края на септември, предава The Independent.   64-годишният мъж живее в Лион (където е централата на Интерпол) със съпругата и децата си. Те не са имали контакт с него, откакто той заминал за Китай на 29 септември.\r\nМен Хунвей бе избран за президент на Интерпол през ноември 2016 г. Преди това бе заместник-министър на обществената сигурност в родината си. Мандатът му в организацията изтича през 2020 г.  От Интерпол все още не са коментирали официално изчезването.   Интерпол е международна организация, която координира сътрудничеството на полицейските органи в различните страни в борбата с криминалната престъпност.    ", "date": "2018.10.05", "title": "Президентът на Интерпол изчезна"}
{"url": "https://www.actualno.com/curious/5-te-naj-revnivi-zodii-sred-jenite-news_698253.html", "text": "        Ето и кои са най-ревнивите жени според зодията:    Ако  някога ви се случи флирт или забежка, за нищо на света не казвайте на  половинката си Телец. Първо ще смаже вас. А после ще смаже и  нахалницата, осмелила се да ви доближи. Макар интелигентни и ерудирани,  тези жени са адски ревниви. Ако се влюби, жената Лъв обича с цялата си  страст и душа. Затова си е и доста ревнивичка (макар често да не го  признава). И като прибавим факта, че да пренебрегнеш тази зодия си е  направо игра с огъня, ситуацията става взривоопасна.   Интересното при  Девата е, че тя не ревнува  до момента, когато й се дадепървия повод.  Оттам насетне, ще ви държи  сметка за всяка стъпка.Бъдете предпазливи. Тя  освен горда е и  отмъстителна! По  природа тези жени ненавиждат до мозъка на костите си бившите ви  приятелки. А камо ли потенциалните ви такива? Нейното си е нейно и никой  няма право дори да си помисля за него. Ние поне ви съветваме никога да  не давате повод за ревност на жена Скорпион. Тук  нещата са малко по-особени. Тази дама е романтична, търси любов като в  приказките и ако нейният принц се заплесне по някоя придворна дама, това  направо я убива отвътре. Затова е и постоянно нащрек за сигнали.   ", "date": "2018.10.05", "title": "5-те най-ревниви ЗОДИИ сред жените "}
{"url": "https://www.actualno.com/balkani/ivica-dachich-edinstvenite-vyoryjeni-sili-v-kosovo-moje-da-bydat-kfor-news_698284.html", "text": "  Според министъра на външните работи на Сърбия Ивица Дачич на Запад има малко объркване относно отношението им към военните сили в Косово, предава македонската информационна агенция „Макфакс“, цитирана от \"Фокус\".     Позицията на Сърбия е ясна: единствените въоръжени сили, които може да присъстват на територията на Косово, са КФОР. Първият дипломат на Белград допълни, че сръбският президент Александър Вучич ще обсъди с генералния секретар на НАТО Йенс Столтенберг проблемите около създаването на армията на Косово, тъй като това противоречи на Резолюция 1244 на ООН.   „За нас нищо повече не може да бъде изненада, когато става въпрос за позицията на някои западни кръгове. Но истината е една, а тя е, че в нито един документ не са предвидени Въоръжени сили на Косово“, заяви Дачич и добави, че създаването на косовската армия би било заплаха за сигурността на целия регион.", "date": "2018.10.05", "title": "Ивица Дачич: Единствените въоръжени сили в Косово може да бъдат КФОР"}
{"url": "https://www.actualno.com/politics/zarkov-narodnijat-predstavitel-ne-e-gumen-pechat-na-predvaritelno-vzeti-reshenija-news_698222.html", "text": "   Това заяви в пленарна зала зам.-председателят на ПГ на „БСП за България“ Крум Зарков по време на обсъждането за избор на конституционен съдия от квотата на НС.     Той обясни, че е имало дебат и изслушване в правната комисия, както е записано в правилата. „Там обаче никъде не е записано, че трябва преди това да се ходи по групи и да се търси предварителна подкрепа. За да е публичен дебатът и за да е ясен,  да е очевидно- защо се подкрепя или не една кандидатура, това се случва в ресорната комисия, както е записано в Правилника за организацията и дейността на Народното събрание“, коментира той.  По думите му съдия Влахов има професионалните качества да заеме поста и е имал право на състезателна процедура. Според Зарков обаче тя е била обезсмислена, когато предложението за кандидатурата му е подписано от всички парламентарни групи в дясната страна на залата и е било публично подкрепено от ДПС. „Ние ще се въздържим, защото говорим за спазване на Конституцията, а тя повелява, че всеки народен представител има право на своето мнение, становище и лично убеждение, а не е просто гумен печат, който да легитимира предварително взети решения“, заяви Зарков.   Народният представител от ПГ на БСП Иван Иванов заяви, че по начина, по който се провежда дебатът, се поставя под съмнение оттук нататък начинът на работа и безпристрастността на орган като Конституционния съд, на който всеки трябва да има доверие. „Опорочаването на дебата не води до нищо полезно“, коментира той.\r\nДепутатът от ПГ на левицата и член на ИБ на НС на БСП Валери Жаблянов коментира, че изборът на съдия в КС от квотата на Народното събрание е процедура като всички други, с изрично разписани правила, които предвиждат всички възможности за гласуване. „Не мога да разбера принципа на колегите от мнозинството- че ако всички не се строят зад физкултурника, няма да има упражнение на двора. Този подход е елементарен и е в разрез с духа на парламентаризма, който вие цитирате и в който се кълнете“, заяви той. По думите му БСП сама може да прецени как да гласува.  ", "date": "2018.10.05", "title": "Зарков: Народният представител не е гумен печат на предварително взети решения"}
{"url": "https://www.actualno.com/healthy/nad-13-mln-lv-ima-da-vzema-adjibadem-ot-zdravnata-kasa-news_698236.html", "text": "   Това става ясно от консолидирания годишен доклад за дейността на групата, в която влизат всички дъщерни дружества на компанията в България.     От друга страна дружеството майка е длъжник по договор за заем, сключен на 18 юли 2017 г. между „Аджибадем Сити Клиник“ ЕАД и „ИНГ Банк“ (Холандия), по силата на който е учредена договорна ипотека на земята и сградата на „Токуда Болница София“, както и залог на всички съществуващи и бъдещи дълготрайни активи на „Аджибадем Сити Клиник“ ЕАД и на дъщерните дружества „Аджибадем Сити Клиник Специализирана Болница за активно лечение по Кардиохирургия Бургас“ ООД и „Аджибадем Сити Клиник Медицински Център Варна“ ЕООД.\r\nСпоред информация от вестник „24 часа“, потвърдена от няколко независими източника, малко повече от 2 г. след стъпването си в България „Аджибадем“ се изтегля от страната, тъй като компанията майка на турската група имала финансови трусове заради срива на лирата.\r\nВ България мега болничната структура се състои от следните лечебни и здравни заведения: „Аджибадем Сити Клиник, Сърдечно - съдов център“ – София; „Аджибадем Сити Клиник, Онкологичен център“ – София; „Аджибадем Сити Клиник Медицински Център Варна“ ЕООД; „Аджибадем Сити Клиник СБАЛ по Кардиохирургия“ ООД – Бургас; „Аджибадем Сити Клиник Медицински център Бургас“ ЕООД; „Хелткеър Консултинг“ ООД - София, „Аджибадем Сити Клиник МБАЛ Токуда Болница София“ ЕАД; „Аджибадем Сити Клиник ДКЦ Токуда“ ЕАД; „Аджибадем Сити Клиник Хоспис“ ЕООД; „Токуда Център за Клинични Изпитвания“ АД; „Токуда Аптека“ ЕООД; „Аджибадем Сити Клиник Фармасис“ ЕООД.  Акционерният капитал на групата е на стойност над 85 млн. лв. и в нея работят по трудови правоотношения над 2800 човека. Към момента групата е 100% собственост на дружеството „Аджибадем Сити Клиник Б.В.“, регистрирано в Холандия.\r\nТо се управлява от двама изпълнителни директори - Мехмед Айдънлар и Ангел Ангелов.\r\nНа 20 април 2016 г. „Аджибадем”, заедно със своето дъщерно дружество в Република Македония - болница “Аджъбадем Систина” подписа споразумение за придобиването на Група „Токуда\", както и за едновременното придобиване на дружеството съвместно с част от акционерите му.    Сделката за „Аджибадем Сити Клиник“ ЕАД е приключена на 8 юни 2016 г. и е комбинация от изкупуване на акции от излизащите акционери и апортиране на акциите на оставащите акционери в качеството им на физически лица. За целта е било използвано новоучредено холдингово дружество „Аджибадем Сити Клиник Б.В.“ - Холандия, в което пряко мажоритарно участие има Аджъбадем в размер на 61.5%.\r\nОт 7 август 2017 г. Токушукай - София ЕООД е влято в Аджибадем Сити Клиник ЕАД.   В резултат на това вливане Аджибадем Сити Клиник ЕАД придобива 100% от от здравните и лечебни заведения на „Токуда“.\r\nНа 1 март тази година са предявени осъдителни искове за вземания за извършена и отчетена през 2015 г. медицинска дейност и вложени медицински изделия на стойност, надвишаваща определената към договорите за оказване на болнична медицинска помощ по клинични пътеки и амбулаторни процедури (надлимитна медицинска дейност) от името на „Аджибадем Сити Клиник УМБАЛ“ ЕООД и „Аджибадем Сити Клиник МБАЛ Токуда“ ЕАД. Групата е процес на подготовка и на искова молба за извършена, но неплатена надлимитна дейност през 2015 г., 2016 г. и 2017 г.\r\nПрез 2012 г. „Аджъбадем“ става част от глобалната здравна верига - IHH Healthcare Berhad (“IHH”).   В одитния доклад е посочено, че IHH ръководи интегрирани здравни дейности и свързаните с тях услуги и е с водещи пазарни позиции в Сингапур, Малайзия и Турция. То оперира и инвестира в Китайската народна република (без Хонконг, Макао и Тайван), Индия, Виетнам, Македония (чрез „Аджъбадем“), Бруней и Обединените арабски емирства.   IHH Healthcare Berhad предлага акции на борсата Malaysia Securities Berhad и Singapore Exchange Securities Trading Limited (\"SGX-ST\"). То е второто по големина в света публично здравно дружество по пазарна капитализация.\r\nПроверка на сочи, че през миналата година групата е реализирала загуба в размер на малко над 8 млн. лв, като загубата в предходната година е била за 16 763 000 лв.\r\n„Към 31 декември 2017 г. Групата не е посрещнала изискването за един от финансовите показатели по сключените договори за заеми с „ИНГ Банк“ (Холандия). За нарушения показател е получено съгласие от страна на ИНГ Банк с дата 29 декември 2017 г. за отсрочване на периода за тестване до втората четвърт на 2018 г.\r\nРъководството на компанията - майка Аджибадем Сити Клиник Б.В. е изразило писмено становище, че в случай на ликвидна необходимост ще оказва финансова помощ на Групата, така че тя да може да погасява задълженията си и да продължава нормалната си дейност,   Ръководството на Групата е изготвило план и е предприело действия за подобряване на финансовото състояние на Групата. Този план е основан на изходни предположения за очаквано повишение на приходите и брутната печалба на Групата през следващите периоди.\r\nРъководството предвижда, че съществуващите капиталови ресурси и източници на финансиране (парични потоци от основна дейност, достъп до финансиране и финансова подкрепа на групата) ще са адекватни за ликвидните му потребности на Групата през следващата 2018 г.“,, е записано още в консолидирания годишен доклад на групата.\r\nТекущите активи на групата към 31 декември 2017 г. са в размер на 53 006 000 лв.\r\nПриходите от продажби в дружеството майка през последните години са следните: 4 259 000 лв. (2014 г), 5 059 000 лв. (2015 г.), 9 824 000 лв. (2016 г.) и 38 329 000 лв. през 2017 г.", "date": "2018.10.05", "title": "Над 13 млн. лв. има да взема \"Аджибадем\" от Здравната каса"}
{"url": "https://www.actualno.com/sofia/grajdani-opitaha-da-nahlujat-v-stolichna-obshtina-ima-arestuvan-video-news_698231.html", "text": "   Един човек е бил арестуван, като в отговор на това останалите протестиращи направиха жива верига пред сградата.     Те настояват за лична среща с кмета Йорданка Фандъкова.   Недоволството им прерасна и в гневни изблици и беше разбита оградата на строителния обект до общината.   Причина за протеста станаха резултатите от ремонтите на ул. \"Граф Игнатиев\" и градинката пред църквата \"Св. Седмочисленици\". Според протестиращите и двата ремонта са извършени некачествено и без зачитане на околната градска среда.    От общината обясниха, че е рано да се правят такива заключения, тъй като проектът все още не е завършен.         ", "date": "2018.10.05", "title": "Граждани опитаха да нахлуят в Столична община, има арестуван (ВИДЕО)"}
{"url": "https://www.actualno.com/crime/hvanaha-shofior-na-uchenicheski-mikrobus-s-11-promila-news_698234.html", "text": "        Проверката на училищния микробус била извършена в село Оряховец малко след 9 и половина от служители на РУ – Мадан. Тестването с дрегер показало, че 47-годишният водач с инициали В. Б от село Загражден е с 1,1 промила алкохол в издишания въздух. Съставен му е акт за установяване на административно нарушение по Закона за движението по пътищата.   От полицията уточниха, че в училищния микробус са пътували пет деца от Давидково, които трябвало да бъдат транспортирани до Смолян. В областния град днес се провеждат заключителни представителни изяви по проект „Твоят час“ и децата участват в събитията.\r\nПолицията от години в Смолянска област проверява всички шофьори, които превозват деца, още преди да са тръгнали на път. В случая днес обаче се получило малко по-късно обаждането, затова водачът е проверен не в Давидково, а в Оряховец.  Работодател на шофьора е директорът на училището в Давидково и след проведен между нас разговор правоотношенията му ще бъдат прекратени още днес, към този час може вече да са прекратени. С децата не правим никакъв компромис, заяви Мария Семерджиева – началник на Регионалното управление на образованието в Смолян.   ", "date": "2018.10.05", "title": "Хванаха шофьор на ученически микробус с 1,1 промила"}
{"url": "https://www.actualno.com/curious/3-te-zodii-koito-shte-otkrijat-nova-lubov-prez-mesec-oktomvri-news_698256.html", "text": "   Какво ви очаква в любовта през първия есенен месец? Днес ще разберете кои зодии имат най-големи шансове за флиртове, а защо не и за среща с голямата любов?       – ще се радвате на пълна хармония в любовта. Онези, които са обвързани ще осъзнаят, че са готови за следващата по-сериозна крачка, а необвързаните ще открият човек, който си струва.    – месецът ще бъде повече от вълнуващ на любовния хоризонт. Очаква ви нова среща със стар познат, която ще разпали неочаквани искри и ще доведе до нещо повече от невинен флирт. – този месец се очертава като доста емоционален и то ще го запомните с приятни любовни емоции и изненади. Ще има човек, който непрестанно ще ви засвидетелства внимание и обич и ще сте на седмото небе.  ", "date": "2018.10.05", "title": "3-те зодии, които ще открият нова ЛЮБОВ през месец ОКТОМВРИ"}
{"url": "https://www.actualno.com/balkani/nikola-gruevski-vliza-v-zatvora-za-dve-godini-news_698233.html", "text": "        Никола Груевски управлява еднолично Македония в продължение на десет години от 2006 до 2016 г. Неговото управление беше белязано от масово подслушване и преследване на политическите противници, изолация на Македония от международната общност и съседите, цензура върху медиите и антиквизация, а също така корупцията. Емблема на тази корупция беше закупуването на супер скъпа лимузина Мерцедес за около 600 хиляди долара, което възмути македонското общество.   Груевски беше изправен пред съда по така нареченото дело „Танк“. Той е оказал влияние върху своите подчинени за закупуването на супер скъпата лимузина Мерцедес. Лекият автомобил беше споменат в една от „бомбите“, т.е. записаните телефонни разговори, с които сегашният премиер Зоран Заев запозна преди две години македонската общественост с безобразията, вършени по време на управлението на Никола Груевски.\r\nВ един от разговорите с тогавашния министър Гордана Янкуловска Груевски казва: “Искам да бъде последен модел - Full Mercedes“. „На задните седалки искам да има екрани за малките, абе, да бъде Full. И започвай с процедурата за покупката на колата. Да \"разиграем\", че става въпрос за кола на МВР. До изборите колата да се води на МВР”, казва Груевски, на което Янкуловска отговаря: “Да, да, така ще бъде. Колата ще се води на МВР.  “Ей, нямаш представа каква фантазия е колата - има и масаж на задните седалки. Няма по-хубава кола в Македония от тази\", пояснява Янкуловска пък в разговор с тогавашния шеф на спецслужбите Сашо Миялков. \"Супер, №1, перфектен, подчертава Гордана Янкуловска.   ", "date": "2018.10.05", "title": "Никола Груевски влиза в затвора за две години"}
{"url": "https://www.actualno.com/society/borisov-i-poroshenko-obsyjdat-sytrudnichestvoto-mejdu-bylgarija-i-ukrajna-v-obrazovanieto-i-infrastrukturata-news_698221.html", "text": "        По план двамата трябва да обсъдят сътрудничеството в областта на образованието и инфраструктурата, задълбочаването на контактите между двете страни. Борисов и Порошенко ще разговарят и по актуални външнополитически въпроси от взаимен интерес, а след това ще направят инспекция на ремонтиран участък на международния път Е-87 Одеса – Рени.\r\nПо-късно двамата ще участват в отбелязването на 160-ата годишнина от основаването на българската гимназия в Болград.\r\nС отпуснати от правителството 150 хиляди лева сградата на училището, в което се преподава на български език, беше ремонтирана.  Възпитаник на учебното заведение, открито през Възраждането, е и президентът на Украйна. Училището е достъпно както за български преселници, така и за всички други желаещи да учат там. Всички предмети се преподават на български и на румънски език.", "date": "2018.10.05", "title": "Борисов и Порошенко обсъждат сътрудничеството между България и Украйна в образованието и инфраструктурата"}
{"url": "https://www.actualno.com/society/s-40-mln-lv-se-uvelichavat-sredstvata-za-pomoshti-za-otoplenie-news_698244.html", "text": "   Това обяви социалният министър Бисер Петков по време на парламентарния контрол в отговор на питане относно социалната политика за компенсиране повишаване цените на хляба и стоките от първа необходимост.     \"Което представлява 50 процента от планирания им размер в бюджета за тази година, който е 80 милиона. Ще се компенсира увеличението на цените на енергоносителите и на останалите стоки по веригата, включително и стоките от първа необходимост\", заяви още той.   От 2019 година предстои увеличение на пенсиите с 5,7 на сто от първи юли, поясни социалният министър.\r\n\"МТСП ще продължа да изпълнява своите ангажименти към социално слабите. Социалното подпомагане гарантира тяхната защита на база на наличните ресурси, залагаме на устойчиви мерки: съвършенства се нормативната уредба на социалното подпомагане, увеличава се гарантираният минимален доход, разшири се обхватът на подпомагане и се увеличи размерът на помощта\", каза Петков.  По време на парламентарния контрол щефът на социалната комисия разкритикува управляващите за решението да увеличат тавана на пенсиите от сегашните 910 лв. на 1200 лв. от 1 юли догодина, вместо да го премахнат изобщо. По думите му посланието от това решение е, че политическите аргументи надделяват над експертните.   ", "date": "2018.10.05", "title": "С 40 млн. лв. се увеличават средствата за помощи за отопление"}
{"url": "https://www.actualno.com/curious/seks-horoskop-za-oktomvri-news_698087.html", "text": "  Ето какво ви очаква в спалнята този месец.      Свободните представители на знака ще се решат на промени в личния си  живот, само ако се появи човек, който отговаря на повечето от техните  изисквания, но това е малко вероятно да се случи. Тоест, краткотрайните  сексуални авантюри няма да присъстват през октомври. За ангажираните  представители на знака всичко ще върви гладко между завивките.   Самотните представители на знака ще имат шанс да стартират служебни  любовни романи. Привличането, съвместните усилия и повечето прекарано  време в офиса ще се окажат вълнуващ старт на една гореща връзка.  Семейните представители на знака също няма да скучаят, напротив. Близнаците ще предпочетат само да флиртуват без да преминават към  сериозни действия. На този етап \"заигравките\" им носят повече наслада от  същинската част. Очаквани са палави съобщения, горещи снимки и безброй  намеци, което също ще се окаже доста интригуващо дори за обвързаните  Близнаци.     В интимните си отношения ще бъдете внимателни и доста чувствителни.  Може би не се чувствате добре в кожата си, което ще се отрази и на  секса. През октомври желанията и настроенията ви в сексуален аспект са  доста променливи и вашият партньор е трябва да проява голяма доза ", "date": "2018.10.05", "title": "Секс хороскоп за октомври"}
{"url": "https://www.actualno.com/analysis/sagata-s-brexit-tereza-mej-e-uporita-kato-mule-no-chasovnikyt-tiktaka-news_698130.html", "text": "  Време е Тереза ​​Май да спре да танцува и да се захване с работа по преговаряне за Brexit, предупреди Европа.     Нетърпеливите лидери на ЕС неохотно дадоха на британския премиер време да спечели тази седмица конференция на своята Консервативна партия. Но с оставащи само 14 дни, докато се стигне до ключовата среща на 17 октомври по британската сделка за развод, търпението се изчерпва, пише AFP, цитирана от БГНЕС.\r\nВъв Великобритания конгресът на торите на Мей може да бъде най-добре запомнен с , но Брюксел все още е възмутен от това, че външният ѝ министър сравнява клуба на ЕС със съветския Гулаг.\r\nИ председателят на Европейския съвет Доналд Туск, който се срещна с ирландския премиер Лео Варадкар в Брюксел в четвъртък, беше напрегнат, докато напомняше на Мей, че часовникът не спира. \"Аз бях лидер на партията в продължение на 15 години и знам какви са правилата на партийната политика, но сега, когато конференцията на торите приключи, трябва да се заемем с работа\", заяви Туск.      Говорейки заедно с Варадкар, който откликна на необходимостта от по-интензивни преговори преди европейската среща на върха на 18 октомври, Туск разкритикува реториката на британските тори. \"Неприемливите забележки, които повишават градуса, няма да постигнат нищо, освен да губят повече време. Това, което трябва да се направи, е максималният напредък на октомврийския Европейски съвет\", посочи още Туск.\r\nОт кабинета му поканиха Мей да се обърне към останалите 27 лидери на ЕС на 17 октомври, в навечерието на срещата на върха, която преди това Доналд Туск описа като \"момент на истината\" за преговорите по Brexit.    Ако Мей приеме поканата, тя ще има шанс да убеди колегите си, че е възможно да се постигне пробив и сделката Brexit може да бъде финализирана преди Великобритания да напусне Блока в края на март.\r\nНякои дипломати в Брюксел предположиха, че лидерите могат да разговарят през нощта и да одобрят очертанията на споразумение, докато са все още в Брюксел за по-широките разговори от 18 октомври.   \"Мей е упорита като муле\", каза френски дипломатически източник, поставяйки под съмнение дали британският премиер може дори да събере парламентарно мнозинство, за да одобри някаква евентуална сделка. Европейски официални лица се надяваха конференцията на торите да даде на Мей достатъчно политическа засилка, за да ѝ даде простор да направи отстъпките, които счита за необходими за сделка.\r\nНа конференцията Мей нарече Brexit \"момент на възможност\", но бе принудена да призове привържениците да се изправят зад нея, докато се насочва към \"най-трудната фаза\" на преговорите.    Други европейски официални лица очакват, че всяка сделка ще трябва да изчака до извънредна среща през ноември. Така или иначе, двете страни ще трябва да разрешат проблема с ирландската граница след Brexit.   \"Много ми се иска да видя споразумението, сключено през ноември, ако изобщо е възможно\", каза Варадкар. \"Мисля, че това е в интерес на Ирландия, ЕС и Обединеното кралство, така че нека се заемем с работа\". , че разводът с Лондон трябва да включва правно обвързващ \"възстановителен механизъм\" за забрана на възстановяване на \"твърда граница\" между британската провинция Северна Ирландия и Ирландия, член на ЕС. Мей предупреди, че никога няма да приеме сделка, която нарушава британския суверенитет и призовава за преходна форма на общ пазар на стоки между ЕС и цялото Обединено кралство.\r\nЕвропейските лидери на свой ред предупреждават, че това ще подкопае целостта на собствения им единен пазар, оставяйки преговорите в опасна задънена улица. Ако до март няма сделка за развод и няма съгласуван план за договаряне на нови отношения след Brexit, откъсването на европейската и британската икономика може да бъде опустошително.\r\nБританският банков гигант вече RBS предупреди, че британската икономика може да попадне в рецесия през следващата година.", "date": "2018.10.05", "title": "Сагата с Brexit: Тереза Мей е упорита като муле, но часовникът тиктака"}
{"url": "https://www.actualno.com/crime/nakazvat-dvama-granichni-policai-na-letishte-sofija-zaradi-izbjagal-vietnamec-news_698249.html", "text": "        Главна дирекция \"Гранична полиция\" е направила проверка на случая.\r\nНа 21 септември  с полет от Дубай в 16.30 часа пристигат двама виетнамски граждани с положени в паспортите еднократни български визи тип „С”, с разрешен срок на пребиваване 8 дни.\r\nПри извършване на граничната проверка е установено, че те не могат да обосноват целта на пребиваване и да покрият условията на планирания престой.  На основание на Закона за чужденците в Република България са им изготвени откази за влизане. Двамата са оставени да изчакват обратен полет в помещение за недопуснати, намиращо се Терминал 1 на Летище София. Паспортите им са задържани.\r\nНа 23 септември те са транспортирани до Терминал 2, за да бъдат подготвени за обратен полет. Единият от виетнамците обаче напуснал зоната за отговорност на аерогарата през незаключен служебен вход.   Той обаче е задържан, по случая е образувано досъдебно производство, но не са му повдигнати обвинения.    На 26 септември двамата виетнамци са изведени от страната с полет за Дубай.\r\nИзвършената по този случай проверка приключи с предложение за налагане на дисциплинарни наказания – за  командира на отделение, оставил без надзор виетнамския гражданин, както и за началника на смяната, които са допуснали виетнамския гражданин да излезе през служебния вход.", "date": "2018.10.05", "title": "Наказват двама гранични полицаи на летище \"София\" заради избягал виетнамец"}
{"url": "https://www.actualno.com/razgrad/fizkulturen-salon-sys-sauna-i-fitnes-za-dve-uchilishta-vyzlojiha-v-razgrad-news_698259.html", "text": "        Парите за него са осигурени от Оперативна програма „Региони в растеж“.   Предметът на обществената поръчка обхваща изграждане на модерен, двуетажен физкултурен салон с две комбинирани игрища за баскетбол и волейбол, бадминтон и футбол на малко поле в общия двор на ПГПЧЕ \"Екзарх Йосиф\" и ОУ \"Никола Вапцаров\", е посочено в документацията.\r\nКапацитетът на съоръжението е съобразен с общия брой на учениците в двете учебни заведения, както и с възможността то да бъде ползвано едновременно от възпитаници на двете училища.     Във физкултурния салон е предвидено да могат да се упражняват задължителните, включени в учебния план, спортни дисциплини.\r\nВъв физкултурния салон ще бъдат обособени съблекални с бани и санитарни възли, фитнес-салон и сауна за подпомагане на спортно-възстановителните и укрепващи мероприятия.    За учителския и поддържащ персонал ще бъдат обособени подходящи помещения.   За хората с увреждания се предвижда платформа. Цялото съоръжение ще бъде климатизирано с модерни технически решения, позволяващи постигане на клас \"С\" на енергопотребление при максимален комфорт на спортуващите в салона ученици, е посочено още в обявената обществена поръчка.", "date": "2018.10.05", "title": "Физкултурен салон със сауна и фитнес за две училища възложиха в Разград"}
{"url": "https://www.actualno.com/business/finansovoto-ministerstvo-sniji-ochakvanijata-si-za-ikonomicheskija-ryst-prez-2018-g-news_698258.html", "text": "   Това се посочва в есенната макроикономическа прогноза на Министерство на финансите, публикувана днес.     Очакванията са , в която бе заложен ръст от 3.9% за тази година и 3.8% за следващата.   През първата половина на настоящата година БВП на България нарасна с 3,4% в реално изражение, при очакван годишен ръст от 3,9%, заложен в пролетната прогноза. Въпреки благоприятното развитие при потреблението и инвестициите, низходящата динамика при износа доведе до по-нисък растеж на БВП и до ревизиране на очакванията за представянето на българската икономика през 2018 година.\r\nСпоред новите данни ще се повиши с 4.8% през  2018 г., а растежът на инвестициите в основен капитал ще достигне 8.9%.  Очаква се частното потребление да продължи да бъде водещо за растежа на  БВП, но повишението му ще започне да се забавя.  През тази година безработицата ще се понижи до и нивото ѝ Ръстът на коефициента на икономическа активност на населението ще  отслабне спрямо 2017 г., поради негативната динамика на работната сила.   През 2019 г. коефициентът на безработица се очаква да се понижи ,  а нивото на участие в работната сила ще запази темпа си на повишение от  предходната година, тъй като спадът на работната сила няма да надхвърли  този на населението.\r\nОчаква се тази година да се окаже по-висока от заложеното в пролетната прогноза. Средногодишната ще достигне 2.7%. в края на  годината заради засилването на вътрешното търсене, ефекта от  поскъпването на горивата върху цените на транспортните услуги и  отражението на по-високите цени на храните върху стойността на услугите в  ресторанти, хотели и други заведения за хранене.     Още подробности за очакванията на финансовото министерство прочетете в    ", "date": "2018.10.05", "title": "Финансовото министерство снижи очакванията си за икономическия ръст през 2018 г."}
{"url": "https://www.actualno.com/europe/avtomobil-se-vrjaza-v-hora-v-berlin-shestima-sa-raneni-news_698252.html", "text": "   Това съобщава столичният ежедневник Die Berliner Zeitung, цитиран от \"Фокус\".     По данни на изданието при инцидента са пострадали най-малко шестима души.   Причината за катастрофата вероятно са здравословни проблеми на водача. поясниха от полицията.  Уточнява се, че превозното средство е ударило хора, които са били в заведение.   Най-малко двама души са пострадали сериозно и са настанени в болница.    ", "date": "2018.10.05", "title": "Автомобил се вряза в хора в Берлин, шестима са ранени"}
{"url": "https://www.actualno.com/actualno/taka-izglejda-absolutnoto-dyno-news_698196.html", "text": "  В България не се живее добре. Живее си се направо зле. Защото едикой си управлява, едикой си управляващ не обръща внимание на това или на онова. Но всъщност дали действително само в България или предимно в България е така? Какви са признаците за пълен разпад на една държава? Със сигурност са много, но някои са така очебийни, че не могат да бъдат пропуснати, тъй като става въпрос за фундаменти, без които никоя държава не може.     Тази седмица се случиха две събития, които дори и за България са прекалено много. Подреждам ги в хронологичен ред, защото не мога да преценя кое е по-ужасното, за да ги класирам по първенство на ужасия.   1. Става въпрос за случай, при който местен големец, по неофициална информация ръководител на фармацевтична компания, ранява много тежко, с опасност за живота, 11-годишно момиче. И вместо полицаите да намерят начин да успокоят потресените семейство и приятели, те гледат как да опазят кожата – собствената и на заподозрения. Наказателният кодекс не е секретен, ако изнасяте информация, сте носите отговорност, реди един от \"блюстителите на реда\". Преклонена глава сабя не я сече, пък ние ще понамажем, а той, животът си продължава ...  Пълно падение – няма как по друг начин да бъдат описани нещата. И не може да е иначе, като видим например какво стана с Станислав Николов, който беше окончателно оправдан след като прегази дете. Преди да се стигне до съд още, разследващи изкараха версията, че момченцето се блъснало в джипа. И при ей такива примери, как някой да вярва на полицията? А като не вярваш на органа, призван да залавя нарушителите, за каква държава говорим?   2. Най-после някой (\"Обединени патриоти\") се сети да предложи да се проверява какво се дарява на вероизповеданията у нас. Задната мисъл е, разбира се, Главното мюфтийство и какво влиза там главно от чужбина, но няма как да правиш закон само за един субект. И, разбира се, Светият синод подскочи – ама как така ще се отчитаме на държавата? Тя не може да ни се бърка, на нас имущество ни трябва, че да си изпъляваме ролята на Земята. А премиерът Бойко Борисов бързо увери разтревожените попове, че няма да им гледа в касичките.    И какво излезе сега – Борисов, нали е много вярващ, явно не вярва, че през даренията за религия могат да станат огромни пакости. Например – даренията от турската държава, които са целенасочен инструмент за налагане на чужд интерес. Или парични потоци под форма на дарения, които са предназначени за далеч по-зловеща дейност. Или някой прекалено притиснат от властта да вземе да си дари имуществото на Църквата – тя ползва безвъзмездно една част, пък другата си я ползва дарителят, ама уж я ползва иначе дядо поп. Коли така дали не вървят – от тия, скъпите, дето , че ще гледа при някои богаташи в началото на годината?   На Дядо Поп Борисов трябваше да му каже следното – след като намесата на държавата във вашите финанси е недопустима, защото я считате за гонение, тогава вие сте извън държавата. Щом е така, защо държавата трябва да ви дава субсидия да си плащате заплатите? Нали не искате държавна намеса – оправяйте се по дарения. Само че ние така ще променим закона, че ако някой бъде хванат в определен вид неправомерно дарение, отговорност ще носите и вие. Такива ми ти работи за държавността – тази, която няма да я видим дълго, дълго, дълго време ...  Ивайло Ачев ", "date": "2018.10.05", "title": "Така изглежда абсолютното дъно"}
{"url": "https://www.actualno.com/society/2-godini-uslovno-za-bivshija-zam-vynshen-ministyr-hristo-angelichin-news_698269.html", "text": "        Магистратите са му наложи наказание 2 години \"лишаване от свобода\", изпълнението на което е отложено с 4 години изпитателен срок. Кумулативно съдът е наложил и \"глоба\" в максималния за това деяние размер от 5000 лева.   Христо Ангеличин бе предаден на съд на 15.01.2018 г. за неупражняване на достатъчен контрол върху дейността на подчинените му дирекции в министерството по процедурата за купуване на телефонни централи в 12 задгранични представителства на страната. Това е причинило щети на Министерството на външните работи в размер на 419 934.29 лв. \r\nСигналът срещу Ангеличин беше подаден от бившия министър на външните работи Кристиян Вигенин от БСП в началото на 2017 г. Преди да се стигне до осъдителната присъда, и градският съд, и апелативният съд прекратяваха производството и връщаха случая на прокуратурата с мотива, че има неясноти в какво точно е обвинен Ангеличин.  Бившият заместник-министър заедно с бившия министър на външните работи Даниел Митов е подсъдим и за ощетяване на външното министерство след неправомерно платени пари на фирма за организиране на служебни пътувания.   ", "date": "2018.10.05", "title": "2 години условно за бившия зам.-външен министър Христо Ангеличин"}
{"url": "https://www.actualno.com/scene/osmijat-act-festival-za-svoboden-teatyr-idva-s-multijanrova-bylgarska-selekcija-news_698181.html", "text": "  Oсмият АСТ Фестивал за свободен театър ще се проведе от 19-ти до 25-ти октомври и отново ще включва витрина на най-доброто от съвременната българска независима сцена, международна селекция и богата паралелна програма със специални събития, дискусии, уъркшопи и гости.     Предстоящото издание е под надслов POST-POST и се стреми да улови пулса на времето в мрежата от смисли – от „постмодернизъм“ и „постдраматично“, през „постдигитално“, до постовете в социалните мрежи, оплитащи ни в безкраен поток от информация.\r\nЗатова и фокусът на българската селекция е експериментът на ръба на познатите жанрове. Тя ще покаже осем ярки представителя на откривателския дух в сценичното изкуство. От документалния театър, през съвременния танц и пърформанс, до интерактивните формати, сетивната инсталация и психодрамата, всеки от спектаклите развива собствен сценичен език, за да комуникира своите послания.\r\nГерманската компания LIGNA  и актьорът Стефан Щерев заедно създават концепцията, режисурата и текста на социалния спектакъл “Опиянение и гняв. Изследвания върху авторитарния характер”. Международната продукция се фокусира върху причините за авторитарните и фашистките настроения в Европа и търси отговор на въпроса какво поражда, контролира и манипулира различни обществени групи.  Специално за АСТ Фестивал ще можем да преживеем инсталацията PURE на международно признатия танцьор и хореограф Християн Бакалов. Премествайки границите между изпълнителското изкуство и визуалната инсталация, Бакалов развива редица методи за потапяне на публиката в поетично театрално пространство, като ги стимулира индивидуално чрез различни сетива.\r\nИнтерактивното театрално представление на Марий Росен “Щастливият Бекет” пък е вдъхновенo от структурата и образния свят в “О, щастливи дни” на Самюъл Бекет. Спектакълът обаче не следва оригиналната пиеса, а текстове предварително написани от присъстващите зрители. Така всяко отделно представление има свой уникален драматургичен език, но структурата винаги остава същата.    “Съвършено розово” е новият проект на Ива Свещарова в областта на съвременния танц и пърформанс. Той отправя поглед към темата за женското тяло и през призмата на стереотипи, клишета и свръх-еротизирани образи отваря въпроси за удоволствието, желанието и еротичното очарование.\r\nТемата за тялото и взаимоотношенията му с душата е отправна точка и в сценичната изповед “Интервюта с душата” на актрисата и психодрама терапевт Юлиана Сайска. В него тя професионално изследва чувствата на вътрешната сцена на човека, включвайки текстове от „ За тялото и душата“ на Бонавентура, „ Изповеди“ на Св. Августин, „ Болестта на смъртта“ на Маргьорит Дюрас и „Дух и Любов“ на Симон Вейл.\r\nНевербален театър и личен проект е и “Историята на вчерашния ден” на Галина Борисова, в който между стени, завеси и тапети шестима артисти мечтаят в пространството с несигурни намерения и временни решения. И се питат: колко често се чувстваме самотни в присъствието на околните?\r\nНовата продукция на VOX POPULI, съвместно с Екологично сдружение „За Земята” е документалният спектакъл-променада (разходка) „Което остава”. В него публиката предприема пътешествие между три знакови софийски улици, за да стане свидетел на ситуации от един паралелен живот на града. Десетки интервюта и срещи със събирачите на смет изграждат спектакъла и прозрението, че онези, които често подминаваме с апатия и мнителност, всъщност са сред най-важните двигатели за постоянното обновление на София.\r\nОсмата продукция, селектирана за участие в осмото издание на ACT Фестивал за свободен театър е премиерния спектакълът “Мовименто / Вариации” на Организация за съвременно алтернативно изкуство и култура – 36 маймуни. В него петима автори от България, Германия и САЩ разтоварват наелектризираната тема за миграцията, като я разгледат като част от категорията „движение” - на нашите тела, пари, души, мечти, животните, планетата, интернет, постове и профили. Спектакълът ни изпраща на пътешествие – от Саргасово море през Филаделфия, през нефтените рафинерии в Дакота, дигиталните тела и съвременния танц – нагоре, нагоре към звездите.   Пълната информация за всички постановки е тук: ACT Фестивал за свободен театър във Facebook: ", "date": "2018.10.05", "title": "Осмият ACT Фестивал за свободен театър идва с мултижанрова българска селекция"}
{"url": "https://www.actualno.com/europe/oleg-sencov-prekrati-gladnata-stachka-news_698190.html", "text": "  Украинският режисьор Олег Сенцов е прекратил гладната стачка. Това съобщи заместник директора на Федералната служба за изпълнение на наказанията Валерий Максименко.     \"Най-добрите диетолози на Москва са разработили специална диета за извеждане от гладуването\", каза Максименко.   Украинският режисьор Олег Сенцов, който бе осъден на 20 години затвор по обвинение в тероризъм, обяви гладна стачка в средата на май. Той излезе с искане да бъдат освободени всички украинци от руските затвори, които се считат за политически затворници. \r\nГладната стачка на Сенцов продължи 140 дни.  ", "date": "2018.10.05", "title": "Олег Сенцов прекрати гладната стачка"}
{"url": "https://www.actualno.com/burgas/signal-za-iztichane-na-jylta-pjana-ot-atanasovskoto-ezero-news_698198.html", "text": "  РИОСВ - Бургас, Басейнова дирекция „Черноморски район“ и Регионалната лаборатория в Бургас извършиха проверка с вземане на водни проби в района на Атанасовското езеро. Това съобщиха от пресцентъра на РИОСВ - Бургас. Проверката е във връзка със сигнал в медия за изтичане на жълта пяна от охранителния канал на Атанасовско езеро.     Експертите установиха изтичане на води от два от петте колектора на помпената станция на територията на „Черноморски солници“ АД, изградена за претласкване на повърхностни води от охранителния канал на Атанасовското езеро в Черно море. Водите са със слабо жълто оцветяване, без и мирис на замърсени или отпадъчни битово-фекални води. Крайбрежните морски води в района на заустването са с естествен цвят и мирис, без опалесценция.   Извършено е пробовземане на води канала на езерото, от изпарителните басейни на „Черноморски солници“ и морските води в района на заустването. Пробите ще бъдат изследвани по показатели pH, температура на водата, соленост, разтворен кислород, наситеност с кислород, БПК5, амониев азот, нитритен азот, нитратен азот, ортофосфати като фосфор, СПАВ, калциево-карбонатна твърдост на водата, желязо, хром – три- и шествалентен, кадмий, арсен, мед (разтворена форма на металите) и фитопланктон. Резултатите се очакват след приключване на анализите.", "date": "2018.10.05", "title": "Сигнал за изтичане на жълта пяна от Атанасовското езеро "}
{"url": "https://www.actualno.com/politics/parlamentyt-izbra-krasimir-vlahov-za-sydija-v-konstitucionnija-syd-news_698177.html", "text": "        В гласуването участваха 182 народни представители, от които 127 бяха \"за\", а 55 се въздържаха. Влахов беше подкрепен от депутатите от ГЕРБ, Обединените патриоти, ДПС и \"Воля\". От БСП се въздържаха.   След избора Влахов заяви, че съзнава високата отговорност, която парламентът му възлага, и няма да отстъпи от нея. Той има над 20-годишен съдийски стаж, бил е зам.-председател и председател на Софийския районен съд, както и зам.-председател на Върховния касационен съд.\r\n\"Влахов безспорно има изключителен правен опит и е достойна кандидатура за съдия в Конституционния съд\", заяви при представянето на кандидата председателят на правната комисия . \"Влахов е заемал ключови и тежки позиции\", посочи Кирилов.  Доскорошният зам.-председател на Върховния касационен съд (ВКС) и председател на Гражданското отделение , след като кандидатът на БСП - Янаки Стоилов, се отказа от надпреварата. Като причина той посочи, че не желае да участва в предрешена битка от предварително договорено политическо решение в парламента. От левицата отказаха да издигнат нова номинация.   Тази седмица Влахов получи подкрепата на мнозинството депутати в парламентарната комисия по правни въпроси като единствено народните представители от БСП се въздържаха при гласуването.\r\nНа всеки три години приключва 9-годишният мандат на четирима от съдиите в 12-членния Конституционен съд (КС) и той се обновява. На 12 ноември приключва мандатът на и (от квотата на съдебната власт), (от квотата на президента) и (от парламентарната квота).    Дотогава трябва да бъдат избрани четиримата нови конституционни съдии и да положат клетва на 13 ноември.", "date": "2018.10.05", "title": "Парламентът избра Красимир Влахов за съдия в Конституционния съд"}
{"url": "https://www.actualno.com/sofia/v-novite-rajoni-zelena-zona-na-stolicata-shte-postavjat-skobi-na-avtomobilite-news_698204.html", "text": "   Румяна Милова - директор на дирекция „Паркиране и гаражи“ в Центъра за градска мобилност обясни за БНР.     „На практика целият Лозенец влиза в обхвата на зелената зона, но гражданите го пожелаваха. Смятам, че ще бъдат оправдани очакванията на тези, които пожелаха да има контролирано платено паркиране, тъй като практиката показва, че към момента това е единна добър способ за въвеждане на ред. Виждаме го в цяла Европа. Резултатите са положителни. Разбира се, след въвеждане на зоната е много важен контролиралът, за който се ангажираме, че ще бъде на ниво“\r\nНазначени са около 70 души. В новоприсъединените райони контрол ще се осъществява от екипи с автомобили, които ще поставят „скоби“ на колите.   „Скоро направихме едно проучване. В сега съществуващата зона в Лозенец запълняемостта на паркоместата е около 60%, а 80% от паркиралите автомобили са на домуващи“.  „Колко струва точно ще можем да кажем в края на усвояването на зоната. Засега използваме договори с фирми, които сме сключили за поддръжка, разбира се, след проведена обществена поръчка. Поръчката е за 1 800 000 лв. Дотук около 1 200 000 са изразходвани, но имайте предвид, че голяма част от тях са вложени за ремонт на антипаркинг колчета в старите зони“\r\nТези колче са необходими, за да бъдат опазени тротоарите от недобросъвестни водачи. Хората обаче ги премахват, за да си освободят място за паркиране, подчерта тя:   „Тази година Общинският съвет даде съгласието си и ни разрешиха всяка година, в зависимост от финансовите възможности, да изразходваме средства за ремонт на тротоари. За тази година сумата, която е заделена е от порядъка на два милиона лева за цялата зона. Тя е от тези пари, които се получават от платеното паркиране. Вместо да се харчат от тях, за да се демонтират разрушени от гражданите колчета, може да бъдат в ремонт на тротоари. В момента сме почти на финала на избор на изпълнители за ремонт на тротоари“.    Домуващите в новите зони, които имат постоянна регистрация, могат да ползват постоянен талон, закупен от офисите на ЦГМ на улица „Будапеща“ 17, площад „Възраждане“ и на метростанция „Европейски съюз“, както и онлайн. Въпроси могат да се задават и на телефон 0 700 13 233.\r\nНе са пристигнали заявления в ЦГМ от желаещи да ползват нощен служебен абонамент.", "date": "2018.10.05", "title": "В новите райони \"Зелена зона\" на столицата ще поставят скоби на автомобилите"}
{"url": "https://www.actualno.com/europe/13-zaginali-sled-avtobusna-katastrofa-v-rusija-news_698201.html", "text": "  13 души за загинали, а други 2 са ранени, след като два автобуса са се сблъскали на магистрала северно от Москва, предаде БГНЕС.     Инцидентът е станал, след като микробус е навлязъл в насрещното и се е ударил в по-голям автобус в близост до град Твер, зави говорител на регионалното министерство на вътрешните работи.   Всички 13 загинали са били пътници в микробуса.", "date": "2018.10.05", "title": "13 загинали след автобусна катастрофа в Русия"}
{"url": "https://www.actualno.com/curious/zodiite-koito-se-vryshtat-pri-bivshite-si-news_698205.html", "text": "  Всяка жена е имала момент, в който е била пред дилемата „Да се върна ли при бившия?“. Има такива, които са склонни да го направят, но има и други, според които това е най-голямата глупост.     Те пазят достойнството си и според тях щом нещо е затворено в миналото, трябва да си остане там. За тях може да е много трудно да се разделят с половинката си, но когато това се случи, те просто продължават напред и не се връщат при никакви обстоятелства.     - те са решителни и прекратят ли дадена връзка, то е завинаги. Представителите на тази зодия харесват адреналина и тръпката от новото начало. Възможно е точно в този момент да страдат по бившия си, но пренебрегват този факт и гледат само напред.   - те са много емоционални и обикновено обичат много силно. Държат на взаимоотношенията с половинката си. Ако уважението и тръпката обаче ги няма, те са готови да прекратят връзката. Взимат много трудно това решение и често това им отнема много време  но решат ли го, то е окончателно. Лъвовете обаче изключително много уважават бившите си гаджета и винаги биха им помогнали.    - това са хора, които постоянно търсят нови и нови предизвикателства. Когато страдат и ги боли се опитват по всякакъв начин да се разсейват. Само дни след раздялата им те вече мислят за десетки неща, които са на преден план. Те няма да слушат тъжни песни и да плачат. Напротив,  започват да търсят нови и интересни запознанства, които да ги оттърсят от мисълта за бившия. - те са хора с ясни цели и критерии. Никога не взимат решения без да са обмислили всичко предварително. Ако решат да прекратят дадена връзка, то те са сигурни, че това е решението им. Знаят какви ще сапоследствията и те не ги притесняват. Ако Козирог ви каже, че вече не ви иска в живота си, то му повярвайте. Те не биха предприели действие, ако не са сигурни, че това е, което искат.     - в любовта са на двете крайности – или обичат до полуда, или изобщо не ги вълнувате. Те са изключително любвеобвилни, когато обичат някого. Трябва просто да ги накарате да ви се доверят. Ако нараните Скорпион обаче, по-добре не се и опитвайте да го накарате да ви прости. Един път наранен или предаден, Скорпионът не би се върнал никога повече при бивше гадже. Те взимат решения на момента и окончателно и държат на думата си. Дори няма да искат да останете приятели след края на връзката ви.    – Стрелците са много свободолюбиви и обичат да гледат напред. Те много рядко биха се върнали при някого, особено след като са решили да приключат връзката. За тях е по-лесно да останат приятели с бившите си, от колкото да се върнат към дадена връзка отново. Ако са наранени, пък, могат да изключат някого от живота си напълно, без изобщо да се замислят. Тогава, дори да искате, никога няма да накарате един Стрелец да се върне при бившия си.", "date": "2018.10.05", "title": "Зодиите, които се връщат при бившите си"}
{"url": "https://www.actualno.com/business/nad-50-mln-za-remont-na-227-vagona-dava-bdj-news_698186.html", "text": "        Поръчката за осъществяване на планов (среден и капитален) ремонт на определените от „БДЖ – Пътнически превози“ бе обявена в началото на май месец тази година.   Тя е обжалвана от украинската фирма „Вет Аутомотив Украине“ ООО в Комисията за защита на потребителите, но й е отказано производство, защото не е отстранила нередовности в документите. Така, до спиране на поръчката не се е стигнало и процедурата е довършена.\r\nВ началото на този месец управителят на държавното дружество е подписал контрактите с тримата изпълнители.  Фирма „Интерком“ ЕООД е спечелила ремонтите по 11 обособени позиции на обща стойност 20 105 260 лв. без ДДС.   Договорът на „Коловаг“ АД е за 30 572 300 лв., а ангажиментът на дружеството е за вагоните от 10 обособени позиции.\r\n„Хан Крум“ АД има ангажимент само към един вид вагон на стойност 1 004 700 лв.    ", "date": "2018.10.05", "title": "Над 50 млн. за ремонт на 227 вагона дава БДЖ"}
{"url": "https://www.actualno.com/politics/glasuvat-kandidaturata-na-krasimir-vlahov-za-konstitucionen-sydija-news_698121.html", "text": "  В последното за седмицата пленарно заседание депутатите ще започнат работа с обсъждане и гласуване на кандидатурата на Красимир Влахов за конституционен съдия, предаде БГНЕС.     Влахов е единственият кандидат за поста от квотата на Народното събрание, а номинацията му бе направена от партиите от управляващото мнозинство ГЕРБ и „Обединени патриоти“. Той ще получи подкрепата и на партия \"Воля\", които я обявиха след проведената среща него. Красимир Влахов проведе такава среща и представители на групата на ДПС, които не заявиха позиция спрямо неговата кандидатура, но пък дадоха подкрепата си по време на гласуването в Комисията по правни въпроси.   Само „БСП за България“ бяха категорични, че Красимир Влахов няма да може да разчита на гласовете на техните депутати. Нещо повече – от левицата обвиниха управляващите, че изборът на конституционен съдия е предрешен, а това стана причината Янаки Стоилов, който трябваше да бъде номинацията на БСП, да се откаже от надпреварата.\r\nКрасимир Влахов вече бе изслушан от правна комисия, а кандидатурата му – подкрепена. За да бъде окончателно избран за поста, той трябва да получи повече от половината от гласовете на присъстващите в пленарна зала народни представители.  ", "date": "2018.10.05", "title": "Гласуват кандидатурата на Красимир Влахов за конституционен съдия"}
{"url": "https://www.actualno.com/politics/svetoslav-malinov-njama-da-ima-aec-belene-news_698180.html", "text": "  \"Ако Путин иска да намекне, че поне АЕЦ „Белене” да стане, за да защитим интересите си, наистина е сбъркал адреса, независимо, че в момента един от адресатите – ГЕРБ, нещо поддаде, няма да има АЕЦ „Белене”, няма да го бъде.\" Това каза евродепутатът Светослав Малинов в интервю bTV.     Повод за коментара му е изявлението на руския президент Владимир Путин, който вчера посочи България като лош пример в реализирането на енергийни проекти заради „Южен поток”.   Според Малинов България е „болка” на руския държавен глава заради трите ключови проекта от „Големия шлем” – „Бургас – Александруполис”, „Южен поток” и АЕЦ „Белене”, по които досега няма успешно развитие.\r\nПо думите на евродепутата референдумът в Македония е могъл да сложи един „прекрасен край” на драмата с името, която трае 20 години, и веднага да даде начало на интеграционния процес, а именно - членство в НАТО и ЕС.  Според него нещата в западната ни съседка не само че не са приключили, а тепърва започват. От опозицията - ВМРО-ДПМНЕ, пък се страхували от предсрочни избори, защото те щели покажат, че независимо, че 50% от гласовете не бяха минати, избирателите, гласували с „да”, осигуряват огромно мнозинство на управляващата коалиция.   ", "date": "2018.10.05", "title": "Светослав Малинов: Няма да има АЕЦ \"Белене\""}
{"url": "https://www.actualno.com/asia/otmenenoto-preduprejdenie-za-cunami-v-indonezija-stana-povod-za-iskane-na-ostavki-news_698158.html", "text": "  Депутати от парламента на Индонезия поискаха оставката на ръководителя на Агенцията за метеорология, климат и геофизика, пише вестник The Straits Times, цитиран от световните агенции.     Според народните избраници Агенцията носи сериозна вина за големия брой жертви на връхлетялото остров Сулавеси цунами, тъй като погрешно е отменила тревогата. \"Агенцията допусна трагична грешка като отмени предупреждението за цунами след силното земетресение в провинция Централно Сулавеси. Двикорита Карнавати, в качеството ѝ на ръководител на структурата, следва да поеме отговорност за случилото се\", подчерта депутатът Антон Сихомбин, пише още БГНЕС.   Припомняме, че земетресението с магнитуд 7,4 по Рихтер беше регистрирано на 28 септември. Агенцията предупреди за опасност от цунами, но 30 минути по-късно отмени тревогата. В резултат много от местните жители не успяха да напуснат навреме крайбрежните райони на острова. Властите се опасяват, че стихията напълно е заляла няколко селища и броят на загиналите може да нарасне с няколко хиляди.\r\nОт ръководството на Агенцията обаче настояват, че предупреждението е било отменено едва след като три вълни с височина седем метра са залели острова. Освен това Двикорита Карнавати отбеляза, че \"не смята оставката за правилното решение в настоящата ситуация\".  Чиновници от различни индонезийски служби твърдят, че системата за ранно предупреждение за цунами не функционира пълноценно от шест години. Причината за това е недостатъчното финансиране, което през последните години неизменно намалява.   ", "date": "2018.10.05", "title": "Отмененото предупреждение за цунами в Индонезия стана повод за искане на оставки"}
{"url": "https://www.actualno.com/business/promjana-pri-objavjavaneto-na-obshtestveni-porychki-veche-s-po-restriktiven-rejim-news_698152.html", "text": "  Минималните прагове на някои обществени поръчки се увеличават на 10 млн. лева. Това решиха депутатите с окончателно приети промени в Закона за обществените поръчки, предаде в. \" \".     Когато с публични средства се финансира пряко с повече от 50% строителство, поръчка ще се обявява задължително, ако стойността е над 10 млн. лева. Досега прагът бе 5 млн. лева.   Променя се редът за санкция, когато възложител не изпълни изискванията. Той ще се наказва с глоба в размер на 2% от стойността на сключения договор с включен ДДС, но не повече от 50 000 лева. Досега санкцията беше от 1000 до 5000 лева.\r\n\"Целта е да преодолеем спекулациите и злоупотребите с обществените поръчки - електронни документи и достъп, както и оповестяването. По искане на върховните административни съдии бяха допълнени правата за обжалването пред ВАС, като се ускоряват и производствата, при които има злоупотреба с обжалването\", заяви шефът на правната комисия Данаил Кирилов.  ", "date": "2018.10.05", "title": "Промяна при обявяването на обществени поръчки - вече с по-рестриктивен режим"}
{"url": "https://www.actualno.com/asia/kitaj-otreche-kategorichno-namesa-v-izborite-za-kongres-v-sasht-news_698157.html", "text": "  Пекин категорично отхвърли обвиненията на вицепрезидента на Съединените американски щати Майкъл Пенс за намеса в изборите и го определи като \"неоснователни\" и \"смехотворни\", предаде БГНЕС.     Вчера (4 октомври), в изключително остра реч Пенс обвини Китай във военна агресия, кражба на търговски тайни, нарушаване на човешките права, атака срещу американската демокрация и намеса в предстоящите през ноември в САЩ избори. Според Пенс Пекин иска \"друг американски президент\".   \"Във въпросната реч се отправят необосновани обвинения срещу вътрешната и външна политика на Китай и се хвърлят клеветнически твърдения, че Китай се намесва в изборите и вътрешните работи на Съединените щати\", заяви говорителят на китайското външно министерство Хуа Чунин в специално изявление.\r\n\"Китай винаги е следвал принципа за ненамеса във вътрешните работи на другите страни и ние нямаме интерес от намеса във вътрешните работи и изборите в Съединените щати. Призоваваме САЩ да коригират поведението си, да престанат да обвинява и клеветят Китай и да вредят на Китайските интереси и на китайско-американските отношения.  ", "date": "2018.10.05", "title": "Китай отрече категорично намеса в изборите за Конгрес в САЩ"}
{"url": "https://www.actualno.com/europe/makron-zaradi-jalejka-za-malki-pensii-sprete-da-se-oplakvate-news_698154.html", "text": "  Президентът на Франция Емануел Макрон призова сънародниците си да престанат да се оплакват, предаде БГНЕС по информация на АФП.     Макрон направи коментара по време на посещение в село Коломбе ле Дьоз Еглиз в североизточната част на страната, където е погребан Шарл дьо Гол.   Местен пенсионер се оплака на Макрон от малката си пенсия, на което той отговори, че генерал Дьо Гол имал следното правило: \"Свободен си да говориш всичко, но не и да се оплакваш. Смятам, че генералът е напълно прав. Страната ни щеше да бъде различна ако всеки спазваше това правило\", заяви настоящият френски държавен глава.\r\n\"Не осъзнаваме колко големи късметлии сме. В тази страна виждаме все повече и повече възрастни хора в добро здраве\", продължи Макрон.  Лидерът на \"Националния съюз\" Марин Льо Пен не пропусна да вземе отношение. \"Тези, които се оплакват, не го правят за забавление, а защото са жертва на непрекъснатото повишение на данъците и повсеместната несигурност\", написа тя в Twitter.   Експерти припомнят, че в бюджета на Франция за 2019 година се предвижда допълнително ограничаване на разходите за пенсии и социални помощи.", "date": "2018.10.05", "title": "Макрон заради жалейка за малки пенсии: Спрете да се оплаквате"}
{"url": "https://www.actualno.com/analysis/komersant-putin-vinoven-i-za-dobro-i-za-losho-news_698116.html", "text": "  Доверието към президента на Русия Владимир Путин се върна на нивото от 2013 г., пише вестник , цитирайки проучване на „Левада център“.     Рейтингът на президента е паднал със 17%, в сравнение с одобрението за него през 2017 г., и е на ниво 58%. Това е „докримско“ ниво. В момента повече руснаци (66%) вярват на армията, отколкото на президента.   Тоест армията е най-надеждната институция в очите на руския народ. Много респонденти обяснили, че се чувстват горди, когато гледат на видео изстрелването на ракети от Каспийско море по цели в Сирия, каза социологът от „Левада център“ Денис Волков, пише още БГНЕС.\r\nТой отбеляза по отношение на спада в рейтинга на стопанина на Кремъл, че тези тенденции са започнали още в началото на 2018 г. „Предизборното настроение ( през март - бел. ред. ) оживи и повиши рейтинга на Владимир Путин. Само че след изборите мобилизацията на неговите привърженици приключи, а вместо обещаното повишаване на заплатите, хората получиха повишаване на пенсионната възраст“, каза Волков.  По неговите думи контрастът между очаквания и действителност е бил шокиращ за хората, което довело до удар върху рейтинга на президента. Волков допълва, че няма никакви предпоставки за повишаване рейтинга на държавния глава, тъй като обикновено със застудяването на времето традиционно показателят \"рейтинг\" у хората намалява. „Независимо че Кремъл с всички сили се опитва да прехвърли отговорността за непопулярната реформа на други, именно Путин е отговорен и за добро, и за лошо“, заключи експертът.   ", "date": "2018.10.05", "title": "\"Комерсант\": Путин - виновен и за добро, и за лошо"}
{"url": "https://www.actualno.com/cite/sreshtu-koe-ste-izkluchitelno-nesyglasni-osven-dyrjavata-da-vi-rovi-vyv-finansite-news_698164.html", "text": "  Това попита водещият на сутрешния блок на Нова телевизия Виктор Николаев във връзка с промените в Закона за вероизповеданията, срещу които възропта БПЦ - защото имаше предложение да има по-засилен счетоводен контрол.     Не сме против проверката на средствата, които държавата ни отпуска – винаги е било така. Това, което ни смути в двата законопроекта за промяна на Закона за вероизповеданията, е намесата на държава, заяви западно и средноевропейския митрополит Антоний. Дарението е един много интимен, личен акт – това е част от вътрешния живот на един православен християнин и контролът му нарушава личното религиозно чувство, уточни свещеникът пред Нова телевизия.   На директен въпрос относно хипотезата за дарение например от чужбина с препиране на пари, митрополитът отговори, че това можело да бъде контролирано с други закони и от служби като ДАНС. Затова и в Закона за вероизповеданията сме против да се вкарва термин като \"религиозен радикализъм\", който касае националната сигурност. Молим се за националната сигурност и добруването на държавата, каза още Антоний.", "date": "2018.10.05", "title": "Срещу кое сте изключително несъгласни, освен държавата да ви рови във финансите?"}
{"url": "https://www.actualno.com/curious/nikoga-ne-se-izmychvajte-s-tezi-3-vyprosa-news_698138.html", "text": "   Всеки човек има своите притеснения и търси отговорите на въпроси, които го измъчват. Не всички от тях си заслужават. Ето с кои питания трябва да спрете да се тормозите според marcandangel.com:          Най-голямото нещастие и самота е да се чувстваш несигурен в себе си – сякаш всеки друг по някакъв начин е напред от теб. Когато си така несигурен, не забелязваш стотиците хора около теб, които те приемат такъв, какъвто си. Забелязваш само малцината, които не те приемат.\r\nНе позволявай на несигурностите си да те смачкат в ъгъла. Не бъди жертва на себе си. Забрави дали останалите те харесват, или не, и се фокусирай върху това да обичаш себе си повече.  Вижте останалите два въпроса в    ", "date": "2018.10.05", "title": "Никога не се измъчвайте с тези 3 въпроса"}
{"url": "https://www.actualno.com/interest/izsledvane-vei-vredjat-na-prirodata-poveche-ot-solarnite-paneli-news_698159.html", "text": "  Ветрогенераторите, които се смятат за екологично чиста алтернатива на фосилните горива, не са безопасни за природата, твърдят учени от Харвардския университет.     В изследването, публикувано в реномираното академично списание \"Джаул\", се твърди, че ако за посрещане енергийните нужди на целите Съединени американски щати се разчита на вятъра, то температурата в цялата страна ще се повиши с 0,24 градуса по Целзий. В местата, където са разположени турбините, повишението ще бъде още по-сериозно — 0,54 градуса по Целзий.   \"От екологична гледна точка вятърът е за предпочитане пред въглищата. Това обаче не означава, че въздействието му е пренебрежимо малко\", твърди Дейвид Кейт, основен автор на проучването, пише БГНЕС.\r\nЗа сравнение в световен мащаб средната температура се е повишила с около един градус от края на XIX век досега.  Учените от Харвард смятат, че соларните панели имат 10 пъти по-малко негативно въздействие върху природата от ветрогенераторите.   \"Прякото въздействие на вятърната енергия върху климата е незабавно, а ползите идват бавно. Ако вашата перспектива са следващите десет години, то в някои аспекти вятърната енергия има по-значимо въздействие върху климата, отколкото въглищата или газа. Ако обаче разглеждате следващите сто години, то тогава вятърната енергия е несравнимо по-чиста от въглищата или газа\", заключва Кейт.", "date": "2018.10.05", "title": "Изследване: ВЕИ вредят на природата повече от соларните панели"}
{"url": "https://www.actualno.com/showbusiness/ben-aflek-izleze-ot-klinika-za-lekuvane-na-alkoholizym-news_698160.html", "text": "  Холивудската звезда Бен Афлек наруши мълчанието си след края на продължилата 40 дни програма за лечение на зависимости, пише Contactmusic, цитирана от БГНЕС.     На 22 август 46-годишният актьор доброволно влезе в клиника за алкохолици. Преди това Афлек премина през подобен рехабилитационен курс през 2001 и 2017 година. Той намери време да благодари на близките и феновете си за тяхната неотслабваща подкрепа.   \"Тази седмица приключих с 40-дневния престой в център за лечение на алкохолна зависимост\", написа Афлек в Instagram. \"Подкрепата, който получих от моето семейство, колеги и фенове означава за мен повече, отколкото мога да изразя с думи. Тя ми даде сила да говоря за болестта си с другите\", добави холивудската звезда.\r\nСъпругата на Афлек Дженифър Гарнър, с която са в процес на развод, го окуражи да постъпи в клиника, за да бъде \"най-добрият баща\" на техните три деца — Вайълет (12), Серафина (9) и Сам (6). В същото време, по непотвърдена информация, Гарнър е предприела действия по ускоряване процедурата по официализирането на раздялата.  ", "date": "2018.10.05", "title": "Бен Афлек излезе от клиника за лекуване на алкохолизъм"}
{"url": "https://www.actualno.com/business/vmesto-da-spre-mamesht-turoperator-dyrjavata-syvetva-turistite-sami-da-se-pazjat-news_698166.html", "text": "  Недопустимо, абсурдно е, че сме в такава ситуация. Направили сме всичко, което ни позволява законът. Това заяви министърът на туризма Николина Ангелкова, след като стана ясно, че туроператор, хванат в измама и с отнет лиценз, продължава да работи и да мами лековерни туристи.     Става въпрос за фирма \"Уърлд Травел Мениджмънт\", която нашумя, след като при екскурзия в Канада на жители на Самоков се оказа, че те нямали платен хотел и резервации на круиз на техните имена – вместо това имало резервации на имената на китайци.   Ангелкова уточни пред Нова телевизия и, че била сезирана прокуратурата, а дейността на съответния туроператор е прекратена чрез отнемане на лиценза. Недоумявам как управителката (бел. ред. – Станислава Банкова ) си позволява да приема поръчки от туристи (бел. ред. - за екскурзия в Барселона ) – има регистър на сайта на Министерството на туризма, там фирмите с прекратена дейност са оцветени в червено. Надявам се да създадем навик в пътуващите да проверяват фирмите, с които ще пътуват, обобщи министърът на туризма.\r\nМинистърът се оплака и, че все още предложение на министерството за промяна в закона, която забранява на хора като Банкова да работят до 3 години в сектора след нарушение, все още не е прието.  ", "date": "2018.10.05", "title": "Вместо да спре мамещ туроператор, държавата съветва туристите сами да се пазят"}
{"url": "https://www.actualno.com/business/sindikati-i-rabotodateli-se-karat-za-kakvo-se-karat-za-zaplati-osigurovki-i-dyrjavnata-politika-news_698167.html", "text": "  Темите, които ни разделят, са по-малко от тези, които ни обединяват. През 2019 година има две изборни кампании, а по избори здравият разум напуска хората. Затова си поставихме задачата да определим методиката за минималната работа заплата. Това заяви председателят на КТ „Подкрепа” Димитър Манолов.     Пред Нова телевизия, Теодор Дечев от АИКБ също отрече, че има скандали със синдикатите. \"Г-н Велев малко се тръшкаше\", пошегува се експертът на КТ \"Подкрепа\" Ваня Григорова.   Дечев посочи, че сега има предложение в над 30 икономически дейности работодатели да си договорят минималната работна заплата. Въпросът е какъв да е механизмът. Там, където няма синдикати, ще се намесва държавата. По думите на Григорова обаче . Дечев не се съгласи, че това е мотивът на работодателите – защото вече си има минимална работна заплата. Той заяви, че .\r\nГригорова не се предаде и обвини АИКБ, че промени законодателството, за да вкарва бизнесът още по-евтини работници от чужбина. Затова, по думите на Григорова, остава само минималната работна заплата. А Дечев защити вносът на хора с думите, че каквато и заплата да се предлага сега, \"хора няма\".  Същевременно председателят на АИКБ Васил Велев обяви пред БНТ, че и напомни, че в предизборните програми това го нямало. Няма да има драматичен ефект, но ще е негативен, обобщи Велев, според който държавата ще се размине с десетки милиони, ако бъде вдигнат максималният осигурителен доход – защото България щяла да стане по-непривлекателна за чуждия IT сектор.   Манолов обаче напомни, че първоначалната идея на максималния осигурителен доход е била той да е десет пъти минималната работна заплата. Сега спорим за 3000 лева максимален доход (бел. ред. – увеличение от 400 лева спрямо действащия максимален осигурителен доход от догодина ), а трябваше да е 5600 лева – връзката се разкъса, заяви синдикалистът. Очевидно в синдикатите не членуват висококвалифицирани специалисти, заяде се Велев.\r\nЩо се отнася до поскъпването на живота, председателят на АИКБ напомни, че е – да разследва евентуални манипулации на Енергийната борса. Не може да имаме за един и същи час двойна промяна, каза Велев. Според него именно такива манипулации са най-голямата опасност за стандарта на живот в България в момента.    За финал Манолов подчерта, че не е сигурен дали това, за което са говорили с правителството вчера (4 октомври) ще бъде изпълнено така, както се е говорело. И предупреди, че не трябва увеличението на заплатите в държавната администрация да отиде основно за хора зад бюра. А Васил Велев се обяви категорично против увеличение на заплатите на чиновниците на обща основа – според него увеличение може да се прави, като се съкръщава различна администрация и съответно остават повече пари за по-малко хора.", "date": "2018.10.05", "title": "Синдикати и работодатели се карат за какво се карат - за заплати, осигуровки и държавната политика"}
{"url": "https://www.actualno.com/balkani/vuchich-prizna-che-kosovo-moje-da-syzdade-svoja-armija-news_698163.html", "text": "  Президентът на Сърбия Александър Вучич коментира скорошните действия на косовското правителство, което инициира трансформацията на Косовските сили за сигурност (КСС), една цивилна сила, в армия на Косово. По време на пресконференция в Белград, Вучич призна, че косовският министър-председател Рамуш Харадинай може да създаде армия, пише албанското електронно издание Gazeta Express, цитирано от агенция \"Фокус\".     „Харадинай е способен мъж, той може да го направи. Моят въпрос е: къде го пише, в коя клауза пише, че той може да установи армия? Такава не съществува, да не би те да си я измислиха, да не я пише в конституцията, да не би майка им или баща им да им я казаха? Но изглежда, че всичко е възможно“, заяви Вучич по отношение на косовския план за създаване на армия.   Припомняме, че косовският премиер Рамуш Харадинай заяви през изминалата седмица, че има благословията на САЩ за установяване на косовска армия.", "date": "2018.10.05", "title": "Вучич призна, че Косово може да създаде своя армия"}
{"url": "https://www.actualno.com/sofia/administracijata-na-fandykova-shte-dava-mnenie-za-graf-ignatiev-kato-byde-zavyrshen-proektyt-news_698165.html", "text": "  Заместник-кметът по транспорта Евгени Крусев съзря политическа атака в недоволството от вида на ремонтираните участъци в центъра на София. Търсим основи в политическата обстановка в нашето общество, като имаме предвид, че политически сили коментираха\", бяха думите му.     Самият той призна, че за първи път видял плочките в неделя (30 септември). На въпрос дали видяното му харесва Крусев отговори за bTV, че обектът не е завършен и когато бъде завършен ще даде мнение.   При показването на снимка, на която се виждат криво наредени плочки, Крусев предположи, че това е направено набързо, за да бъдат облекчени пешеходците за временното им преминаване. Освен това той допълни, че наклон трябва да има заради водоотвеждането. \r\nОтносно пространството пред църквата \"Св. Седмочисленици\", Крусев уточни, че обектът е бил труден, тъй като имало 10 дни през юли, в които валяло, а там имало много преплетени комуникации.  В отговор на въпрос дали ще си подаде оставката, Крусев каза, че не вижда как това би помогнало за изпълнението на обекта.   Според архитект Иво Пантелеев, който е автор на проекта за ремонт на \"Граф Игнатиев\", настилката пред църквата е част от концепцията на проект. Той уточни, че площад с подобни плочи има в Германия. Пантелеев добави, че посипката, която се използва в Западна Европа не е удачна у нас заради силно замърсената среда, а фугите позволявали дрениране на водата.\r\nТой беше категоричен, че видяното до момента му харесва: \"Важното е цялото, което е съвкупност от части. В момента сме на 25% от целия процес относно настилките. Съчувствам на изпълнителя, че се нагърбил с тази задача. Със сигурност има неща, които не се харесват, но те са по-малкия процент.\"    Архитект Пантелеев сподели още, че негови колеги са изразили положително мнение за визията на пространството пред църквата \"Св. Седмочисленици\".   В завършен проект могат да се намерят деформации. Столична община обаче ще си иска изпълнение на качеството, което сме поискали проекта. Ако има разминавания, ще се налагат глоби, докато изпълнението не е качествено. Това заяви главният архитект на София Здравко Здравков, който напомни, че за ремонта на \"Граф Игнатиев\" се работи от 5 години.\r\nКонкретно за пресичането на плочки по диагонали – т.нар. растери, където свързването на плочките е направено с павета, Здравков беше дипломатичен – ако някъде не е както е по проект, отговорността е на изпълнителя. Когато стане готов крайният продукт, да коментираме отново, отправи апел архитектът пред Нова телевизия, който уточни, че един незавършен проект можел да изглежда много лошо. Той напомни и друго – глобата за забавяне след крайния срок е 240 000 лева на ден, а за неизпълнение на проект – милиони!\r\nОтносно площада пред църквата \"Св. Седмочисленици\" главният архитект на София коментира, че проектът бил „изключително консервативен” и нямало залитане. На такъв фон изпъкват съседните сгради, каза още той. И увери, че като бил завършен проектът – с озеленяване, с разполагане на пейки, фокусът щял да бъде съвсем различен. \"Когато едно нещо е незавършено и почнеш да го коментираш из социалните мрежи, естествено ще се получи ефект \"уау\". Апелирам тежестта на коментарите да идва при изготвяне на проектите\", подчерта Здравков. И завърши с позиция, че било жалко, че кметицата Йорданка Фандъкова не била похвалена, че намерила 20 млн. лева за ремонта.", "date": "2018.10.05", "title": "Администрацията на Фандъкова ще дава мнение за \"Граф Игнатиев\" като бъде завършен проектът"}
{"url": "https://www.actualno.com/society/aferata-ktb-vyzmojno-li-e-lavina-ot-dela-da-zalee-dyrjavata-news_698133.html", "text": "  Блокирането на гарантираните влогове във фалиралата КТБ месеци наред, без притежателите им да могат да ги изтеглят, е било незаконно. БНБ не е приложила евродирективата за гарантираните депозити, според която защитените пари е трябвало да бъдат изплатени в рамките на 5 работни дни след затварянето на банката.     С това решение излезе Съдът на Европейския съюз в Люксембург по дело, заведено пред Административен съд - Варна от гражданина Николай Кантарев. Той е имал влог в КТБ и сега претендира да бъде обезщетен с размера на дължимите наказателни лихви за четирите месеца забава, пише в. .   КТБ бе затворена с решение на БНБ на 20 юни 2014 г. и още същия ден централната банка ѝ наложи специален надзор и забрани изплащането на всички депозити. Вместо евродирективата, БНБ реши да приложи тогавашното българско законодателство, според което изплащането на гарантираните депозити - тези до 196 000 лв., започва до 20 дни от отнемането на лиценза на банката.\r\nИзплащането обаче започна много по-късно - чак в началото на ноември. Оправданието за забавеното изплащане бе, че във Фонда за гарантиране на влоговете липсват достатъчно средства. Впоследствие законът за гарантиране на влоговете беше променен и съобразен с евродирективата. Според нея срокът за изплащане на защитените депозити може да бъде удължен най-много до10 работни дни, което означава, че през лятото на 2014 г. вложителите трябваше да си получат парите най-късно до средата на юли. На практика това се случи с повече от четири месеца закъснение.  Сега Варненският съд трябва да прецени дали БНБ е имала противоправно поведение и дали умишлено е причинила вреди на депозантите или не, смята Съдът на ЕС. При всички положения съдиите в Люксембург са категорични, че оправданието на БНБ, че Фондът за гарантиране на влоговете не е разполагал с достатъчно средства, за да плати влоговете, е абсолютно нерелевантно.   Решението на съда в Люксембург идва след запитване от Варненския съд. То дава реални шансове не само на Кантарев да спечели делото си, но и на стотици вложители с гарантирани влогове да търсят правата си за пропуснати ползи. Вложителите, които тепърва смятат да претендират единствено за лихвите за забавено плащане, обаче са изпуснали тригодишната давност, изтекла през юни тази година. \"Те могат да водят дела за претърпени имуществени и неимуществени вреди. Има хипотези, при които хора са пропуснали да се лекуват или да лекуват свои близки, или пък са пропуснали важни сделки, като са разчитали на парите от гарантирания влог. Тези искове са с 5-годишна давност и все още може да бъдат водени\", обясни Михаил Екимджиев, адвокат по делото на Николай Кантарев.\r\nСпоред адвокат Екимджиев е малко вероятно да има масово завеждане на дела, въпреки че потърпевшите вложители на КТБ са близо 250 000. \"Класическият случай, при който може да се търси обезщетение под формата на лихви, е с изтекла давност, а не са толкова много хората, които имат доказуеми други претенции, свързани със здравословни проблеми, сделки и пр.\", смята адвокатът.    Според него обаче решението на съда в Люксембург ще има и други важни последици. То ще стимулира българския законодател и върховните съдилища да създадат по-ясни процедурни правила при водене на подобни дела. Държавата е длъжна да създаде такъв ред, но до момента не го е направила и има едно лутане в практиката на нашите съдилища, което създава много пречки, не само свързани с казуса КТБ, а по принцип\", смята Екимджиев. Случаят с Николай Кантарев няма да е първото спечелено дело срещу БНБ по казуса КТБ. Вече има няколко спечелени на първа инстанция дела за обезщетения от лихви за забава, каза още той.   Съдът на ЕС междувременно изрично уточнява, че българските власти нямат право да затрудняват получаването на обезщетение за вреди и да го правят \"практически невъзможно\" или \"прекомерно трудно\". Това значи, че съдът може да реши дори да освободи или да облекчи гражданите от съдебна такса, за да водят делата си срещу държавата.", "date": "2018.10.05", "title": "Аферата КТБ: Възможно ли е лавина от дела да залее държавата?"}
{"url": "https://www.actualno.com/viewpoint/ruski-hakeri-s-ushanki-razbivat-svetovnija-red-news_698029.html", "text": "  Великобритания руски хакери за намеси в процесите на демокрацията, подриване на световния ред и удар срещу Запада. Хакерите си имат, според , и интересни имена: \"Готината мечка\", \"Вуду Мечка\", \"Цар Тийм\", \"Пясъчен червей\" и прочие други. А в основата на хакерските атаки, стоял, разбира се, Владимир Путин, който ръководел операциите по разбиване на западните демокрации през службата Главно разузнавателно управление (ГРУ), под чиято шапка действали хакерите.     Не се ли водеше Студената война едно време поне малко по-умно? Дори идеята за отровения по поръчка на Путин Скрипал изглежда по-правдоподобно. Обвиненията, които се сипят от Запад на Изток все повече нямат връзка с централния сървър на логиката. Казва се нещо от Тереза Мей и придворните ѝ министерства и служби, пуска се през \"Гардиън\" и \"Би Би Си\", препечатва се от стотици медии, пише се, че Русия е извършила някакво световно зло, после обвинението за световното зло се подкрепя от останалите западноевропейски държави, които с \"декларации\" и \"изявления за подкрепа\" се включват в ангелския хор на невинно-нежния справедлив и красив западен свят, който подмолно и мръсно е атакуван от източната империя на злото. Не че Русия или Великобритания не са извършили световни злини и не са способни да ги извършват и занапред, когато това отговаря на интересите им. Но злото има някаква логика, а не е бутафорна страхообразна пропаганда, която се препредава през медии и министерства, за да влезе и в главата на по-малко резистентната публика.   Какви са, все пак, тия руски хакери?\r\nОбщо взето тролове, но с малко по-висока компютърна грамотност. Това - поне според пропагандата - са някакви много зли персонажи, които създават фабрики за въздействие през социалните мрежи, произвеждат фалшиви профили, които след като натрупат с лековати статусчета популярност внезапно обръщат палачинката и почват да спамят неща само за политика, или пък правят съмнителни сайтове и страници, които със спонсорирани връзки налагат определена политическа адженда във Facebook. Руските хакери са тия, които са те накарали да лайкнеш някаква фалшива новина, после да я споделиш, после да ти пратят подобна от този род, след като са видели, че си клъвнал на първата, и лека полека да те разработят през собствените ти потребителски навици до степен, в която от нормален човек, който се мъчи да свърже двата края, но пък обича в петък вечер да седне на пейката пред блока, за да изпие една мастика, да се превърне в паравоенен хейтър-пехотинец, който сипе огън и жлъч по форумите, гласува за най-неподходящи политически лидери, мрази хубавите правителства и насъсква всички да избират нови и много зли типажи, които да ги заместят. Още тук възникват няколко въпросителни: как така руснаците се набиха в изконна западна територия и гордост - технологиите, успяха да разнищят механизмите и алгоритмите им, проникнаха в най-дълбоките тайни на функционирането им, и накрая (такава е често лансираната версия) направиха тъй, че да спечели Тръмп и тъй че да се случи Брекзит и въобще напълно попиляха целия Запад? Какво ни предлагате да вярваме? Че някакви митични персонажи като \"Готината мечка\" и \"Цар Тийм\" (вероятно трябва да си ги представяме с ушанка, бутилка водка и портрет на Путин на стената) са по-мощни от програмистите на Зукърбърг и години наред не могат да бъдат прихванати от тях, за да могат необезпокоявано да чукат по кокалчетата на демокрацията и да я събарят в самите ѝ основи?  Ето какво казва външният министър на Великобритания Джереми Хънт: \"Действията на ГРУ са дръзки и безразборни – те се опитват да подриват и да се намесят в изборите в други страни. Нашето послание е ясно – заедно с нашите съюзници ние ще разобличаваме и отговаряме на опитите на ГРУ да подкопае международната стабилност\".   С какво тези изречения са по-различни от стандартната пропаганда на Студената война? Сега общо взето Захарова пък ще даде пресконференция, в която ще каже, че нищо от това, което казват британците, не е вярно. На което те ще кажат, че казаното от руснаците не е вярно. На което руснаците ще кажат, че не е вярно, че не е вярно, че не е вярно. И тъй нататък. \r\nПрез това време \"Готината мечка\" и \"Цар Тийм\" сменят чипа на милионите западноевропейски граждани в едно мазе, а Путин стои до тях и боде от един буркан кисели краставички, докато потупва своите таравиши по рамото. Всички се смеят с колонизаторски смях като герои от анимационен филм и планират как да затрият Галактиката. Но само един британец може да ги спре. Това е той. Джеймс Бонд.      Райко Байчев ", "date": "2018.10.05", "title": "Руски хакери с ушанки разбиват световния ред"}
{"url": "https://www.actualno.com/curious/luboven-horoskop-za-tozi-uikend-news_698170.html", "text": "        Романтиката ще заеме своя връх през този уикенд. Възможно е  вълненията ви да бъдат много силни. Желанието за секс и интимност ще  бъдат водещи. За тези обвързани представители на зодията, които мечтаят за нов дом,  през почивните дни мечтите им може и да се сбъднат. Друга възможност е  да заживеете под един покрив с любимия човек, да направите заедно  успешна инвестиция. Всичко ще се случва с лекота.   Тривиалните въпроси няма да занимават вас и половинката ви.  Разговорите, които ще проведете, ще са задълбочени, интересни, важни за  вас. Ако е необходимо да се правят някакви компромиси, то те ще са и от  двете страни, но ще се случат след смислен диалог.     Ще бъдете по-дълбоко осъзнати по отношение на отговорностите към  половинката и връзката си. Бързо ще осъзнаете, че партньорът ви си  заслужава всички жертви, които трябва да направите във връзката. ", "date": "2018.10.05", "title": "Любовен хороскоп за този уикенд"}
{"url": "https://www.actualno.com/travel/perfektnite-destinacii-koito-trjabva-da-posetite-tazi-esen-news_698209.html", "text": "  В еднообразното ежедневие имаме нужда от някое друго приключение, което да ни разведри и да ни откъсне поне за малко от работата и стреса. В този случай, едно пътешествие е най-доброто нещо, което можете да направите, за да върнете страстта в живота си. Може би се чудите коя страна да посетите и все не можете да се решите да отидете. Ако искате да върнете себе си и да се откъснете от сивото ежедневие, има някои конкретни държави, които трябва да посетите.     Проучихме кои са най-интересните и вълнуващи дестинации, които да не пропускате.     - Маракеш е един от главните туристически центрове в Мароко. Този град набра огромна популярност напоследък и стана любима дестинация за много хора. Познат още като Розовия град, Маракеш е изключително интересен и си заслужава да го посетите възможно най-скоро. Най-добре ще е да го посетите през идния сезон, а именно през есента, защото големите жеги са останали в миналото. Известен е с фестивалите и пазарите си, от където можете да си купите много интересни автентични сувенири, дрехи и подаръци. Там сякаш времето е спряло и ще успеете да се потопите напълно в мистерията на арабския свят. Със сигурност няма да останете разочаровани.   - много хора казват,че през есента Тоскана е като една приказка - уникално красива разноцветна природа, огромни ливади, пазари, от които можете да си купите какво ли не, интересни фестивали и много качествено вино. През есента там все още е топло и ще имате възможността да се насладите на няколко топли слънчеви дни в компанията на любимите ви хора. Екскурзията до Тоскана със сигурност ще ви оттърси от сивото ежедневие и ще ви някара да се чувствате сякаш сте в една малка приказка.        - този град е запазил духа на миналото. В миналото само аристокрацията се е ползвала с привилегията да посещава Слима. В този град ще можете да се насладите на разходка из чудесни магазини, които още първите минути ще ви направят впечатление. Също така градътсе слави с много вкусна храна, което и заведение да посетите. Ако търсите спокойно място, на което да си отпочинете, това е вашата дестинация. Можете да разгледате някои части от града с лодка, което също е незабравимо преживяване. - това е седмият по големина град в света, но също така е и един от най-красивите в света, защото се слави с изключително красива архитектура и много интересни забележителности. През есента в Киото ще можете да видите меките тонове по короните на дърветата, които заобикалят малки езерца, изпълнени с кристално чиста вода. Там също ще имате възможността да се насладите и да научите нещо повече за интересното японско изкуство и дизайн.       ", "date": "2018.10.05", "title": "Перфектните дестинации, които трябва да посетите тази есен"}
{"url": "https://www.actualno.com/chronicles/pri-kashmirskoto-zemetresenie-zagivat-nad-57-hiljadi-dushi-news_698022.html", "text": "  Кашмирското земетресение е земетресение с магнитуд 7,6 по Скалата на Рихтер, станало в 08:51 пакистанско време (09:21 индийско време) на 8 октомври 2005 в контролираната от Пакистан част на областта Кашмир.     По официални данни жертвите са 87 350, но според някои оценки надхвърлят 100 000 души. Около 3,3 милиона души остават без подслон в началото на зимата. Материалните щети се оценяват на 5 милиарда американски долара.   ", "date": "2018.10.05", "title": "При Кашмирското земетресение загиват над 57 хиляди души"}
{"url": "https://www.actualno.com/curious/finlandija-sys-seriozna-krachka-v-zashtita-na-kyrmeshtite-majki-news_698140.html", "text": "  Здравните служби във Финландия настояват за закон, който да защитава кърмещите майки от недопускане до обществени места, включително ресторанти и кафенета.     Органът по здравеопазване (THL) призова миналата година за ново законодателство, гарантиращо правата на жените да кърмят дете навсякъде на обществено място във Финландия, предаде БГНЕС.   Сега активистите започнаха петиция в подкрепа на предложението, подкрепена от националната асоциация на акушерките. Петицията беше подписана в четвъртък от 1000 души.\r\nАко събере 50 000 подписа в рамките на шест месеца, депутатите ще бъдат принудени да обсъдят този въпрос в парламента.  \"Опасявам се, че общото отношение към кърменето не е много добро в момента\", каза в интервю за АФП съорганизаторът на петицията Кати Бхаттачаря, студентка, работеща като медицинска сестра в Хелзинки.   Въпреки че финландските жени кърмят средно повече децата си, отколкото в много други европейски страни, THL казва, че нивата на кърмене са по-ниски във Финландия в сравнение с други скандинавски страни.\r\nФинландия също не се вмества в препоръките на Световната здравна организация през първите шест месеца бебетата изключително да се хранят с майчино мляко.    Според здравните власти отрицателните обществени нагласи към майките, които кърмят бебетата си, отчасти са виновни за положението.   Предложеният закон, гарантиращ правото на кърмене на обществени места, ще приведе Финландия в съответствие със страни като Великобритания и САЩ, където вече е незаконно собствениците на предприятия да дискриминират кърмещите майки.", "date": "2018.10.05", "title": "Финландия със сериозна крачка в защита на кърмещите майки"}
{"url": "https://www.actualno.com/society/namaljavat-se-ogranichenijata-za-lov-na-divi-svine-news_698213.html", "text": "        Във връзка с приключването на активния летен туристически сезон отпадат и ограниченията около морските курорти.   В районите по река Дунав, срещу които няма установени огнища на чума в Румъния, ще се допуска провеждането на стандартни гонки на диви свине с кучета.", "date": "2018.10.05", "title": "Намаляват се ограниченията за лов на диви свине"}
{"url": "https://www.actualno.com/healthy/kryv-na-chernija-pazar-sreshtu-300-leva-news_698132.html", "text": "   . Междувременно от Българския червен кръст (БЧК) отчитат . От организацията са предложили спешни промени в закона, които да доведат до решаване на проблема.     Продавачите на кръв пред Кръвния център в София действат от години, възползвайки се от трагедията на нуждаещите се, разказва в свой експеримент, като от репортажа става ясно, че цената подлежи на \"пазарене\" и    Българският червен кръст предлага нелегалната търговия да се наказва с . А за да се пресече грозната спекула, болниците да не изискват от близките на спешни пациенти да дарят кръв.\r\nВ същото време за последните три години кръводарителите у нас намаляват с над 4000.  „Много ясно да бъде разпределението на тази сума - за кого какво се заплаща, защото всъщност кръводарителят получава една подкрепителна напитка и някаква храна към нея, която обаче не е на тази стойност”, заяви д-р Надежда Тодоровска от БЧК.   Предложенията за законови промени са изпратени преди няколко месеца на Министерството на здравеопазването. Оттам са заявили, че идеите тепърва ще бъдат обсъдени от експерти.", "date": "2018.10.05", "title": "Кръв на черния пазар - срещу 300 лева"}
{"url": "https://www.actualno.com/education/otbeljazvame-mejdunarodnija-den-na-uchitelja-news_698155.html", "text": "  Днес отбелязваме Международния ден на учителя в над 100 държави на планетата.     Идеята за празника се ражда през 1966 г., когато в Париж се провежда междуправителствена конференция за статута на учителите. На форума е подписан документът \"Препоръки, засягащи статуса на учителя\".\r\nЧестванията са реализирани обаче едва през 1994 г. по инициатива на ЮНЕСКО. Тогава за първи път 5 октомври се отбелязва като ден на учителите.   Няколко ислямски държави като Алжир, Бахрейн, Египет, Йемен, Йордания, Катар, Либия, Мароко, ОАЕ, Оман, Саудитска Арабия, Сирия, Тунис, честват Деня на учителя на 28 февруари.  ", "date": "2018.10.05", "title": "Отбелязваме Международния ден на учителя"}
{"url": "https://www.actualno.com/asia/poslanikyt-na-es-v-irak-se-razbolja-zaradi-mrysna-voda-news_698156.html", "text": "  Посланикът на Европейския съюз в Ирак заяви, че се е разболял от замърсената вода в Басра, съобщава БГНЕС     Рамон Блекуа се оплака, че здравословното му състояние не е позволило провеждането на няколко вече насрочени срещи. \"Доктор от УНИЦЕФ диагностицира причината — мръсна вода\", написа Блекуа в Twitter.   Досега повече от 90 хил. жители на Басра са били хоспитализирани заради отравяне със замърсена вода. Преди месец на футболен клуб от Багдад се наложи да поиска отлагане на мач в Басра, след като десет от играчите му се разболяха от водата в града.\r\nХиляди жители на Басра протестираха срещу кризата с качеството на водата и плачевното състояние на останалите комунални услуги, което принуди Багдад да обещае, че ще положи усилия за подобряване на ситуацията.  Европейският дипломат подчерта в социалните мрежи, че \"не е възнамерявал да прояви чак такава солидарност с жителите на Басра, но със сигурност вече разбира как се чувстват те\".", "date": "2018.10.05", "title": "Посланикът на ЕС в Ирак се разболя заради мръсна вода"}
{"url": "https://www.actualno.com/society/novini-ili-novini-kartinata-na-pechata-za-5-oktomvri-news_698135.html", "text": "  Краят на седмицата е вече, но не и краят на новините. Те никога нямат край – само понякога почивка. Не обаче и сега – защото поредната порция идва още от закуска. И тя е пъстроцветна – точно какъвто е и печат в България, където всяка медия рисува свой свят, а доста често светът на едни няма нищо общо със света на реалността. Дали можем да различим кой кой е – остава да се надяваме на разума си.      Централната новина на броя е, че Европейският съд отсъди по случая \"КТБ\". И то е очаквано – БНБ е нарушила директива на ЕС, според която 5 дни след поставянето на банката под специален надзор е трябвало да може да има достъп до влоговете в нея. Позицията на Европейския съд е по дело, заведено от Николай Кантарев във Варна. Той иска да му бъдат платени наказателни лихви, дължими за четирите месеца, в които не е имал достъп до парите си. Сега, на база позицията на Европейския съд, Варненският административен съд трябва да реши дали БНБ умишлено не е причинила вреди или не. Но Европейският съд категорично не приема оправданието на БНБ, че във Фонда за гарантиране на влоговете не е имало достатъчно средства, за да бъдат изплатени всички депозити на стойност до 100 000 евро (196  000 лева).\r\nДруг важен акцент е, че правителството ще вдигне с 400 лева максималния осигурителен доход от Нова година – от 2600 лева на 3000 лева. Така социалните и здравните осигуровки на някои трудещи се ще се увеличат с 15%. Освен това няма да падне таванът на пенсиите, само ще бъде увеличен – до 1200 лева, но чак от 1 юли, 2019 година, а не от Нова година.   Акцизните стоки са централна тема на вестника, който съобщава, че за да бъде ефективна борбата с незаконните цигари, незаконния алкохол и въобще с нарушенията при акцизните стоки, ще бъдат променени четири закона – Наказателният кодекс, за виното и спиртните напитки, за акцизите и за горивата. Основната идея що се отнася до цигарите и алкохола е машините, които ги произвеждат, да бъдат вписвани в специален регистър.     На челно място е любимата тема на вестника – \"зелената мафия\". В материал, озаглавен 2,7 млрд. лева изгорели заради зеления рекет”, медията обобщава изследване на Института за пазарна икономика, ръководен от Красен Станчев. И дава примери, леейки горчиви сълзи какво се е „провалило” заради обжалвания на зелени организации в съда – 269 млн. лева инвестиции на \"Дънди Прешъс\", 416 млн. лева от проучването на \"Шеврон\" в Нови пазар, 380 млн. лева от спряната инвестиция за златодобив в Трън, което стана след . В изследването няма оценки до какви загуби би довело реализирането на тези проекти – например в здраве. Поредното издание в медийната империя на Делян Пеевски продължава да залага на аферата \"КТБ\", но от различен ъгъл – ъгълът, че само и единствено Цветан Василев е големият виновник. Публикувана е историята на фирма \"Юлита 2002\", която била на охранител на КТБ – Красимир Зарев. Фирмата била взела 50 млн. лева кредит от КТБ според обвинителния акт.", "date": "2018.10.05", "title": "Новини или Novini - картината на печата за 5 октомври"}
{"url": "https://www.actualno.com/politics/bojko-borisov-e-na-dvudnevno-poseshtenie-v-ukrajna-news_698161.html", "text": "  Премиерът Бойко Борисов пристигна в Одеса, от където започва двудневното му посещение в Украйна. Министър-председателят ще проведе среща с украинския президент Петро Порошенко.     Премиерът Борисов ще участва в тържественото честване на 160-ата годишнина от създаването на Болградската гимназия \"Г. С. Раковски\", на която правителството отпусна 150 хиляди лeва финансова помощ.   Борисов и Порошенко ще обсъдят сътрудничеството в областта на образованието, инфраструктурата, както и задълбочаването на контактите между двете страни. Двамата ще разговарят и по актуални външнополитически въпроси от взаимен интерес, а след това ще направят инспекция на ремонтиран участък на международния път Е87 Одеса - Рени.\r\nВ делегацията, водена от министър-председателя Бойко Борисов, са заместник министър-председателят по икономическата и демографската политика Валери Симеонов, министърът на образованието и науката Красимир Вълчев и председателят на Държавната агенция за българите в чужбина Петър Харалампиев.  ", "date": "2018.10.05", "title": "Бойко Борисов е на двудневно посещение в Украйна"}
{"url": "https://www.actualno.com/asia/dve-po-seriozni-zemetresenija-raztyrsiha-japonija-news_698151.html", "text": "  Две сериозни земетресения разтърсиха известната като особено сеизмичен район Япония през тази нощ.     Първият трус беше от 5 по скалата на Рихтер. Той стана факт в региона на архипелага Рюкю малко преди 2 часа след полунощ. Земетресението е било сравнително плитко - 10 километра дълбочина. Епицентърът е на 155 километра източно от град Наго, на 191 километра източно от град Наха и на 774 километра южно от град Фукуока. Засега няма данни за жертви и материални щети и не се съобщава за опасност от цунами.   Малко повече от час по-късно на остров Хокайдо става ново земетресение - 5,4 по Рихтер. То е по-дълбоко - на 40 километра дълбочина. Епицентърът е на 33 километра източно от град Тамокомай и на 77 километра югоизточно от град Сапоро. И в този случай няма съобщения за щети и жертви, няма и предупреждение за цунами.", "date": "2018.10.05", "title": "Две по-сериозни земетресения разтърсиха Япония"}
{"url": "https://www.actualno.com/balkani/rusija-smjata-che-zapadnite-dyrjavi-iskat-da-zavlekat-makedonija-v-nato-news_698153.html", "text": "  Русия обвини Западните държави за това, че се опитват да завлекат Македония в НАТО, пише гръцкият вестник Kathimerini, цитиран от агенция \"Фокус\".     „Въпреки факта, че водещите политици от страните членки на ЕС и НАТО открито призоваха македонските граждани да гласуват в полза ( на договора за името с Гърция - бел. ред. ), което вярваме, че е неприемлива практика, всичко това приключи с провал“, заяви говорителят на Руското външно министерство Мария Захарова.   „Въпреки това те приветстваха резултатите без да им мигне окото. В частност генералният-секретар на НАТО Йенс Столтенбер обеща да осигури членство на Скопие в Алианса най-рано в началото на 2019 година, оставяйки без съмнение това, че парламентите на Македония и Гърция ще приемат нужните решения“, добави Захарова.\r\n„Продължението на сериозната външна намеса във вътрешните работи на Македония е видимо. Целта е ясна – да бъде завлечена страната в Алианса на всяка цена“, категорична бе още Мария Захарова.  ", "date": "2018.10.05", "title": "Русия смята, че западните държави искат да завлекат Македония в НАТО"}
{"url": "https://www.actualno.com/crime/katastrofa-s-dete-otkluchi-naprejenie-v-stolipinovo-news_698162.html", "text": "  Десетки жители на квартал „Столипиново\" в Пловдив се събраха на ул. „Ландос\" след катастрофа, при която кола блъсна малко дете, предаде bTV.     Инцидентът е станал малко след 20:00 ч. снощи. По думи на очевидци автомобилът се движел с несъобразена скорост, а водачът говорел по телефона. Момчето пресичало улицата, когато било блъснато от бързо движещ се бял фолксваген „Лупо”. Според хора на място при удара детето излетяло във въздуха, преметнало се и паднало на земята. Откарано е с линейка в болницата, но е в тежко състояние.   Веднага след произшествието хора от квартала направили опит да потърсят сметка от водача на автомобила. На място бяха изпратени допълнителни полицейски сили, а шофьорът е екскортиран до районното полицейско управление.", "date": "2018.10.05", "title": "Катастрофа с дете отключи напрежение в \"Столипиново\""}
{"url": "https://www.actualno.com/crime/bashta-ubi-dyshterja-si-i-se-samoubi-news_698174.html", "text": "  62-годишен мъж от с. Брястово е причинил смъртта на 17-годишната си дъщеря и след това се е самоубил. Това съобщиха от ОДМВР-Сливен. Сигналът е подаден около 14.00 часа на 4 октомври в РУ-Нова Загора.     От проведените процесуално-следствени действия е установено, че мъжът е причинил смъртта на 17-годишната си дъщеря, след което се е самоубил.   Полицейските служители при огледа и извършване на следствените действия са намерили предсмъртно писмо. За случая е уведомена Окръжна прокуратура-Сливен. Образувано е досъдебно производство.", "date": "2018.10.05", "title": "Баща уби дъщеря си и се самоуби"}
{"url": "https://www.actualno.com/sofia/chast-ot-kv-poduene-ostava-bez-voda-news_698016.html", "text": "  „Софийска вода” временно ще прекъсне водоснабдяването в някои части на столицата на 5 октомври. Това съобщиха от пресцентъра на дружеството.     Във връзка с подмяна на спирателен кран на бул. „Евлоги и Христо Георгиеви“ кв. „Подуене“, се налага спиране на водоподаването от 00:00 до 06:00 часа на клиентите на „Софийска вода”, живеещи в района на: бул. „Мадрид“, бул. „Евлоги и Христо Георгиеви“, бул. „Данаил Николаев“, жп гара Подуене. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: бул. „Мадрид“ ъгъла с ул. „Алеко Константинов“.   Във връзка с подмяна на сградно водопроводно отклонение на ул. 544 кв. „Васил Левски“, се налага спиране на водоподаването от 09:00 до 19:00 часа на клиентите на „Софийска вода”, живеещи в района на: ул. „Витиня“, ул. „Летоструй“, ул. „Бесарабия“, бул. „Владимир Вазов“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: ул. „Бесарабия“ ъгъла с ул. 544.\r\nВъв връзка с диагностика на уличен водопровод на ул. „Банско шосе“ кв. „Република“, се налага спиране на водоподаването от 09:30 до 18:00 часа на клиентите на „Софийска вода”, живеещи в района на: ул. „Банско шосе“ от №92 до ул. „Земеделска“ и ул. „Земеделска“ в Трънска махала. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: кв. „Земеделска“ №5.  Във връзка с подмяна на сградно водопроводно отклонение на ул. „Стара планина“ с. Чепинци, се налага спиране на водоподаването от 09:00 до 14:00 часа на клиентите на „Софийска вода”, живеещи в района на: ул. „Стара планина“ от ул. „Хан Аспарух“ до ул. „Георги Никифоров“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: ул. „Хан Аспарух“ ъгъла с ул. „Стара планина“.   Във връзка с подмяна на сградно водопроводно отклонение на ул. „Васил Левски“ с. Мрамор, се налага спиране на водоподаването от 09:30 до 19:30 часа на клиентите на „Софийска вода”, живеещи в района на: ул. „Васил Левски“ от ул. „Захари Стоянов“ до ул. „Църна бара“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: ул. „Васил Левски“ ъгъла с ул. „Иван Вазов“.\r\nРемонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.    Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx.   ", "date": "2018.10.05", "title": "Част от кв. \"Подуене\" остава без вода"}
{"url": "https://www.actualno.com/society/prognoza-za-vremeto-5-oktomvri-petyk-news_698131.html", "text": "  Днес ще бъде слънчево. По-значителна ниска облачност ще има на места в Източна България в часовете около обяд. Ще се появи слаб изток-югоизточен вятър. Максималните температури ще са предимно между 19° и 24°. Атмосферното налягане е по-високо от средното и още малко ще се повиши. Такава е прогнозата за времето на Националния институт по метеорология и хидрология (НИМХ), съобщи дежурният синоптик Георги Цеков, цитиран от агенция \"Фокус\".     Над Черноморието ще бъде предимно слънчево. В часовете около обяд ще има временни увеличения на облачността, предимно ниска. Ще духа слаб до умерен източен вятър. Максималните температури ще са между 18° и 20°, температурата на морската вода е 19-21°. Вълнението на морето ще бъде 1-2 бала, вечерта на юг ще се усили до 3 бала.   Над планините ще бъде предимно слънчево. Ще духа предимно слаб югоизточен, по най-високите върхове – северозападен вятър. Максималната температура на височина 1200 метра ще е около 14°, на 2000 метра – около 9°.\r\nПрез почивните дни ще бъде предимно слънчево. По-значителна, предимно ниска облачност, ще има над Източна България. Ще духа слаб до умерен изток-югоизточен вятър. Сутрешните температури ще са между 5° и 10°, дневните ще са предимно между 18° и 23°. В понеделник ще е почти тихо, временни увеличения на облачността ще има и над западните райони, но само на отделни места в планинските райони на Югозападна България ще превали слабо. Повишава се вероятността за сутрешна мъгла и ниска облачност в низините. Температурите ще са без особена промяна.  ", "date": "2018.10.05", "title": "Прогноза за времето - 5 октомври (петък)"}
{"url": "https://www.actualno.com/crime/8-dushi-sa-zadyrjani-vyv-vryzka-s-razsledvaneto-na-onkobolnicite-news_698216.html", "text": "  \"Към момента има задържани 8 лица, които са съпричастни, предстои да видим към колко от тях ще бъдат повдигнати обвинения.\" Това обяви вътрешният министър Младен Маринов, предаде БГНЕС.     Вътрешният министър коментира проверката, която спецпрокуратурата и ГДБОП започна в две онкоболници. Едната е „Йоан Павел“ в София, а другата – „Свети Мина“ в Благоевград.   \"Извършват се действия по неутрализирането на организирана престъпна група, която е извършвала престъпления с лекарства и болници\", уточни министър Маринов.\r\nТой отказа да де повече подробности с аргумента, че така може да се попречи на разследването и увери, че когато работата на разследващите приключи, ще бъде дадена подробна информация.  Вътрешният министър е категоричен, че финансовото измерение на извършените престъпления не е от голямо значение за случая.   \"Финансовият размер не е толкова важен, колкото да се прекъсват и предотвратяват действия с лекарства, тъй като това има социално измерение. Засягат се човешки съдби и човешки живот\", смята Маринов.", "date": "2018.10.05", "title": "8 души са задържани във връзка с разследването на онкоболниците"}
{"url": "https://www.actualno.com/crime/jertvite-na-avtobusnata-katastrofa-kraj-svoge-stanaha-19-news_698223.html", "text": "   , съобщава Нова телевизия.     На 25 август автобус с 33-ма пътници се обърна по пътя край Своге. 17 души загинаха, а в последствие още една жена издъхна в края на септември. По случая още тече разследване, а като обвиняем беше привлечен шофьорът на автобуса Григор Григоров.   Трагедията в Искърското дефиле отвори за пореден път дебата за пътната безопасност у нас и доведе до законови промени, които задължават превозвачите да монтират предпазни колани в автобусите.\r\nЗаради тежкия пътен инцидент се стигна до правителствени промени - бяха сменени министрите на транспорта, на регионалното развитие и на вътрешните работи.  ", "date": "2018.10.05", "title": "Жертвите на автобусната катастрофа край Своге станаха 19"}
{"url": "https://www.actualno.com/politics/shestima-ministri-otivat-na-parlamentaren-kontrol-news_698119.html", "text": "  Шестима министри от кабинета ще вземат участие в петъчния парламентарен контрол, предаде БГНЕС.     Първи на парламентарната трибуна ще се качи министърът на околната среда и водите , който ще отговаря на депутатски въпрос, свързан с проблемите на замърсяването и чистотата на въздуха в Разград.   След него ще отговаря министърът на вътрешните работи , към когото има отправени три въпроса. Той ще внесе яснота относно Единния автоматизиран регистър на лицензите за извършване на частна охрана, зачестилите случаи на телефонни измами, както мерките на МВР във връзка със случаите на нерегламентирано спиране на автомобили в аварийните ленти.\r\nМинистърът на труда и социалната политика ще даде информация за стратегията на ръководеното от него министерство за компенсация на повишената цените на хляба и стоките от първа необходимост. Той ще отговори и на въпрос, свързан с необходимостта от промяна в целевите помощи за отопление в контекста на енергийната бедност.  Три въпроса има отправени към новия регионален министър . Те са свързани с условията и реда за присъединавяне на потребителите и за ползване на водоснабдителните и канализационни системи, състоянието на пътната маркировка и пътните знаци в регион Плевен, както и състоянието на второкласен път II-21 от републиканската пътна мрежа Русе-Силистра.   Земеделският министър ще поясни какви са мерките на страната ни за недопускане на заболяването африканска чума по свинете, как върви осигуряване на дърва за огрев за населението за предстоящия зимен сезон, както и за работата по отстраняването на последиците от чумата по дребните животни в Странджа.\r\nПоследна на трибуната ще застане енергийният министър , която ще отговаря на въпроса за проблема със системните спирания на тока в град Мартен, Русенска област.    ", "date": "2018.10.05", "title": "Шестима министри отиват на парламентарен контрол"}
{"url": "https://www.actualno.com/education/sacheva-predstavja-proekt-za-kvalifikacija-na-pedagogicheskija-personal-news_698120.html", "text": "  Заместник-министърът на образованието и науката Деница Сачева ще представи нов проект на Министерството на образованието и науката за квалификация на педагогическите специалисти.     Проектът „Квалификация за професионално развитие на педагогическите специалисти“ цели да обучава работещите в системата на образованието.   Той ще е финансиран по Оперативна програма „Наука и образование за интелигентен растеж“ и от държавния бюджет.", "date": "2018.10.05", "title": "Сачева представя проект за квалификация на педагогическия персонал"}
{"url": "https://www.actualno.com/balkani/srybskijat-prezident-vuchich-podkrepi-dogovora-mejdu-skopie-i-atina-news_698220.html", "text": "        \"Смятах този договор за добър и така мисля и днес\", каза Вучич на пресконференция след среща с докладчика на Европейския парламент за Сърбия Дейвид Макалистър.   Вучич обаче подчерта, че на референдума народът на Република Македония е взел ясно и недвусмислено решение и той не смята да го игнорира.", "date": "2018.10.05", "title": "Сръбският президент Вучич подкрепи договора между Скопие и Атина"}
{"url": "https://www.actualno.com/prasspress/jitie-i-stradanie-na-bezgreshnija-peevski-news_698279.html", "text": "  Лето 1980, на 27-мия ден от юли се родило чудото, което ще спаси България. Родил се най-чистият, най-честният и най-трудолюбивият човек – Делян Пеевски!     Преди да се превърне в един от най-големите данъкоплатци, Делян бил малко и послушно дете. Но показвало своите бизнес-заложби от съвсем малко. Още на 3 месеца той продавал на майка си Ирена Кръстева мръсните си пелени и така, още на 6 месеца, той направил първия си милион.\r\nКогато го приели в детската градина, той продавал на децата за Хелоуин бонбони без бандерол.\r\nС папкане и слушкане, малкият Делянчо станал ученик – най-добрият в класа. Още на 15 септември малкият първолак взел оборота на лавката и с парите отворил своя „Лафка“ на всеки етаж от училището. Там продавал дори тебешири на учителите. В Читанката той видял приказката „Трите прасенца“ с илюстрация – карикатура на Христо Комарницки, и така се ядосал, че спрял разпространението на Читанките в цялата страна.  Когато завършил трети клас, всички знаели, че е дете-чудо! Вундеркинд! Децата като него се наричат вундер-кинти!\r\nСилната връзка с майка му Ирена ставала все по-силна през годините, но никой не казвал, че е мамино синче. Един негов съученик получил заслужен бой, защото, без да иска, го нарекъл мамино свинче!\r\nМинали години, пораснал Делянчо и станал голям бизнесмен. На 20 години бил милиардер! Но не се възгордял – по душа си останал обикновен депутат. Толкова скромен, че му било неудобно да ходи на работа в Народното събрание.    Днес Делян Пеевски е един от най-големите данъкоплатци. Злите езици твърдят, че това не е трудно, след като Валентин Златев не плаща данъци. Но ние знаем и бъдните поколения трябва да знаят истината. Делян Пеевски плаща данъци, за да помага на България. С неговите пари се плащат пенсиите на родителите ни и те живеят охолно и задоволено.\r\nДелян Пеевски е и най-големият спонсор на хранително-вкусовата ни промишленост. И това не го прави, защото е чревоугодник, а само за да подпомага българския производител.\r\nДелян Пеевски е издател на много вестници. Така той стана най-големият книжовник в България!\r\nЗа него е написано:\r\n„Небето като от коприна,   Това е ИПеКа „Родина“!“\r\nТой произвежда и голяма част от брутния вътрешен продукт на страната! При производството на този вътрешен продукт той употребява и много тоалетна хартия, с което подпомага и този отрасъл на икономиката ни.\r\nЗаконодателната му дейност е също много значима. Той написа няколко закона, вследствие на това, след проверки на дейността му, се оказа, че няма нищо незаконно.   Неговата воля и сила е пословична. Когато иска нещо, просто си го взима. Справка – КТБ!\r\nИзбирането му за шеф на ДАНС предизвика нестихваща радост сред населението, което излезе на улицата, за да изрази емоциите си. Така той се превърна в най-запомнящия се шеф на ДАНС! Само за няколко часа сложи ред в агенцията и напусна с чест!\r\nДелян Пеевски е истинско национално богатство, затова, напълно заслужено, е охраняван от НСО.\r\nИ днес той си тежи на мястото! Той е човекът, който крепи икономиката на България. Като истински Атлас!   Учените са установили, че той може да спаси страната ни в случай на суша. 2% от питейната вода на земята се намира в пъпа му!\r\nМалко е приживе да се издигне паметник на този човек! Затова подкрепям идеята 27 юли – рожденият ден на Делян Пеевски, да се обяви за националния празник на България!\r\nАко това не стане, България загива!  Калинка Тодорова ", "date": "2018.10.05", "title": "Житие и страдание на безгрешния Пеевски"}
{"url": "https://www.actualno.com/curious/ginekolog-ot-kongo-i-jazidka-boreshti-se-sreshtu-seksualnoto-nasilie-poluchiha-nobela-za-mir-news_698225.html", "text": "   Това съобщиха от Нобеловия комитет.     Денис Муквеге лекува жертви на сексуално насилие в родината си. Надя Мурад е от малцинството на язидите и е била жертва на сексуално робство на \"Ислямска държава\". Води кампания за защита на други жертви от своя народ.    е прекарал по-голямата част от живота си в борба срещу насилието в Демократична република Конго. През 2008 г. основава болница в Букаво. Оттогава насам Муквеге е символ в страната, а и в чужбина, а веруюто му е \"справедливостта е работа на всички\". Той многократно е заклеймявал масовите изнасилвания и е критикувал конгоанското правителство и международната общност, че не правят достатъчно за прекратяването на тази ужасяваща практика. е представител на в Северен Ирак. Селото ѝ е превзето от джихадистите от \"Ислямска държава\" през 2014 г. След тримесечен кошмар успява да избяга на Запад и оттогава е активист за защита на човешките права. Бори се за правата на близо 3000 язидски момичета и жени, които са били жертви на сексуално насилие от страна на ислямистите.   ", "date": "2018.10.05", "title": "Гинеколог от Конго и язидка, борещи се срещу сексуалното насилие, получиха Нобела за мир"}
{"url": "https://www.actualno.com/celebrate/sv-mychenica-haritina-news_697524.html", "text": "  Света Харитина живяла в края на третия и началото на четвъртия век. Родината й е Понт, североизточна област на Мала Азия. Докато била още малка, останала сираче. Взел я в дома си един богат и състрадателен човек на име Клавдий. Възпитал я като своя дъщеря.     Като пораснала тя почнала да прави впечатление не само с телесната си красота, но и с добрия си характер, с кротост, целомъдрие, чиста мисъл и светла вяра в Бога. Вярващите й се радвали. На невярващите тя говорила за Спасителя и им сочела пътя на истината.   В началото на четвъртия век настанало жестоко гонение. До началника на окръга, където тя живяла, стигнал донос за нейната християнска дейност. Била повикана от него на съд. Дометиан, тъй се казвал началникът, я запитал:\r\n- Вярно ли е това, че ти си християнка? Вярно ли е това, че ти заблуждаваш хората да стават християни?  Харитина отговорила:   - Истина е, че съм християнка. Истина е също, че от вашата нечиста вяра привеждам хора към моя Господ Иисус Христос.\r\nРазярен, началникът заповядал да я бият безпощадно. След това е препратил на съд при областния управител.    Напразно управителят правел опити да я убеди да се отрече от своята християнска вяра. Като почувствал безсилието си, той заповядал да й острижат косата, да сипят горещи въглени върху главата и тялото й.   Накрай я осъдил на обезчестяване. Така в онова време често постъпвали египетските съдии. Но светата девойка се помолила на Бога и тъй издъхнала, като запазила непорочно девство си.\r\nТялото й било сложено в чувал с пясък и хвърлено в морето. След три дни морските вълни го изхвърлили на брега. Сам Клавдий погребал света мъченица Харитина. © Жития на светиите. Синодално издателство, София, 1991 година, под редакцията на Партений, епископ Левкийски и архимандрит д-р Атанасий (Бончев). ", "date": "2018.10.05", "title": "Св. мъченица Харитина"}
{"url": "https://www.actualno.com/asia/zapochna-razsledvane-za-izchezvaneto-na-rykovoditelja-na-interpol-news_698280.html", "text": "        64-годишният президент на Интерпол е в неизвестност от 29 септември, когато се е върнал в родината си Китай, съобщават съдебни източници, цитирани от френските медии.\r\nПолицията е разпитала съпругата на Мън Хунвей, която е подала сигнала за изчезването му. Шефът на Интерпол е живеел със семейството си в Лион, където се намира центърът на организацията.\r\nСпоред в. „Монд“ най-вероятната хипотеза на разследването е отвличане и временно укриване на Мън от китайските власти за вътрешнополитическо разчистване на сметки и уронване на престижа и кариерата му. Изданието припомня няколко подобни случая с фигури от китайската диаспора, изчезнали временно при подобни обстоятелства.     Видна фигура на Китайската комунистическа партия и бивш заместник-министър на сигурността, Мън Хунвей пое преди две години ръководния пост на Интерпол след французойката Мирей Балестрази.\r\nИзбирането му предизвика критиките на правозащитни организации, които обвиняват китайските власти в използване на Интерпол за арестуване на дисиденти, обвинявани в корупция и измами.\r\nОт Интерпол не коментират случая.    ", "date": "2018.10.05", "title": "Започна разследване за изчезването на ръководителя на Интерпол"}
{"url": "https://www.actualno.com/europe/v-london-zapochna-24-chasova-stachka-na-mashinistite-na-vlakovete-v-gradskoto-metro-news_698217.html", "text": "   Очаква се стотици хиляди лондончани да бъдат засегнати от стачните действия, особено в пиковите часове.     Няколко са проблемите, които са повод за стачката, но най-вече това са оплакванията на машинистите от условията за работа. Фин Бренан от профсъюза „Аслеф“ заяви, че машинистите постоянно са принуждавани да работят допълнителни часове при не особено добре съобразени с безопасноста на труда нови работни схеми, които на практика не са одобрени от служителите на метрото.   Най-малко три от линиите на лондонското метро ще останат затворени през целия ден. Това вече породи голям хаос тази сутрин в най-натовареното време, когато хората отиват на работа.\r\nУспоредно със стачката в метрото започна и 48-часова стачка на работници от Югозападните железници, която засегна лондонската  гара Уотърлу.  ", "date": "2018.10.05", "title": "В Лондон започна 24-часова стачка на машинистите на влаковете в градското метро"}
{"url": "https://www.actualno.com/society/otkriha-ognishte-na-ptichi-grip-v-chastno-stopanstvo-v-selo-kraj-plovdiv-news_698219.html", "text": "        Предприето е хуманно умъртвяване и унищожаване на всички птици, отглеждани в засегнатото стопанство, което ще бъде последвано от почистване и дезинфекция.   Определена е 3-километрова предпазна зона и 10-километрова зона за наблюдение около констатираното огнище на заболяването.", "date": "2018.10.05", "title": "Откриха огнище на птичи грип в частно стопанство в село край Пловдив"}
{"url": "https://www.actualno.com/crime/dvama-lekari-i-farmacevt-sred-zadyrjanite-za-nezakonna-tyrgovija-s-lekarstva-news_698273.html", "text": "        Лекарствата били за пациенти в болниците „Йоан Павел” в София и „Св. Мина” Благоевград.   Според разследващите, лекарствата за онкоболните били изнасяни през лицензирани фирми към страни от Европейския съюз.\r\nДругата схема била да се подменят медикаментите, преди да бъдат вливани в пациентите.  „Резултатът от това е, че се източва Здравната каса. Търговци на смърт, търгува се с живота и бъдещето на хората и те не получават животоспасяващи лекарства... Някои лица на гърба на живота на хора, на гърба на здравната система, реализират доходи”, заяви заместник-главният прокурор Иван Гешев, цитиран от bTV.   Предстои прокуратурата да реши на кои от задържаните да повдигне обвинение.", "date": "2018.10.05", "title": "Двама лекари и фармацевт сред задържаните за незаконна търговия с лекарства"}
