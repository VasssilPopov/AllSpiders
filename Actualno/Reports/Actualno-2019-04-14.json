{"url": "https://www.actualno.com/crime/vokalistyt-na-gravity-co-javor-zahariev-e-pochinal-vsledstvie-na-poboj-news_739558.html", "text": "  Вокалистът на Gravity Co. Явор Захариев е починал вследствие на побой. В кръвта му не е имало наркотици. Това обяви сестра му Рая Крумова във Facebook. Тя се обърна към всички, които приписаха смъртта на Явор на дрогата.     \"На всички вас държим да кажем, че това не е поредната наркоманска история, която от първия момент ни нагнездихте насила в главите, без дори да знаете какво точно се е случило \"по непотвърдени данни\". По изключително и подчертаваме, по изключително потвърдени данни, Явор не е имал наркотици в тялото си. Абсолютно никакви\", пише сестрата на музиканта.   Припомняме, че Явор Захариев бе открит в дома си с тежки наранявания в безпомощно състояние и почина по-късно в болница.\r\n\"Първоначално работихме по версията пребиване, но не получихме данни за упражнено насилие\". Това стана ясно от думите на главния секретар на МВР Ивайло Иванов, попитан каква е причината за смъртта на вокалиста, по време на брифинг. Иванов заяви пред медиите, че няма изчерпателна информация по случая.  ", "date": "2019.04.14", "title": "Вокалистът на Gravity Co. Явор Захариев e починал вследствие на побой"}
{"url": "https://www.actualno.com/analysis/ria-novosti-sasht-i-ukrajna-sa-v-gazova-bezizhodica-news_739542.html", "text": "  Изслушванията в Сената по бюджета на Държавния департамент на САЩ се превърнаха в скандал. Вместо веднага да подадат на държавния секретар Майк Помпео поредния чек, сенаторите му устроиха своеобразен разпит с пристрастност, по време на който изискаха отчет за изпълнението на задачата за блокиране на \"Северен поток 2\", пише Иван Данилов в материал за руската агенция РИА Новости, цитиран от БГНЕС.     За да даде обстоен отговор, ръководителят на американската дипломация очевидно не разполагаше с аргументи, имаше усещането, че повече би му било от полза да вдигне белия флаг и да го размаха пред сенаторите, но се наложи да се ограничи със словесна констатация: “Направихме всичко възможно да уговорим европейците, на първо място германците, да се откажат от строителството на . Към днешна дата не сме постигнали успехи“.   Твърдата позиция на немското ръководство съвсем неотдавна беше потвърдена от германския външен министър Хайко Маас, който отговори на критиките на вицепрезидента на САЩ Майк Пенс по въпросите за финансиране на НАТО и строителството на \"Северен поток 2\". „Нищо ново не се е случило. Не ни удивява и няма да сменяме нашите аргументи нито по въпроса на разпределяне на натоварването (по финансирането на НАТО), нито що се отнася до \"Северен поток 2\". Американските надежди, че смяната на ръководството в партията на Ангела Меркел ще създаде необходимите условия за отказ от \"Северен поток 2\" също не се оправдаха.\r\nАнегрет Крамп-Каренбауер, наследничката на Ангела Меркел, каза през февруари: за мен, както и за други, естествено, не е този проект, който поддържам с цялото си сърце. Само че основополагащите решения вече са приети, проектът не трябва да се връща назад“. При това тя подчерта негативно отношение към главния (и всъщност единствен) инструмент на американската дипломация: “Заплахата със санкции не е най-добрият начин на общуване между приятели и партньори. САЩ преследват собствените си икономически интереси, което е напълно законно. Но Вашингтон трябва да се вслуша в отговора на Германия: ние се занимавамe с диверсификация, имаме и други източници на доставки\". очевидно е чул немската позиция и засега няма как да възрази.  Впрочем държавният секретар все пак получи бюджета си, макар напоследък Държавният департамент да няма много постижения. \"Северен поток 2\" се строи, ЕС отказва да се присъедини към санкциите срещу Иран, Мадуро все още е на власт във Венецуела, а за създаването на широка антикитайска коалиция, която е така необходима на администрацията на САЩ, американците могат само да мечтаят. Дори и най-шумният американски успех напоследък – , по-скоро е постижение на американското финансово министерство, а не на американската дипломация. На 11 март Международният валутен фонд (в който американците и техните съюзници си запазват голямото влияние) реши да отдели на крайно непопулярния (и не особено компетентен) президент на Еквадор кредит от 4,2 млрд. долара – и само месец по-късно Асандж се оказа арестуван по искане на американските власти.\r\nТрябва да се отдаде дължимото на американския държавен секретар – Майк Помпео обеща на сенаторите да продължи да се бори на европейския фронт, наистина вече за достигането на доста по-скромни цели. Всъщност те би трябвало да зарадват официален Киев: \"Работим с тях (европейците), за да видим има ли някакъв път, който да ни позволи като минимум да осигурим транзита на газ през Украйна\".\r\nДобрата новина за е, че достатъчно влиятелен представител на администрацията на Доналд Тръмп поне на ниво декларации подчертава желание за работа по запазването на някакъв газов транзит от Русия за Европа през дадената територия. Лошата новина е в това, че от изявлението на Помпео следва, че Държавният департамент на САЩ не разполага с каквито и да било инструменти да принуди Германия за осигуряване на този „сценарий минимум“. Самият Помпео, говорейки за това, не създаде впечатление да е уверен в положителния резултат от своята „работа с европейците“. Ако назовем нещата с истинските им имена, ще се поучи следната схема: Държавният департамент ще моли германското правителство да спаси Украйна, а германското правителство ще помисли необходимо ли му е това или не, и ако да, то в какви рамки и при какви условия.       Германски официални лица, включително и Ангела Меркел, нееднократно са заявявали за необходимостта от запазване на , но има един важен нюанс: те не са говорили с конкретни числа и не обещават, че нивото на натовареност ще осигури рентабилността на украинската газопреносна система (ГПС), която не се отличава с висока технологична ефективност. Ако се действа по „остатъчен принцип“, тогава на собствениците на украинската ГПС напълно вероятно ще се наложи да търпят загуби, което едва ли ще помогне на Киев да преодолее загубата от няколко процента в БВП и значителна част от доходите във валута, които има сега, но ще престане да получава след завършване на строителството на „Северен поток 2“.\r\nНай-важното е, че при всеки случай Киев ще бъде лишен от възможността „да взима за заложник транзита“. Т.е. повторението на „газова война“ вече няма да бъде възможно, тъй като ще изчезне възможността за блокиране на значителни количества руски газ за европейските потребители поради наличието на алтернативен маршрут. Ако се вгледаме в същността на газовия конфликт между САЩ и Русия, то пред Вашингтон стоят две цели: запазване на възможността за официален Киев (фактически – за Вашингтон) да се шантажира Москва с блокиране на доставките на руски газ за Евросъюза и да се запазят валутните доходи от транзит на руски газ за Киев, еквивалентни на около три на сто от украинския БВП. По очевидни причини от геополитическа гледна точка за американците първата задача е много по-важна и тя вече се провали. По груби сметки е провалена и втората задача, но Държавният департамент се опитва в един загубен мач все пак да вкара „гол за престиж“, запазвайки за Киев макар и остатъци от парите за транзит.\r\nВпрочем дори и при максимално съдействие от страна на Германия, е висока вероятността доходите от остатъците за украински транзит да не стигнат до . Защото даже мениджърите на „Нафтогаз“ признават, че е желателно украинската ГПС да бъде продадена на стратегически западни инвеститори. Шефът на националната акционерна компания „Нафтогаз Украйна“ Андрей Коболев неотдавна заяви: “Необходимо ни е да привлечем чуждестранни компании към управлението на украинската ГПС и да си поделим с тях доходите и приходите в замяна на инвестиции, в замяна на придобиване на дял, в замяна на поддръжка на Запад, на енергийна ефективност, на много неща“.\r\nНе е изключено след година на държавния секретар на САЩ да му се наложи да обяснява на сенаторите една забавна ситуация: как стана така, че всички пари от газовите остатъци, за които така се е борила американската дипломация, се окажат в джоба на някой от европейските партньори на „Газпром“? Това би бил много справедлив край на „газовата война“, която Вашингтон разгърна против Москва.\r\nСамо че по-вероятният вариант за развитие на събитията все пак ще бъде постепенното превръщане на украинската ГПС в скрап, в което може да се намери като ирония на съдбата, така и истинска историческа справедливост.      ", "date": "2019.04.14", "title": "РИА Новости: САЩ и Украйна са в газова безизходица"}
{"url": "https://www.actualno.com/ruse/studenti-ot-ruse-shte-uchastvat-v-tradicionna-nadprevara-za-ikonomichni-avtomobili-news_739565.html", "text": "  Shell Eco-marathon е неповторимо състезание, което предизвиква студенти и ученици от целия свят да проектират, конструират и да се състезават с най-енергийно ефективни автомобили. Целта е да се премине най-голямо разстояние с най-малко количество гориво или енергия. Надпреварата, която през 1985 г. започва с 25 автомобила във Франция, конструирани от дървен материал, днес привлича над 4000 студенти от над 30 страни В Европа.     През 2019 г. България ще участва на финалите с шест отбора и ще е част от първите 10 страни с  най-много участници в екомаратона в транспорта.   В категория „градски тип“ (сходни с конвенционалните автомобили) ще участват 3 тима: на Техническите университети в София и Варна, както и HydRU на РУ „Ангел Кънчев“. \r\nВ категория „прототипи“ (автомобили с футуристичен дизайн, с цел минимално съпротивление и максимална ефективност) също се включват 3 български екипа – тим „Автомобилист“ на РУ „Ангел Кънчев“, а също и 2 ученически тима на Професионалната гимназия по селско, горско стопанство и туризъм „Н.Й. Вапцаров“ – Чепеларе, и на Професионална гимназия по механоелектротехника и електроника – Бургас.  Русенските студенти дебютираха през 2014 г. Те избраха автомобил в категория „прототипи“, задвижван с електрическа батерия и се класираха в челната десетка. През 2017 г. русенци прибавиха нов отбор в състезанието, който се състезава в категория „градски тип“ задвижван от водородна горивна клетка. Той спечели награда за най-добър дизайн в предварителния кръг на състезанието Shell Eco-marathon Challenger Event в Турция.  \r\nВ състезанието Shell Eco-marathon Europe 30% от автомобилите са в категория „градски тип“ и 70% са в категория „прототипи“, докато при българските отбори разделението е 50 на 50. При повечето състезатели в Европа преобладават електрическата батерия и бензина, докато при шестте българските отбори: 50% използват електрическа батерия, два отбора използват водородна горивна клетка и един отбор – бензин.", "date": "2019.04.14", "title": "Студенти от Русе ще участват в традиционна надпревара за икономични автомобили"}
{"url": "https://www.actualno.com/crime/mestan-e-shofiral-kolata-uchastvala-v-katastrofata-pri-kojato-zagina-bebe-video-news_739580.html", "text": "   е станал около 13:30 часа в района на село Загорско на главния път към ГКПП „Маказа”. Това съобщиха от ОДМВР-Кърджали.     Стана ясно, че . Това потвърдиха пред Нова телевизия разследващите. На Местан му е направен тест за алкохол, който е отрицателен. Не е ясно дали бившият председател на ДПС ще бъде задържан за 24 часа с полицейско разпореждане.   По първоначални данни след огледа при включване в главния път кола се е сблъскала с друг лек автомобил, в който пътувало семейство с две деца.   Бебе на 6 месеца е починало, ранени са 9-годишно дете и 28-годишна жена, които в момента са в спешното отделение на кърджалийската болница. По разпореждане на окръжния прокурор на Кърджали на място е изпратен следовател, който да се включи в разследването. ", "date": "2019.04.14", "title": "Местан е шофирал колата, участвала в катастрофата, при която загина бебе (ВИДЕО)"}
{"url": "https://www.actualno.com/curious/sedmichen-horoskop-za-15-21-april-news_739607.html", "text": "        Тази седмица е подходяща за пътувания. Сега командировките ще дадат по-добри резултати от обикновено, така че използвайте момента. В средата на седмицата може да изпитате съмнения в уменията си. Потърсете професионален съвет и помислете за повишаване на квалификацията. През почивните дни обърнете внимание на приятелите ви. Тази седмица не ви е приготвила никакви изненади. Нека това не ви отчайва. Имате нужда от своята почивка, която рутината ще ви даде. Във вторник ви очаква малка приятна новина, която ще превърне деня ви в празник. В края на работния период подтиснете вдъхновението си, тъй като няма да ви остане време да изпълните замисленото. През почивните дни наблегнете на дейности, които да подобрят здравето ви.   Това е седмица, в която може да проявите способностите  и талантите ви. Не се колебайте да представите идеите си пред шефовете. Те със сигурност ще бъдат впечатление, а вие ще получите своята възможност за кариерно развитие. В четвъртък е добър ден за удачни покупки за вас или за дома. През почивните дни си осигурете разнообразни дейности, които да не ви оставят време да се лутате в търсене на това как да запълните времето си полезно.     Тази седмица ще може да се отпуснете и да се наслаждавате на живота. Работили сте добре през последните седмици, както в личен, така и в професионален план, така че може да се каже, че сега е настъпило време да се наслаждавате на постигнатото. През цялата седмица отделяйте време, в което да разпускате и да се вглеждате в красотата на заобикалящото ви. В личен план ви очаква приятна изненада от страна на партньора ви. Очаква ви една стабилна седмица, в която ще може да затвърдите позициите. До средата на периода проверете добре дали може да разчитате на планираното, а след това се втурнете да покорявате върхове. Ясният график ще ви помогне да се справите с всички приятни предизвикателства, които ви предстоят. През почивните дни отделете достатъчно време на семейството си. През тази седмица в личен план нещата ще се развиват във ваша полза, дори в първия момент да ви се струва че не е така. През целия период се придържайте към постоянна линия на поведение, за да запазите позитивите и тяхното по-дълго действие. В последната част от седмица е добре да обърнете повече внимание на себе си. Може да се наложи да преминете на специален хранителен режим, за да се почувствате по-добре в кожата си. Не забравяйте и за разходките на чист въздух.   Още в първите дни на седмицата ви очакват мигове на щастие свързани с половинката ви.  Ако сте решили да предприемете пътешествие, бъдете внимателни и не рискувайте прекалено. Средата на седмицата не е подходящо време за смяна на работата или рисковани финансови операции. През почивните дни творческите представители на знака ще имат запомнящо се вдъхновение. Сега вашата работа ще ви спечели много почитатели и приятели. Това е седмица, в която да се разтоварите психически. Опитайте се да се отървете от притесненията и страховете си. Някои от тях отдавна са останали в миналото и само вие ги възраждате в спомените си. Сега е време да се порадвате на възраждащата се природа, да възобновите стари приятелства и да създадете нови. Не забравяйте и роднините си, които не сте виждали отдавна. Сега е време за гости и незабравими моменти с близки хора. Това е седмица, в която ще имате шанс да направите всички положителни промени в живота си, за които сте мечтали и планирали през последните седмици и месеци. Приливът на сили и ентусиазъм ще е необикновен и би било жалко да го разпилеете. Сега може да мечтаете  и да виждате как мечтите ви се превръщат в реалност. Много вероятно е да се усъмните в реалността заради лесно получаващите се неща, но всичко наистина ще се случва много лесно. Същото ще важи и за личния ви живот, така че продължавайте смело напред!    През тази седмица притесненията може да ви изиграят лоша шега. Няма смисъл да се товарите с несъществуващи проблеми. Ако си представяте най-трудния развой на събитията, нищо чудно точно той да се случи. Сега е важно да мислите положително, дори да се налага да го правите насила. Изкуствената усмивка много лесно може да се превърне в естествена и дори в навик. Това ще е основната ви задача сега. Не забравяйте и че с поведението си давате пример на близките ви. Това е седмица, в която да наблегнете на развиването на отношения с хора, които могат да ви помогнат във вашето развитие. Независимо дали става въпрос за образование или работа, сега ще имате нужда от странична помощ. Все пак дръжте самочувствието си на ниво и покажете класа. Възможно е да се появи възможност за странична дейност. Помислете как да съчетаете основните ви задачи. Предизвикателството няма да е толкова голямо, колкото изглежда. През тази седмица ще имате способността да убеждавате хората в своята правота. Много близо сте до постигането на целите ви - толкова близо, че не ви се вярва, че е истина. Не губете време в чудене дали това е така или не, а поддържайте скоростта и посоката. В средата на седмицата ви очакват запознанства, които ще са от изключителна важност за вас и развитието ви. Време е да помислите по-сериозно върху възможността за развитието на ваш собствен бизнес.", "date": "2019.04.14", "title": "Седмичен хороскоп за 15-21 април"}
{"url": "https://www.actualno.com/moresport/srebyren-medal-za-ansambyla-ni-vyv-finala-na-obrychi-i-buhalki-news_739594.html", "text": "  Националният ансамбъл по художествена гимнастика спечели сребърен медал във финала на три обръча и две бухалки на Световната купа в София, предаде БГНЕС.     Родните грации вдигнаха на крака публиката в столичната зала „Арена Армеец“ с брилянтно изпълнение в последния финал от Световната купа, с който бе сложен край на тридневната надпревара. Българският ансамбъл в състав Симона Дянкова, Мадлен Радуканова, Стефани Кирякова, Лаура Траатс, Ерика Зафирова и с треньори Весела Димитрова и Михаела Маевска се представи отлично и получи оценка 24.050 точки от съдиите (15.900 трудност, 8.150 за изпълнение), с което изглеждаше близо до титлата, но след това ансамбълът на Украйна също игра на много високо ниво и получи оценка 20.100. На трето място се нареди съставът на Япония с 23.600 точки.   По този начин златните момичета спечелиха втори медал от Световната купа в София, след като вчера триумфираха в многобоя. По-рано днес ансамбълът ни допусна грешка в съчетанието си във финала на пет топки и остана на шеста позиция.\r\nСтрахотно представяне в София имаше и Катрин Тасева, която днес спечели три сребърни медала във финалите на отделните уреди, а вчера завоюва бронза в многобоя. Така България завърши домашната Световна купа с общо шест медала – един златен, четири сребърни и един бронзов.  ", "date": "2019.04.14", "title": "Сребърен медал за ансамбъла ни във финала на обръчи и бухалки"}
{"url": "https://www.actualno.com/balkani/generalnoto-ni-konsulstvo-v-odrin-e-gotovo-da-sydejstva-pri-problemi-s-trafika-prez-kapykule-news_739601.html", "text": "  Генералното консулство в Одрин е готово да съдейства при оплаквания във връзка с новата система за плащания на ГКПП в Турция, съобщиха от МВнР.     По информация на генералното консулство на България в Одрин трафикът на леки и тежкотоварни автомобили през ГКПП \"Капъкуле\" на 14 и 13 април 2019 г. е в рамките на нормалното.   Във връзка с въведената на 11 април 2019 г. система за събиране на незаплатени толтакси или наложени глоби на чуждестранни шофьори на моторни превозни средства, може да се очаква че през следващите няколко дни ще има предпоставки за забавяне обработването на въпросните превозни средства. Това би могло да доведе до образуване на опашки от изчакващи преминаването през българо-турската граница.\r\nНововъведената система предвижда заплащане на ГКПП на Турция на излизане от страната на неплатените глоби и санкции. Те се заплащат срещу издадени от турската страна квитанции с пълните задължения.  Във връзка със съобщения за завишавани от турската страна суми на неплатени глоби, Генералното консулство на България в Одрин към момента не е получавало оплаквания за такива случаи, но е готово да оказва съдействие на българските граждани и превозвачи и да извърши необходимата проверка по подаден сигнал. Необходимо е да се обърне внимание, че предявената за заплащане сума може да бъде обжалвана, но след като бъде платена.", "date": "2019.04.14", "title": "Генералното ни консулство в Одрин е готово да съдейства при проблеми с трафика през \"Капъкуле\""}
{"url": "https://www.actualno.com/society/novinite-naj-vajnoto-za-denja-14-april-news_739570.html", "text": "   Редакционният екип на ви представя вечерния информационен бюлетин, посветен на новинарските акценти от днешната неделя, 14 април.       Лидерът на ДОСТ е участник в тежка катастрофа, при която загина шестмесечно бебе.   Ето и окончателните имена, на които столетницата ще заложи: Елена Йончева, Петър Витанов, Цветелина Пенкова, Иво Христов, Сергей Станишев, Иван Кръстев, Деница Златева, Румен Гечев, Момчил Неков, Велизар Енчев, Димитър Данчев, Янаки Стоилов, Тодор Стоилов, Валери Жаблянов, Антон Кутев, Мариела Модева, Емил Христов. Нашите опоненти искат да ни вкарват само в компроматна игра. БСП имат само един човек в листата, който може би разбира нещо от европейска работа. Г-жа Златева. Оттам-нататък е шпионин - Държавна сигурност, шпионин - Държавна сигурност. Това каза лидерът на ГЕРБ и министър-председател Бойко Борисов.     Съдът да признае за виновни Десислава Иванчева, Биляна Петрова и Петко Дюлгеров за подкуп в особено големи размери при особено тежък случай и да им определи наказание лишаване от свобода за всеки от тях в средния размер – 20 години, също максималната глоба от по 30 000 лв, конфискация на имуществото и забрана за Иванчева и Петрова да заемат държавни и обществени длъжности. Вокалистът на Gravity Co. Явор Захариев е починал вследствие на побой. В кръвта му не е имало наркотици. Това обяви сестра му Рая Крумова във Facebook. Тя се обърна към всички, които приписаха смъртта на Явор на дрогата.    Социалните мрежи спряха да работят за няколко часа в неделя. Проблемът бе констатиран в няколко европейски държави - включително и у нас. Родните грации вдигнаха на крака публиката в столичната зала „Арена Армеец“ с брилянтно изпълнение в последния финал от Световната купа, с който бе сложен край на тридневната надпревара. Броени часове остават до старта на последния сезон на най-култовия сериал на нашето съвремие - \"Игра на тронове\". Независимо дали го харесвате, мразите, или ви е безразличен, едва ли можете да отречете огромното му влияние върху попкултурата. В продължение на девет години светът съпреживяваше и фантастичните, и брутално реалистичните събития във Вестерос и те със сигурност ще липсват на мнозина. Част от екипа на също е запалена по \"Игра на тронове\". Затова, преди началото на края, решихме да споделим с вас на кои герои симпатизираме и какви са прогнозите ни за финала.", "date": "2019.04.14", "title": "Новините: Най-важното за деня, 14 април"}
{"url": "https://www.actualno.com/curious/dneven-horoskop-za-15-april-news_739610.html", "text": "        Ако отдавна планирате събития, свързани с личния ви живот, този понеделник е подходящ момент да канализирате замислите и плановете си и да започнете да реализирате най-важните от тях. Другите оставете за по удобен момент. Този понеделник прекарвайте, колкото се може повече време сред други хора. Говоренето и общуването с тях ще е нещото, от което ще имате нужда. Ако някой се държи хладно с вас, това не означава, че ви мрази.   Този понеделник се освободете от всякаква вина, която може да се дължи на миналото. Ако дължите някому услуга – върнете му я. Ако някой ви е обидил – простете му. Не се товарете с излишни отрицателни емоции.     Този понеделник взимайте с пълни шепи от положителното около вас, а отрицателните емоции игнорирайте, дори и да са нарочно провокирани. Не се опитвайте да отмъщавате. Винаги има Видовден. Този понеделник е ден за равносметка. Това означава да забавите темпото, да си дадете почивка и да теглите чертата на лошото от миналото ви.  Очакват ви само добри дни. Този понеделник преразгледайте плановете си и дали сте взели предвид всичките им плюсове и минуси. Няма  да е добре в един по-късен етап да осъзнаете, че нещо не е било дообмислено и да трябва да се връщате.   Този понеделник е добре да поемете инициативата в свои ръце.  Денят е способен да ви поднесе много изненади. Бъдете гъвкави и се опитайте да излезете от рутината. Този понеделник всичко за вас да върви по мед и масло, което ще ви даде голяма увереност в собствените ви сили. Ако към средата или края на този ден не ви провърви, нямате повод за безпокойство. Това е само за малко. Този понеделник е добре да обуздаете чувствата и енергията ви. Започнете деня с активна гимнастика или кратко тичане. След това ще се почувствате като преродени.    Този понеделник и най-малката манипулация, може да бъде разрушителна за всичко, което сте градили с години. Бъдете честни и откровени с околните и всичко ще се получи по най-добрия начин. Този понеделник ще имате голямо поле за действие. Свободата, с която ще разполагате ще е резултат от голямо доверие, което ви е гласувано. Не го предавайте. Този понеделник ви предстои голямо тичане нагоре-надолу. Имате достатъчно енергия, за да я хабите в чудене дали ще успеете. Просто действайте.", "date": "2019.04.14", "title": "Дневен хороскоп за 15 април "}
{"url": "https://www.actualno.com/society/300-kamiona-sa-blokirani-na-gkpp-kapykule-prevozvachite-gotvjat-protest-news_739561.html", "text": "  Български превозвачи сигнализираха, че близо 300 камиона са блокирани на турския граничен пункт \"Капъкуле\", съобщи БНР.     Причината е в новата система за събиране на пътни глоби и тол такси, наложени на чужди граждани по време на престоя им в Турция.    недоволстват, че за да напуснат Турция, трябва да плащат глоби, за които не знаят кога и защо са наложени.\r\n„Взимат едни пари за глоби. За нас не е ясно тези глоби за какво са. Тук ни дават един документ, плащаме 4000 лири. Нито ни дават фактура за какво са платени тези пари, спират камиона на границата и казват: „Трябва да платиш 4000 лири“, и няма гаранция, че за камиона на следващото влизане в Турция пак няма да искат 4000 лири, защото те не са обяснили първия път за какво са ги искали тези пари. Като не се платят парите, камионите стоят. В момента колеги има много, около 300 камиона стоят на границата, половината колеги нямат пари и чакат, а камионите не се пускат да излязат“, заяви Димитър Димитров, цитиран от националното радио.  Трети ден е неясна. Превозвачите се готвят за протест и настояват за среща на министрите на транспорта на България и на Турция.\r\nОт Министерството на външните работи предупредиха преди три дни, че ако не е възможно плащане на място, турските власти могат да задържат автомобила на паркинг на границата.", "date": "2019.04.14", "title": "300 камиона са блокирани на ГКПП \"Капъкуле\", превозвачите готвят протест"}
{"url": "https://www.actualno.com/crime/shestmesechno-bebe-zagina-pri-tejka-katastrofa-news_739538.html", "text": "  Тежък пътен инцидент със загинало дете и пострадали е станал около 13:30 часа в района на село Загорско по главния път към ГКПП „Маказа”. Това съобщиха от ОДМВР-Кърджали.      По първоначални данни при включване в главния път, „Фолксваген” се е сблъскал с друг лек автомобил, в който пътувало семейство с две деца. , които в момента са в Спешното отделение на кърджалийската болница.   Мястото на произшествието е отцепено от полиция, движението се преносочва в едната лента. Извършва се и оглед.", "date": "2019.04.14", "title": "Шестмесечно бебе загина при тежка катастрофа"}
{"url": "https://www.actualno.com/crime/arestuvaha-lutvi-mestan-news_739617.html", "text": "  Лидерът на ДОСТ Лютви Местан е задържан заради в Кърджалийско, при която загина шестмесечно бебе. Това съобщиха от полицията в Кърджали.     Припомняме, че инцидентът стана на главния път към ГКПП „Маказа”, около 13:30 часа днес в района на село Закорско.   До този момент е известно, че при включване в главния път „Фолксваген”-ът на Местан се сблъскал с друг лек автомобил, в който пътувало семейство с две деца – на 10 години и на 6 месеца.\r\nСлед инцидента бебето е починало. Майката, бащата и второто дете са отведени в МБАЛ „Атанас Дафовски” за оказване на медицинска помощ. Бащата е с травма в кръста, а 10-годишното дете и 28-годишната майка са с комоцио, без опасност за живота.  Извършваме оглед, събираме доказателства, заяви по-рано пред БГНЕС говорителят на прокуратурата . Тя посочи, че прокуратурата ще приложи равна мярка в случаите, при които се причинява смърт по непредпразливост.\r\nНа Местан му е взета проба за алкохол и наркотици, която е отрицателна. Арнаудова уточни, че той не се ползва с имунитет, тъй като не е регистриран в ЦИК като кандидат за евродепутат, \"така че няма пречка за неговото задържане\".       ", "date": "2019.04.14", "title": "Арестуваха Лютви Местан "}
{"url": "https://www.actualno.com/politics/bsp-utvyrdi-listata-si-za-evrovota-stanishev-ostava-news_739631.html", "text": "  БСП утвърди листата си за евровота, предаде Агенция \"Фокус\".     Заседанието на националния съвет на БСП продължи близо 11 часа. Листата бе подредена след тайно гласуване и балотаж за второто и третото място, както и за петото и шестото. От пренареждането става ясно, че лидерът на европейските социалисти Сергей Станишев все пак остава.   Ето и окончателните имена, на които Столетницата ще заложи - изброени в реда, в който ще бъдат вписани и в бюлетината: Елена Йончева, Петър Витанов, Цветелина Пенкова, Иво Христов, Сергей Станишев, Иван Кръстев, Деница Златева, Румен Гечев, Момчил Неков, Велизар Енчев, Димитър Данчев, Янаки Стоилов, Тодор Стоилов, Валери Жаблянов, Антон Кутев, Мариела Модева, Емил Христов.\r\nСлед гласуването, обаче, Стоилов си направи отвод. А Витанов и Пенкова събраха по 97 гласа и всъщност са наравно.  Голяма част от подкрепата за Станишев е дошла от по-старите кадри на БСП, но интересно мнение е изразил Димитър Дъбов. Той е предупредил Нинова, че ако Станишев не е в листата, ще ѝ бъде моментално конкуренция за поста на председател на БСП. А след като листата беше пренаредена, Нинова обяви, че отговорност за резултата ще носи Националния съвет на БСП и не пропусна да \"захапе\" Станишев заради твърдението му, че Столетницата се превръщала във \"вождистка партия\". ", "date": "2019.04.14", "title": "БСП утвърди листата си за евровота, Станишев остава"}
{"url": "https://www.actualno.com/moresport/treto-srebro-za-katrin-taseva-vyv-finalite-na-uredi-news_739586.html", "text": "  Българската гимнастичка Катрин Тасева демонстрира страхотна форма и спечели три сребърен медал във финалите на отделните уреди в последния ден от Световната купа по художествена гимнастика в София, предаде БГНЕС.     Тасева заслужи 19.400 точки за изпълнението си във финала на лента, като това бе втори най-добър резултат и тя спечели сребърния медал. Титлата бе спечелена от рускинята Александра Солдатова с 19.700 точки, а на почетната стъбличка се качи и Линой Ашрам от Израел с резултат 19.150.   По-рано днес Тасева спечели сребърни медали от финалите на топка и бухалки, а вчера тя се пребори за бронзовия медал в многобоя, като по този начин тя завършва Световната купа с общо четири медала.", "date": "2019.04.14", "title": "Трето сребро за Катрин Тасева във финалите на уреди"}
{"url": "https://www.actualno.com/crime/arnaudova-mestan-ne-polzva-imunitet-njama-prechka-za-aresta-mu-news_739603.html", "text": "  Лидерът на ДОСТ Лютви Местан е управлявал автомобила, участник в тежката катастрофа в Кърджалийско, при която загина . Това потвърди пред БГНЕС говорителят на главния прокурор Румяна Арнаудова.     Извършваме оглед, събираме доказателства, каза Арнаудова и заяви, че прокуратурата ще приложи равна мяра в случаите, при които се причинява смърт по непредпразливост.\r\nАрнаудова посочи, че Към този момент обаче решението за задържане на Лютви Местан е на МВР, защото не са приключили разпитите, уточни Арнаудова.  Стана ясно, че на лидера на ДОСТ му е взета проба за алкохол и наркотици, която е отрицателна. Ще се вземат и кръвни проби. Проби ще бъдат взети и от другия водач.        Припомняме, че катастрофата стана на главния път към ГКПП „Маказа”, около 13:30 часа днес в района на село Закорско. До този момент е известно, че при включване в главния път „Фолксваген”-ът на Местан се сблъскал с друг лек автомобил, в който пътувало семейство с две деца – на 10 години и на 6 месеца.\r\nСлед инцидента бебето е починало. Майката, бащата и второто дете са отведени в МБАЛ „Атанас Дафовски” за оказване на медицинска помощ.\r\nМястото на произшествието е отцепено от полиция, движението се преносочва в едната лента. Извършва се оглед.", "date": "2019.04.14", "title": "Арнаудова: Местан не ползва имунитет, няма пречка за ареста му"}
{"url": "https://www.actualno.com/crime/katastrofa-na-podbalkanskija-pyt-vze-jertvi-news_739551.html", "text": "  Катастрофата на подбалканския път е станала малко след 14:00 ч., на разклон за ханче Певците, съобщиха от ОД на МВР в Пловдив.     По първоночални данни автомобил \"Рено\" е предприел ляв завой и отнел предимството на мотоциклет \"Хонда\". На място загинал 30-годишният моторист. Въпреки усилията на екипа на спешната помощ, починала е и 82-годишна пътничка в колата, управлявана от 79-годишен шофьор.   На местопроизшествието се извършва оглед, изясняват се причините и обстоятелствата около инцидента. Движението в участъка е затруднено.", "date": "2019.04.14", "title": "Катастрофа на подбалканския път взе жертви"}
{"url": "https://www.actualno.com/showbusiness/koj-shte-sedne-na-jeleznija-tron-prognozite-na-ekipa-na-actualnocom-news_738854.html", "text": "  Броени часове остават до старта на последния сезон на най-култовия сериал на нашето съвремие - \"Игра на тронове\". Независимо дали го харесвате, мразите, или ви е безразличен, едва ли можете да отречете огромното му влияние върху попкултурата. В продължение на девет години светът съпреживяваше и фантастичните, и брутално реалистичните събития във Вестерос и те със сигурност ще липсват на мнозина.     Част от екипа на също е запалена по \"Игра на тронове\". Затова, преди началото на края, решихме да споделим с вас на кои герои симпатизираме и какви са прогнозите ни за финала.  Денерис Таргариен или известна още като Родената в буря, Неизгоримата, Майка на дракони, Халееси на ездачите на Дрого, Трошачката на окови, Кралица на Андалите и Кралица на Седемте кралства на Вестерос. Тя претърпява невероятна трансформация - от плахо и невинно момиче се превръща в кралица, следвана от хиляди. И не само. Денерис е изключително силен образ и показва на какво е способна една жена, когато вярва в себе си и знае какво точно иска. В нейния случай - да седне на Железния трон, за да направи света по-добро място.    Моето предположение е, че това ще бъде непокорната Аря Старк. Според мен битката за трона ще бъде спечелена от Джон Сноу и Денерис Таргариен, които се съюзиха в последния сезон, но и двамата ще загинат.  Затова Аря ще се \"вземе\" лицето на един от двамата и така ще властва над Седемте кралства, макар и в облика на друг.      Церсей. Като изключим това, че си пада по кръвосмешенията, убийствата и садистичните отмъщения, тя всъщност е… добре де, ужасна е. Но също така е умна, решителна и интересна. Единственото, за което не мога да ѝ простя, е че взриви Марджъри Тирел, която беше един от най-прозорливите герои. Но определено се надявам Церсей да затрудни максимално „добрите“ по пътя им към властта.  Нощният крал, предводителят на Белите бродници. На сериала ще му отива апокалиптичен финал, в който този умел копиехвъргач превзема Вестерос, а последният кадър е как всичките ни познати лица тътрузят крака, побледнели и изцъклени, присъединили се към армията му.  Безспорно е Майката на драконите. Да, малко мейнстрийм вкус в това  отношение, но Денерис Таргериен придава на сериала  чар и характер, без  който продукцията нямаше да е това, което е.    Залагам на Аря Старк. И съм убеден (доколкото човек може да бъде такъв, когато не знае нещо), че тя ще триумфира на култовия трон. Но не знам защо. Просто вътрешно усещане. Нещо повече, последният (досега) седми сезон даде сериозни основания образът ѝ да се развие до върховете на Вестерос. Пък и Аря е толкова симпатична!  Тирион, защото използва като основно оръжие ума си. В сериала усещането може би не е точно такова, но в книгите от поредицата \"Огън и лед\" (това всъщност е общото заглавие на историята, а \"Игра на тронове\" е първата книга) много картинно и много находчиво Джордж Мартин показва колко силен всъщност може да бъде един човек, низвергнат заради физическия си вид и възможности.  Искрено вярвам, че ако Мартин завърши книгите както го води усетът, Тирион може да стане владетел в цял Вестерос. В сериала обаче мисля, че ще бъде по-прозаично - Джон Сноу ще стане крал, а Денерис Таргариен по някакъв начин ще бъде елиминирана, защото двамата имат роднинска връзка и едва ли такъв пример ще остане победител. А вие почитатели ли сте на сериала? Имате ли предположение как ще завърши той? Споделете с нас в коментарите. ", "date": "2019.04.14", "title": "Кой ще седне на Железния трон? Прогнозите на екипа на Actualno.com"}
{"url": "https://www.actualno.com/europe/nad-30-000-dushi-se-vkluchiha-v-porednija-protest-na-jyltite-jiletki-vyv-francija-news_739442.html", "text": "  31 000 души участваха в 22-рия пореден протест на \"жълтите жилетки\" във Франция, съобщи BFMTV, като се позова на данни на Министерството на вътрешните работи. Протестиращите в столицата Париж са 5 000 души.     Миналата събота по улиците на френските градове излязоха 23 000 души, а в Париж – 3500. По данни на полицията, броят на задържаните днес е 27 души. Служителите на реда са извършили повече от 9000 проверки на граждани.   Мащабните протести на Жълтите жилетки във Франция започнаха на 17 ноември 2018 година с искане на не бъдат увеличавани данъците на горивата и цените на бензина. Недоволните от политиката на френските власти всяка събота излизат по улиците, независимо от обявените мерки. Често демонстрациите свършват с безредици и погроми.", "date": "2019.04.14", "title": "Над 30 000 души се включиха в поредния протест на \"жълтите жилетки\" във Франция"}
{"url": "https://www.actualno.com/crime/20-g-zatvor-za-ivancheva-petrova-i-dulgerov-pledira-prokuraturata-zashtitata-iska-opravdatelni-prisydi-news_739609.html", "text": "  Съдът да признае за виновни Десислава Иванчева, Биляна Петрова и Петко Дюлгеров за подкуп в особено големи размери при особено тежък случай и да им определи наказание лишаване от свобода за всеки от тях в средния размер – 20 години, също максималната глоба от по 30 000 лв, конфискация  на имуществото и забрана за да заемат държавни и обществени длъжности. Това пледира прокурор Георги Николов след пледоарията на водещия прокурор Илиян Рангелов, който също пледира \"виновни\". Водещият прокурор подчерта, че поддържа обвиненията срещу Иванчева като извършител и на Петрова и Дюлгеров като помагачи. Според него обвинението е доказано по  несъмнен и категоричен начин, предаде репортер на .     \"Неслучайно законодателят е предвидил за извършените от тримата деяния наказание в размер между 10 и 30 години лишаване от свобода\", изтъкна прокурор Николов и настоя че злоупотребата със служебно положение на длъжностно лице чрез изнудване заслужава наказание. С оглед на изложените обстоятелства той помоли съдията \"да признае тримата подсъдими за виновни като вземе предвид, че проблемът с корупцията е наболял в обществото\" и подчерта, че смисъл на думата \"корупция\" е \"подкуп\", какъвто е предметът на настоящото производство. Той отправи молба към съда при определянето на размера на наказанията да вземе предвид и заеманите от подсъдимите позиции в администрацията на район \"Младост\", обществената опасност на деянията им и уронването на престижа на органите за местно управление. Като облекчаващи вината обстоятелства прокурорът пледира съдът да има предвид чистото съдебно минало на тримата и данните за здравословното им състояние.   \"Подкупът, за който са предадени на съд подсъдимите, представлява особено тежък случай по чл. 302а от НК. Случаят е особено тежък предвид размера на имотната облага – 977 915 лв. поискана сума при минимална работна заплата в инкриминираното време от 510 лв. Тази сума се равнява на 1917 минимални работни заплати за страната. Съгласно установената практика такъв размер определя деянието като особено тежък случай. Особено голям е и полученият последващ се дар от подсъдмите в размер на 70 000 евро и също надвишава признака за особено големи размери“, заяви пред съда водещият прокурор Илиян Рангелов.\r\nПред журналисти той подчерта, че до този момент процесуалното им поведение и активността им в извършването на деянието би могла да се отнесе към еднотипна и това налага да няма диференциация при определянето на наказанията. Само към е поискано лишаване от заемане на държавна и обществена длъжност, защото те са били длъжностни лица към момента на извършването на деянието, допълни прокурор Николов.  Помолен да поясни защо нарече подсъдимите \"безскрупулни хора\", прокурор Николов заяви: „Това се установява от показания на множеството граждани и инвеститори, които обясняват, че са били притискани от тях да дават дарения и въпреки даренията пак не са били придвижвани техните преписки. Според него доказателствата не са косвени. „Имаме преки доказателства, има СРС, които искахме да се изслушат в съдебна зала, но бе отказано“, отбеляза още прокурор Николов.\r\n„Включително поискахме и на състава на съда заради това нещо – че не станаха достояние на обществеността доказателства, събрани със специални разузнавателни средства. Те са приобщени по делото, имат своята процесуална стойност, но не станаха достояние въз основа на предвидения в НПК принцип на непосредственост и публичност, т.е. да присъствате и вие и който желае гражданин на тяхното разглеждане и приобщаване в зала“, добави водещият прокурор Рангелов.\r\nЗапитан дали случайно делото се очертава да приключи точно година след показния арест, той каза че просто така са се стекли обстоятелствата. „Съдът се постара, активно се насрочваха заседания, имаше и коректна процесуална позиция от страна на подсъдимите лица - само веднъж или изобщо не беше отлагано производството по делото и на това се дължи тази бързина“, отбеляза Рангелов.       Според държавното обвинение, по думите на прокурор Николов, „делото не страда от доказателствен дефицит“.\r\nТази теза  бе категорично отхвърлена от защитата и на . „Не е правилно да се говори за липса на доказателствен дефицит. Не само че има доказателствен дефицит, просто няма доказателства!“, заяви адвокат Димитър Марковски, защитаващ Иванчева.\r\nПо делото не е доказано, че Иванчева и Петрова  са знаели за оставените 70 000 евро в колата, конкретизира, подкрепяйки същата теза в защитата другият адвокат на Иванчева Марин Марковски. Той изказа предположение, че Иванчева и Петрова са били бутани от полицаите към колата и изпреварващо задържани, защото не знаели дали ще вземат парите в колата.  Според него твърдението на прокуратурата, че Иванчева е пипала маркираните с химическо вещество пари е недоказано.\r\nДелото, според Марин Марковски, е пример за пренебрегване на права. По думите на Димитър Марковски „цялата инициатива по даването на подкуп е била предприета именно от г-н Ваклин - свидетелят, осигурил парите“.\r\n„Налице са много доказателства за активното поведение на Ваклин във връзка с даване на паричните суми“, заяви в изложението си и адв. Марияна Тодорова, защитаваща Петко Дюлгеров.      „Налице е сценарий, предварителна подготовка на КПКОНПИ за злепоставяне на Иванчева, защото провокирайки Дюлгеров, той провокира и Иванчева, тъй като целта е била именно тя“, заяви адв. Тодорова. За Дюлгеров тя съобщи, че към момента на разпита той не е имал легитимно назначен защитник.\r\nАдв. Eмануил Йорданов, защитаващ Биляна Петрова, каза, че все още не разбира обвинението.  Той изрази съмнения как парите се озовават в колата. . Свидетелят Ваклин съобщава, че предал парите в бял лист, формат А4, но кашон във формат лист хартия А4 няма“, заяви пред съда Йорданов. Той настоя за оправдателна присъда за подсъдимите, тъй като няма годни доказателства.", "date": "2019.04.14", "title": "20 г. затвор за Иванчева, Петрова и Дюлгеров пледира прокуратурата, защитата иска оправдателни присъди"}
{"url": "https://www.actualno.com/society/karakachanov-celta-na-apartamentgejt-e-bitkata-za-izbora-na-nov-glaven-prokuror-news_739464.html", "text": "  Целта на скандала „Апартамент гейт” не са местните избори, а битката за избора на нов главен прокурор. Това каза пред bTV вицепремиерът и министър на отбраната Красимир Каракачанов. „Направи се опит да бъдат ударени и хора от съдебната система, за които се говореше в обществото, че са потенциални кандидати”, каза Каракачанов.     Според него заместник-председателят на ГЕРБ Цветан Цветанов е бил косвена жертва. „Имам ли право да разсъждавам? А имам ли право да получавам информация? Имам. Така разсъждавам, така ми се струва. Тръгна се от него, тъй като там темата с апартаментите е стара и известна, за да се събуди общественото мнение”, коментира Каракачанов.   „Малко се превръща в лов на вещици – щом си на някакъв пост и трябва едва ли не да живееш в колиба. Всеки нормален гражданин иска да живее по-добре. За мен е важно дали си използвал служебното си положение, за да придобиваш облаги, и дали доходите, с които си придобил тези облаги, са законни”, отбеляза той. Според вицепремиера скандалът не удря устоите на управляващата коалиция и няма предпоставки за оставката на премиера Бойко Борисов, тъй като правителството генерално добре си върши работата. Той потвърди, че Патриотите не са успели да се явят заедно на евроизборите, защото Валери Симеонов не иска „Атака”.\r\nВицепремиерът коментира и ситуацията с напрежението в Габрово. „Не приемам в тъмните части на денонощието млади българи с качулки, боксове, ножове, пили алкохол, да нападат полицията. Не може да протестираш срещу циганската престъпност и както се казва, да правиш цигански работи”, каза той.  „Протести, за да принудиш институциите да направят нещо и да вкарат политика по темата – да, но да пиеш 5 ракии, да сложиш качулката, да извадиш тоягата и да налиташ на полиция или на беззащитни хора, не го приемам”, категоричен беше вицепремиерът.\r\nТой подчерта също, че няма нищо общо с видеоклипа с побоя в магазин в Габрово, който впоследствие предизвика общественото напрежение. „Не познавам самото момче. Самият продавач го е пуснал този клип, нямаме никакъв пръст в това”, отбеляза той. Каракачанов заяви, че е видял клипа по медиите. „Никой не е знаел, че трима роми ще отидат, ще нападнат и ще бият един магазинер в Габрово” , посочи той на въпрос защо подобни клипове се появяват предизборно.   ", "date": "2019.04.14", "title": "Каракачанов: Целта на „Апартаментгейт” е битката за избора на нов главен прокурор"}
{"url": "https://www.actualno.com/society/ivancheva-i-petrova-na-lyjata-krakata-sa-kysi-news_739461.html", "text": "  Убедени, че истината ще излезе на яве и ще бъдат оневинени Десислава Иванчева и Биляна Петрова заявиха на влизане в съда, че очакват справедлива присъда. \"Прокуратурата вероятно ще поиска 30 години, но няма как да стане, тъй като доказателства няма\", заяви Иванчева. \" , защото всеки човек може да се окаже на нашето място с абсолютно измислени обвинения\", добави Биляна Петрова.     Тя бе категорична, че човек трябва да се бори, когато истината е на негова страна. \"Колкото и да е трудно и рано или късно, когато знаеш, че фактите са на твоя страна те ще излезнат наяве\", заяви още Петрова. Тя подчерта, че са невинни. \"Пари не сме искали, не сме взимали и няма никакви доказателства за това нещо\", заяви тя.   \"Светването като коледна елха е защото те положиха усилия да ни замърсят\", каза още Петрова и добави, че има няколко хипотези, \"включително един човек пипа парите и после ми нагласява ръцете\".\r\nСправедливо наказание, според нея е и да се разбере кой е сценаристът и кой е изпълнил главните роли в тази постановка. \"Да не забравяме, че СРС-та започват с оферта от прокуратурата за 15 000 лв - там имаше данни за корупция и никой не разследва тази корупция, както не се разследваха и десетките сигнали за откраднати общински имоти, които ние подадохме\", добави Петрова.   за подвеждане и неправилна информация по медиите, което е в техен ущърб. Петрова уточни, че визират Гешев, а не държавата, защото смята, че който е виновен той трябва да плаща, защото не държавата е говорила неистини. \" \", добави Иванчева. Според нея би трябвало да се промени закона, така че прокурорите знаейки че лъжат те да носят отговорност. \"Не държавата, не хората, не от нашия джоб, а самите те физически да носят материална и парична отговорност и да бъдат наказвани\", категорична е тя.   \"И да има равенство, . Както към нас приложиха строгостта на закона, така и да приложат към себе си\", настоя Петрова и припомни, че са изнесли данни за бащата на Гешев, но няма реакция, защото според нея там има чадър. \"Ще видите за още колко чадъра и по това дело днес ще стане ясно и че се използват хора, които са нарушили някъде закона, за да участват в сценария\".    Съдът даде ход на делото. Докато течеше пледоарията на прокуратурата изведнъж се чу трясък в залата. Няколко от участниците се оказаха на земята.  Счупила се релсата, на която са закачени седалките им. Няма пострадали. Само повече правостоящи. Заседанието бе прекъснато за кратко, за да бъдат донесени столове и нова пейка.", "date": "2019.04.14", "title": "Иванчева и Петрова: На лъжата краката са къси"}
{"url": "https://www.actualno.com/crime/dvama-dushi-zaginaha-pri-tejka-katastrofa-na-pytja-isperih-sveshtari-news_739611.html", "text": "  Тежка катастрофа и на пътя Исперих-Свещари. Загиналите са баща и син.     Карайки с несъобразена скорост, автомобилът се е ударил в крайпътно дърво, съобщи Нова телевизия.   Превозното средство обаче не е било управлявано от бащата, а от 17-годишният му син, който е неправоспособен водач.", "date": "2019.04.14", "title": "Двама души загинаха при тежка катастрофа на пътя Исперих-Свещари"}
{"url": "https://www.actualno.com/curious/4-te-zodii-koito-sa-naj-ujasnite-lubovnici-news_738887.html", "text": "            С всяка една година променяте визията си за любовта. Все по-силно усещате, че това, което сте изпитвали на 16 години, няма нищо общо с настоящите ви преживявания. Затваряте се в себе си и не отваряте сърцето си. Сами не си позволявате да изпитате вълшебството, с което Купидон ви обстрелва постоянно. Любовта се променя, ние също. Трябва да го приемете и да намерите най-подходящия начин.   Известни са със страстната си същност и вълнуващите умения в леглото. Но всичко до тук. Повечето Лъвове просто не са годни за любов. Успяват да омаят партньора си с нежни ласки, но нямат силата да го задържат. Нямат какво друго да предложат, а сексът определено не е най-важното във връзката. Винаги се прикриват зад красиви комплименти.    Любовта е най-голяма им трудност. Най-сложното за тях е да се отпуснат и да бъдат себе си. Вниманието им трудно може да бъде привлечено, а когато осъзнаят, че нещата са наистина сериозни, се паникьосват. Объркват всичко и отблъскват човека до себе си. Нуждаят се от равновесие и спокойствие в отношенията. Но е наистина трудно да се намери някой, който да е готов да премине през всичко това заради тях.     Винаги имат планове за бъдещето си, но когато става дума за любов, всичко се обърква. В повечето случаи, визията за перфектното им бъдеще не включва партньор. Козирозите вярват, че могат да постигнат всичко сами и никога не молят за помощ. Дори да имат човек до себе си, го приемат за даденост - вещ, която просто присъства до тях.", "date": "2019.04.14", "title": "4-те зодии, които са най-ужасните ЛЮБОВНИЦИ "}
{"url": "https://www.actualno.com/tennis/pobedno-nachalo-za-grigor-dimitrov-v-monte-karlo-news_739498.html", "text": "  Най-добрият български тенисист стартира сезона на настилка \"клей\" с победа. Макар и с доста колеблива игра, българският представител успя да надделее със 7:5, 6:4 над Матео Беретини, който през миналата година се представи отлично в мачовете си на \"червени\" кортове.          През миналата година първата ни ракета стигна до полуфиналите в  турнира,  където бе отстранен от шампиона Рафаел Надал. Двамата отново  попаднаха в  един и същи поток, като те могат да се изправят един срещу  друг още в  третия кръг на надпреварата.  Димитров бе планувал общо четири турнира на клей. В последния момент той  реши да се включи в надпреварата от категория \"АТП 500\" в Барселона.  След Монте Карло 27-годишният българин ще се насочи към каталунската  столица , а после му предстои участие в мастърсите в Мадрид и Рим.\r\nСрещата .   ", "date": "2019.04.14", "title": "Победно начало за Григор Димитров в Монте Карло"}
{"url": "https://www.actualno.com/society/katolicite-praznuvat-palmovata-nedelja-news_739440.html", "text": "  Католиците отбелязват днес Палмовата неделя. Празникът е еквивалент на Цветница в календара на православните християни.     Палмовата неделя се отбелязва винаги една седмица преди Великден и поставя началото на християнските чествания, свързани с Възкресение Христово. Според новозаветните евангелия, на този ден Христос пристига в Йерусалим, възседнал магаре, а вярващите го посрещат, като разстилат пред него дрехите си и маслинови клонки. Палмовата неделя е символ на мира в древния свят.\r\nПо традиция на празника се събират множество вярващи с палмови и маслинови клонки, отслужват се църковни литургии. На този ден хората отнасят осветените палмови клонки в домовете си и ги раздават на близки за здраве и прошка. От утре за католиците започва Страстната седмица, която ще завърши с Възкресение.", "date": "2019.04.14", "title": "Католиците празнуват Палмовата неделя"}
{"url": "https://www.actualno.com/politics/stanishev-listata-na-ninova-e-goljam-podaryk-za-gerb-news_739501.html", "text": "  Непопадналият в листата на БСП за евроизборите Сергей Станишев я определи като голям подарък за ГЕРБ. \"Този пленум е важен, защото дава шанс БСП да се яви на поправителен след последния пленум, когато Нинова избра подхода не на диалог и съгласие, а на конфронтация и налагане на воля. БСП трябва да отговори на 4 въпроса\", каза Станишев и ги изброи:     1. Какво казваме на членовете си? 1,5 месеца събрания и конференции, партията се произнесе категорично за своите предпочитания и за вижданията на листата. Дали Националният съвет ще каже, че се вслушва в гласа на партията или, че всичко това е било един фарс.   2 Какво е посланието на БСП към обществото? Начинът, по който се управлява БСП, ще бъде транспониран в начин, по който се управлява България, ако ние спечелим управлението, коментира Станишев, цитиран от . Според него всички виждат с невъоръжено око, че има очевидна тенденция в превръщането на БСП в вождистка партия – в ГЕРБ номер Въпросът е дали българите искат такава алтернатива и такава БСП.\r\n3. Какво е отношението ни към Европа и ЕС? Дали БСП запазва своята ясна проевропейска идентичност или тръгва в посока евроскептицизъм, да не кажа антиевропейска визия. На кого говорим ние на тези избори - на 60% българи, които подкрепят ЕС и виждат в него бъдещето на България, или на 20% евроскептици, попита Станишев.  4. Отношението и посланието към европейските ни партньори и политическата ни семейство в Европа. Защото близо година се води яростна кампания, която изтъква различията между БСП и ПЕС. И това неизбежно поражда въпроса: А що дирите там? На този въпрос също трябва да има отговор.\r\nЗатова днес всеки да поеме своята отговорност пред партията и обществото за резултата от предстоящите избори. Аз поемам своята отговорност като лоялност към всички структури, които са ме номинирали. И обясни, че ще се бори за това БСП да спечели изборите с листа с ясен социалистически и проевропейски облик. Нинова трябва да поеме своята отговорност към листата, с която излиза\", обясни Станишев. \"Трудно може да се каже, че е листа на ИБ, защото им е била представена в последния момент\", смята той. Станишев обясни, че все още не се е видял с Нинова, защото е получил поканата в 12 без 1 минута и било ясно, че тя е формална.       ", "date": "2019.04.14", "title": "Станишев: Листата на Нинова е голям подарък за ГЕРБ"}
{"url": "https://www.actualno.com/curious/kuchetata-podushvat-rak-pri-horata-razkriha-ucheni-news_739508.html", "text": "  Кучетата подушват рака в 97 процента от случаите, твърдят американски учени, цитирани от ЮПИ. Екипът на Хедър Жункейра от компанията \"Биосент Ди Екс\" е работил с три дакела, предварително обучени да разграничават между нормален кръвен серум и тъкан със злокачествен рак на белия дроб.     Кучетата са разпознали нормалната тъкан в 97,5 процента от случаите, а раковата - в 96,7 процента от случаите. Учените се надяват да използват откритието, за да разработят евтини и неинвазивни начини за откриване на рак. Те искат да определят и кои са биологичните съединения, които разпознават кучетата, и да разработят профилактични тестове на тази база. Обонятелните рецептори на всички кучета са 10 000 пъти по-чувствителни, отколкото на хората.   ", "date": "2019.04.14", "title": "Кучетата подушват рак при хората, разкриха учени"}
{"url": "https://www.actualno.com/sciencelogy/otnovo-sriv-na-facebook-instagram-i-whatsapp-news_739515.html", "text": "  Facebook и платформата за споделяне на снимки Instagram отново се сринаха в някои части на Европа. Проблеми се наблюдаваха и у нас.     Затруднен бе достъпът до приложенията Messenger и WhatsApp, както и до новинарския поток в двете социални мрежи.\r\nПотребители в Twitter се оплакаха, че не могат да споделят съдържание в профилите си, както и да коментират публикации.   Припомняме, че през март двете социални мрежи претърпяха световен срив, който засегна милиони, в продължение на часове.  В неделния следобед социалните мрежи възстановиха функциите си отново.     ", "date": "2019.04.14", "title": "Отново срив на Facebook, Instagram и WhatsApp*"}
{"url": "https://www.actualno.com/goodnews/zlaten-medal-poluchi-matematik-kojto-vse-oshte-poseshtava-detska-gradina-news_739536.html", "text": "  Лъчезар Томов от Бургас все още не ходи на училище, но получи златен медал на Международната олимпиада по математика в Тайланд.     Детето-чудо е на шест години и е най-малкият носител на престижната награда. В състезанието са участвали 1500 участници от 21 държави.   Лъчезар е част от Националния отбор на България, който се състои от 31 състезатели от различни градове на страната.\r\nМалкият бургазлия все още посещава детска градина \"Ханс Кристиян Андерсен\", където знаят за неговия аналитичен ум, защото това е десетата награда по математика, която печели.  \"Поздравявам те за отличното представяне на Международната олимпиада в Тайланд. Бургас се гордее с твоите успехи и медали. Математиката винаги е била един от най-силните посланици на нашата страна и града ни пред света. Талант, ученолюбие и старание като твоето, правят така, че името България да се чуе далеч зад граница\", каза кметът Димитър Николов по повод получаването на златното отличие от талантливото бургазлийче.", "date": "2019.04.14", "title": "Златен медал получи математик, който все още посещава детска градина"}
{"url": "https://www.actualno.com/politics/bez-stanishev-v-listata-na-bsp-za-evroizborite-news_739468.html", "text": "  Стана ясен пълният вариант на листата на Корнелия Нинов, с която тя ще влезе на заседанието на Националния съвет на БСП, което започва след час на \"Позитано\" 20.      В списъка, както се очакваше, не фигурира лидерът на ПЕС Сергей Станишев. Срещата между двамата днес сутринта не се е състояла. Отсъствието на Станишев се очаква да взриви пленума, пише . Ето и пълния списък, който Корнелия Нинова ще предложи за гласуване:\r\n1. Елена Йончева  2. Янаки Стоилов\r\n3. Деница Златева\r\n4. Иво Христов    5. Румен Гечев\r\n6. Иван Кръстев (сътрудник на евродепутата Георги Пирински и бивш зам.-министър на образованието)\r\n7. Момчил Неков\r\n8. д-р Тасков\r\n9. Цветелина Пенкова от \"Милениум\"   10. Велизар Енчев\r\n11. Петър Витанов\r\n12. Димитър Данчев\r\n13. Крум Дончев\r\n14. Тодор Стоилов\r\n15. Иван Френчев\r\n16. Марияна Модева\r\n17. Емил Георгиев от \"Екогласност\"", "date": "2019.04.14", "title": "Без Станишев в листата на БСП за евроизборите"}
{"url": "https://www.actualno.com/moresport/taseva-sys-srebro-i-na-buhalki-ansambylyt-ni-shesti-vyv-finala-na-pet-topki-news_739572.html", "text": "  Катрин Тасева спечели втори сребърен медал в последния ден от Световната купа по художествена гимнастика в София, след като даде втори най-добър резултат във финала на бухалки, предаде БГНЕС.     Българската гимнастичка се представи отлично и получи оценка 20.650 точки за изпълнението си, като бе победена единствено от Линой Ашрам от Израел, която бе оценан от съдиите с 20.900. На трето място се класира рускинята Александра Солдатова с 20.050. По-рано днес Тасева спечели сребърен медал и във финала на топка, а вчера тя завоюва бронзовия медал в многобоя.   А иначе Националният ансамбъл по художествена гимнастика остана на шеста позиция в крайното класиране на финала на пет топки. Българските момичета допуснаха грешка и изпусната топка малко преди края на съчетанието си и получиха оценка 21.050 точки. В последствие от нашия щаб подадоха контестация, която обаче не бе уважена от съдиите и оценката остана същата.\r\nЗлатният медал бе спечелен от ансамбъла на Беларус, който се представи на много високо ниво и получи оценка 23.600. Сребърният медал бе спечелен от отбора на Япония с 23.250, а на почетната стълбичка се качиха и рускините с 23.150.  По-късно тази вечер българският ансамбъл в състав Симона Дянкова, Мадлен Радуканова, Стефани Кирякова, Лаура Траатс, Ерика Зафирова и с треньори Весела Димитрова и Михаела Маевска, ще участва във финала на обръчи и бухалки.", "date": "2019.04.14", "title": "Тасева със сребро и на бухалки, ансамбълът ни - шести във финала на пет топки"}
{"url": "https://www.actualno.com/curious/3-te-zodii-koito-shte-namerjat-lubovta-prez-ljatoto-news_738885.html", "text": "  Предстои ни доста романтично лято. Три от зодиите имат голям шанс да се влюбят и да намерят своята половинка, която толко дълго търсят.     Ето кои са зодиите с най-голям шанс за любов това лято:    Не се затваряйте в себе си и бъдете общителни - такива, каквито сте всъщност. Едно разочарование не води задължително след себе си друго. Трябва да вярвате в себе си, в качествата си и да не се съмнявате, че нямате достатъчно, за да може някой да ви обикне истински. Правилният за вас човек може да търсите в лицето на близък приятел. Любовта се крие там, където има история...   Много време сте мечтали за онази голяма любов, която ще дойде и ще преобърне света ви. Съвсем скоро ще усетите, че любовта изобщо не е забравено чувство, защото някой много специален човек ще ви го припомни. Летен романс на морето ще завърши с прекрасна връзка, която надминава и най-смелите ви мечти. Гответе се да се преместите в друг град по любов. И защо не? Не знаете какви успехи ви чакат там.        Не бъдете мнителни към всички около вас. Хората преди всичко са добри и ви мислят доброто, а когато говорим за любов, просто искат да бъдат с вас. Не отхвърляйте покани за срещи, опознайте човека, преди да го съдите. В началото на август ще сте изправени пред дилема дали да изберете сигурното или новото и вълнуващо начало. Бъдете авантюристи и послушайте сърцето си. То ви казва истината.", "date": "2019.04.14", "title": "3-те зодии, които ще намерят любовта през ЛЯТОТО "}
{"url": "https://www.actualno.com/plovdiv/momcheto-koeto-pravi-dobro-news_738628.html", "text": "  Кирил Балдев вече е добре познато име - поне на пенсионерите в десет села в страната и на над 20 читалища. Макар да е само на 17 години, той от три години организира благотворителни кампании и след като успя да зарадва 20 читалища с по около 300 книги и да помогне с хранителни продукти социално слаби и самотно живеещи пенсионери, сега на ход е следващата му инициатива - козунак за всеки пенсионер. Днес в Пловдив 11-класникът, който иначе живее в Пазарджик, обяви пред медии своята нова идея. А тя е простичка - хора, които иначе не могат да си го позволят, да получат козунак за Великден.        Момчето, което прави добро, е избрало десет села, в които вече е раздавало събрани по този начин хранителни продукти за Коледа- три от селата са от община Марица, останалите са във Видинско. В списъка му, съставен от кметовете на общо десетте села, има хора, останали извън социалната сфера поради различни причини, но повечето са самотно живеещи пенсионери. Даренията се събират чрез социалните мрежи, Кирил има профил във Фейсбук и там обявява своите намерения, а го подкрепят много хора - и негови връстници, и по-възрастни. Сред подкрепящите го има депутат, хора от шоубизнеса, сладкарници... \"Човек се ражда с различни таланти и цели - казва Кирил. - До 13 годишната си възраст не се замислят твърде кое е добро, какво е благотворителност. На 14 бях, когато започнах да подкрепям различни благотворителни кампании и установих, че това ми харесва, прави ме щастлив, а някои хора точно такива малки жестове помнят цял живот. \"  В началото бе словото, в случая - писаното слово. Първата голяма успешна кампания на Кирил Балдев и приятели е събирането на книги и даряването им в 20 читалища. \"Повечето читалища, особено по селата, не бяха получавали нови книги от години. Когато им занесохме на всяко по 200 до 300 книги, те бяха много щастливи, а когато година по-късно минах оттам да питам дали книгите се четат, разбрах, че хората са жадни за слово, читалищните библиотеки бяха записали доста нови хора. \"Хората ме приемат много добре\", разказва Кирил за последната си кампания по Коледа, когато с хранителни продукти са зарадвани самотно живеещи пенсионери. \"Вълнуващо е, някои хора се разплакаха, други казаха, че никой досега не е отишъл да ги посети, нито пък някой им е дарявал нещо. Знам, че ако не всички, поне част от тези хора направихме щастливи\".   Същото иска да направи момчето и сега за Великден. Нужни са 360 козунаци, 150 вече са събрани. Хората, които искат да се включат, могат да го потърсят на личния му профил във Фейсбук. Част от козунаците Кирил и приятели ще занесат сами, друга част ще изпратят с куриер. А след Великден? След Великден следва преместване в София и...рожден ден. Този рожден ден вече е замислен като благотворително събитие. Хората се раждат с различни таланти и различни цели. Кирил Балдев е сред щастливците, които са ги открили достатъчно рано и са им се посветили.    ", "date": "2019.04.14", "title": "Момчето, което прави добро"}
{"url": "https://www.actualno.com/dobrich/polojiha-osnovite-na-nov-hram-v-dobrich-news_739522.html", "text": "  Варненският и Великопреславски митрополит Йоан отслужи водосвет и полагане на първия камък за строителството на нов православен храм „Свети Лука – Архиепископ Симферополски и Кримски“ в Добрич, предаде кореспондентът на .     Митрополит Йоан посочи, че изграждането на храм не е лесна задача и вероятно ще има трудности. Но свети Лука е велик - и преди канонизацията му, и след това  са извършени много чудеса. А това е сигурното уверение, че храмът ще се построи, уверен е митрополитът. Кметът на Добрич Йордан Йорданов изказа благодарността си към митрополита за разрешение да бъде изграден нов православен храм в града. Очакванията му са до година - две миряните да имат още едно място за досег с Господ.   По данни на архитект Петър Николов, изготвил плана, новата църква ще е кръстокуполна с площ от 256 кв. м. Наосът ще е 132 кв. м., олтарът – 32 кв. м., а височина на купола – 16 метра. Камбанарията е в оста на симетрията. Проектът е съобразен с каноните на православието и при изготвянето му храмът е позициониран в парковата среда, в каквато ще бъде превърнат парцелът от около 5 дка, който общината предостави безвъзмездно. Пред църквата ще има фонтан. Храмът ще е достъпен и за хора с увреждания, каза още арх. Николов.    ", "date": "2019.04.14", "title": "Положиха основите на нов храм в Добрич"}
{"url": "https://www.actualno.com/society/10-arestuvani-sled-naj-masovija-protest-v-gabrovo-news_739456.html", "text": "  10 души са били задържани за носене на опасни предмети на символичните КПП-та към пл. \"Възраждане\" в Габрово, преди съботния протест, съобщиха от полицията, цитирани от .     \"У тях са намерени 4 бокса, 2 ножа и две метални палки. Някои бяха и без документи за самоличност. Обясняват, че носят предметите за лична защита, но това може би са лица, които търсят провокация\", обясни шефът на жандармерията старши комисар Красимир Добрев. На нарушителите са съставени актове за административно нарушение и по-късно са освободени.   Съботният протест в Габрово бе и най-масов. Според органите на реда в него са се включили около 2000 жители. Малка част от тях са били от други градове, не са пристигали организирани групи. Комисар Добрев отрече информацията, тръгнала сред протестиращите, че коли с различна от габровската регистрация са били спирани на входовете на града. По време на протеста и традиционното шествие няма хулигански прояви и унищожено държавно или общинско имущество.\r\nЗа втора поредна вечер жандармерията свали каски и щитове пред демонстрантите в знак на толерантност. Плътният кордон бе изграден на подхода към улица \"Батак\", където има няколко цигански къщи. \"Бяхме разположили полицаи антиконфликт без шлемове и при нарочна заповед жандармеристите свалиха щитове и каски. Това беше посрещнато с одобрение, дори получихме цветя\", каза комисар Добрев. Той благодари на десетките габровци, които опитаха да успокоят множеството, което настояваше да бъде пропуснато да премине по маршрута си.  ", "date": "2019.04.14", "title": "10 арестувани след най-масовия протест в Габрово"}
{"url": "https://www.actualno.com/politics/petyr-kurumbashev-predlojiha-mi-deveto-mjasto-v-listata-otkazah-news_739497.html", "text": "  \"В разговор през седмицата Корнелия Нинова ми предложи 9-о място в листата на БСП за изборите за Европейски парламент, като ми каза, че това е най-високото възможно място за гражданската квота след Елена Йончева. Понеже това предложение ми се стори като подигравка - за всичко, което съм направил досега, отказах. И така се разделихме\". Това пише в писмо до медиите досегашният евродепутат от квотата на БСП Петър Курумбашев.     \"Благодаря на всички членове и организации на БСП, както и на Съюза на тракийските дружества, за доверието и получените номинации. До нови срещи!\", се казва още в писмото.   ", "date": "2019.04.14", "title": "Петър Курумбашев: Предложиха ми девето място в листата, отказах"}
{"url": "https://www.actualno.com/politics/bojko-borisov-listata-na-bsp-e-shpionin-dyrjavna-sigurnost-news_739521.html", "text": "  Нашите опоненти искат да ни вкарват само в компроматна игра. БСП имат само един човек в листата, който може би разбира нещо от европейска работа. Г-жа Златева. Оттам-нататък е шпионин - държавна сигурност, шпионин - държавна сигурност. Това каза лидерът на ГЕРБ и министър-председател Бойко Борисов, който пристигна в НДК, където партията му представи политическата си платформа за предстоящите европейски избори на 26 май, предаде БГНЕС. Припомняме, че на вота за евродепутати.      В същото време на „Позитано” 20 се проведе , който утвърди листата за евровота. Стана ясно, че лидерът на европейските социалисти отпада от надпреварата.    Тези избори стават важни не заради властта или колко хора ще вкараме в Европейския парламент, а защото действително много троянски коне ще влязат в ЕП, смята Борисов. Той отново се върна на листата за евровота на левицата като каза, че е бил сигурен, че началникът на кабинета на президента Иво Христов ще бъде в листата. „Защото ги видях как се гледат онзи ден с Нинова и как беше направен КСНС”, заяви Борисов.\r\n„БСП ще започват и свършват с апартаменти и подобни тераси. Ние нашите уроци си ги научихме, шамарите си ги изядохме”, коментира Бойко Борисов. Нашите опоненти искат да ни вкарат в компроматна война, посочи още премиерът.  \"Силата на нашата платформа е, че ще защитаваме това, което се припокрива с приоритетите на ЕНП - кохезионна политика, миграция, отбрана. Благодаря на всички структури в страната, включително и на СДС, които правят всичко възможно, за да се подготвим максимално добре на предстоящите . Днес ние ще представим както резултатите, които имаме от управлението и които изцяло се покриват с приоритетите на Европа и нашите ангажименти с евродепутатите ни. Когато принадлежим към едно политическо семейство в Европа ние трябва да приемаме съотносими политики\", заяви заместник-председателят на партията Цветан Цветанов. \"Искаме да покажем европейското лице на България\", добави той.\r\n\"Нямам съмнения, че днес ще бъде представена една прекрасна платформа. Въпросът е тя да стигне до българските избиратели. Опитът да превърнем дебата за Европа във вътрешнополитически дебат не е правилен. На този прекрасен отбор, на тази прекрасна платформа желая успех”, каза и председателят на СДС Румен Христов.       „Кохезионна политика – това е политиката, която е най-близко до гражданите и която решава техните проблеми. Искаме тази политика да бъде по-близо до гражданите – да работим за по-добра свързаност, да бъде по-социална, да има по-добър достъп до здравеоопазване, да бъде по-зелена, по-екологична”, заяви Лиляна Павлова. По думите ѝ от присъединяването ни към ЕС, въздействието на кохезионната политика върху БВП е 11%. „До 2023 г. очакваме още увеличение благодарение на тези еврофондове. Водещата роля на тази кохезионна политика е тя да се запази. Именно тя трябва да бъде близка до хората”, каза тя. „Трябва да имаме синергия между различните европейски фондове и по-лесен достъп до тях. Благодарение на тях в годините назад променихме облика на градовете. Трябва да започнем да работим за това”, посочи още Павлова.\r\nПрипомняме, че преди седмица на евровота – „Европа ни чува“. От ГЕРБ залагат и на най-малко 7 евродепутати в бъдещия Европарламент.", "date": "2019.04.14", "title": "Бойко Борисов: Листата на БСП е шпионин - Държавна сигурност"}
{"url": "https://www.actualno.com/chronicles/v-monte-karlo-se-provejda-pyrvoto-goljama-nagrada-vyv-formula-1-na-monako-news_738915.html", "text": "        Голямата награда във Формула 1 е кръг от Световния шампионат на ФИА, част от календара на Формула 1. Провежда се веднъж годишно в определена от световната федерация страна.   ФИА има изключително високи изисквания относно сигурността на пистите, които са домакини на старт за Голямата награда. Поради тази причина, ако някоя от пистите не отговаря на тези изисквания, често се случва състезанието да отпадне от календара на ФИА за кръг от Шампионата.", "date": "2019.04.14", "title": "В Монте Карло се провежда първото Голяма награда във Формула 1 на Монако"}
{"url": "https://www.actualno.com/faces/mladijat-pisatel-jordan-radichkov-naj-vajnite-neshta-vinagi-minavat-na-prysti-pokraj-choveka-news_739518.html", "text": "   бе гост на библиотеката към местното читалище  „Развитие“, което ще чества тази година 150-тата си годишнина. Творческата среща бе и по повод , негов дядо.     Дебютната  книга с разкази на Йордан Димитров Радичков  излиза през 2015 г. със заглавие  „ ”. След нея авторът издава „Шарена черга”, „ Игра  на гъски”- 2016 г. , „Живот на каишка”, „Двеста линейки на час”.\r\nСрещата- разговор се проведе в библиотеката на читалнята при много голям интерес. Да представи автора  и в ролята на водещ бе Евелина Стоичкова, преподавател по български език в СОУ \"Отец Паисий\" - Враца .\r\nБезспорно първият въпрос е за дядото на Йордан, ?  Аз навсякъде ходя с името на дядо си, няма измъкване от това нещо. Но много се радвам за това, понеже .\r\nДали се пише лесно? Според мен няма лесна работа, важно е човек да има желание и ако ти е  интересно нещо, ако обичаш това нещо, което правиш, според мен много трудно ще се откажеш от него.\r\nНа мен така ми се случи, че . Oт малък обичам да чета и с годините откривах все повече и повече  интересни истории, които ме  завладяваха. Писането се превърна в начин на живот и не съм спирал да ги търся  авторите и историите, така се чувствам много богат. Наскоро ми попадна един много хубав текст, които коментира всъщност четенето, че то е много важно нещо. . Разбира се, когато говорим за стойностна литература. Аз се чувствам обогатен от едни от най-интелигентните хора, които съм срещнал в литературата…,това много ми е помогнало във всичко, включително и в решенията, които съм вземал. И така се излъгах- да се занимавам и аз с писане…    Не мисля, че още съм разбрал какво представлява една история, но по някакъв начин продължавам да вярвам в силата на историята и вярвам, че една добра история може да  даде нещо вътрешно съкровено само за читателя,  това е нещо много красиво и то се случва рядко. Рядко получаваме такива големи подаръци, не бива да ги търсим нарочно, те просто се случват. И това е може би един от най-красивите и най-интимните дарове, които човек може да получи. Със сигурност. Задължително за писането е човек да е чел!И това се  отнася за всяко едно изкуство. Кино, рисуване, театър… На срещи много пъти са ми казвали – \"Бе, къв си ти, ти ли си тоя дето ще пише истории?\"  Вярно е, че съм младолик, но и на мен ми са се случвали някои неща в живота. Както и на всеки. Според мен, всеки има някаква история, която си заслужава да бъде разказана. Независимо дали е много красива или грозна, дали е ужасяваща или много смешна – винаги има в нея нещо, което я прави важна. И е задължително да я знаят хората.\r\nВсички тук вие, имате по една история, който няма история, той просто не съществува. Не е роден или тепърва ще се роди и ще има своя история.\r\nВторият сборник с разкази ми е „Игра на гъски“. Той излезе края на  2016 г. По време на работата с книгата се запознах с моя  редактор Чинко Велков. Не го познавах лично, разменяхме си е-мейли, около 300 писма. Написах разказите и ги изпратих на Олга Николова. Тя ме свърза с моя редактор, който много фино ме караше да променям текста. Аз споделях най-лични и съкровени неща с един човек, когото не познавах, никога не бях виждал. Чрез прочита на нещата, които бях написал, той четеше мен като отворена книга. Направихме една смешна премиера на моята книга заедно с моя приятел Стефан Русинов, той е преводач от китайски.   Така след  2 години работа по книгата и се запознах с моя редактор. Историите, които са вътре в книгата, са много различни една от друга. Третата ми книга е малко по хард. Тук във втората се говорят по леки  неща, има любов. Традиция имам да си пиша вече гръб на книгата. В първите две  молех мои приятели да напишат  нещо на гърба на книгата ми. Такава е практиката на всички съвременни автори. И цитира какъв е гърба на „Игра на гъски“ : „….тази книга е своенравна. Тя първо не искаше да излиза от главата на автора, откъдето трябваше да я изтръгнат с вендуза, след  това като се отприщи и хукна по “Патриарха“ за малко да се пребие в изкопа за метрото.  Там, цялата в кал. Тая лепкава и сочна софийска кал, каквато само в софийското поле може да се намери, се върна в квартирата на автора, поигра си с песа, сипа си водка, повтори и заспа на  масата в кухнята. Под мушамата на кухненската маса бе изчегъртана и отнесена осторожно в Издателството, после в Печатницата, оттам в книжарницата и ето я сега - книжно тяло в твоите ръце, бедни ми читателю, нищо неподозиращ“ … Написаното е от Продан Марков, приятел на автора.\r\nДруг негов приятел пише по същия повод: „Не съм чел тази книга, но познавайки автора, бих се пазарил, преди да си я купя“.\r\nГоре-долу, толкова за стойностите на писания сборник с разкази. . Някои от разказите ми са се случили на мен. Едно към едно, но съм вкарал и някой  фантастичен герой – например „Живот на каишка“. Както си става една сутрин от леглото гл.герой, го гледа в очите собствения му живот. Но започва да се умилква в краката на жена му, т.е. собственият му живот повече харесва жена му, от колкото човека на когото принадлежи. И започва героят да живее заедно с живота си, държи го на каишка, защото, той, животът му е малко глупав и бяга. Пуска го изведнъж и той избягва. На мен не ми избяга живота, но ми избяга кучето… Кучето ги беше взела моята приятелка, и аз и се обаждам, а тя ми вика, виж, Йордане, ако не го намерим, взимай си багажа и се махай… Аз бях малко разтресен от тази нейна реплика, намерих си кучето като по чудо и след като преживяхме 15 мин. с кучето, което беше кално и трепереше,  хем се псуваме, хем много се обичаме, беше много трогателно, седнах и я написах тая история. Героите в нея и репликите им съм ги чул, докато си гонех  кучето в парка.  Има истории и които съм чувал. “Игри на гъски“, която дава заглавието на този сборник,  е от история, която се е случила  на банда ловци на брега на Дунава. Отиват  те на лов за гъски и в януарския студ, супер студ, започват да чакат. Чакат страшно много време, те доста бедно живеят и за тях ловът не е само забавление, а и начин за  изкарат  нещо за прехрана, да уцелят нещо да хапнат. Те доста дълго седят в снега и започват да измръзват. По едно време леко се появява и бялата смърт, успиват се.  Но се събуждат, защото на дулото на една от пушките каца една гъска. И единият почва  да вика: И синът, поглеждайки го казва:  Ами, щото той е умрял… Ама как е умрял, иди да го видиш! Изведнъж идват някакви хора с 5 бутилки водка, спасяват ги , като ги изливат в устите им. Реално  в тази история  съм сложил и дяволът, и смъртта, за да стане по-интересно.\r\nИма и други разкази, базирани на исторически събития – например, е заровен в общ гроб, аз много го харесвам като автор. Изкуших се да опиша съдбата му, бях потресен.\r\nИма и една друга история – разказ, “ 4 септември“. Една никаква дата, но се оказва , че в Дания на 4 септ., 1939 г.  една бомба  пада от самолет и уцелва къща с двама жители в нея. Само нея. Тези хора умират, 3 дни след началото на Втората световна война. Това е  някакъв объркал се  английски самолет.  Тази история я научих от . Оказва се, че тя си е водила един доста стриктен дневник. Всеки ден  описва нещо, докато трае  войната, внимателно го описва.  На 4.09. тя е написала само едно изречение- днес един самолет мина над с. Есбер, падна една бомба и уби 2 души. Седнах и  и го написах разказа. Може би това е отговор, който може да се даде на въпроса, . Не смятам, че мога да дам отговор на когото и да било в тази зала или тоя свят. И това е много забавна работа. Писането не е като мозъчната хирургия, ако объркаш нещо, не е фатално. Това е и , който съм чувал за писането от израелския писател Едгар Кенет, който често гостува в България. Пишете, вие не сте хирурзи. Няма никой да пострада от това.\r\n“Пожар“ ми е любим разказ. Понякога човек пише, за да маскира нещото, за което си говорим, уж  е несериозно, но става дума за значими неща.  Сюжетът е такъв: Едно село бие камбана и всички се  чудят за какво е тая гюрюлтия. Оказва се, че идва пожар към селото, събира ги кметът всички селяни, почва да спори с мъжа, който ги е известил за опасността.  Идва комисия, селото изгаря и т.н.\r\nОпитвам се да има и смешни работи в разказите ми. .\r\n„Игра на гъски“ е писана с много любов към хората, аз много обичам хората,  много ми е интересно да си говоря с тях и да слушам тия  истории, които си заслужава да бъдат споделени. Мен никога това не ме е засягало, защото той винаги е бил моя дядо. Иначе като читател на Й. Радичков, много му харесвам литературата. И мисля, че той е изключително нечетен автор. Тук вашият край (Враца, бел. ред.) е много специален, зная, че го обичате… Той неведнъж  прибягва в творчеството си до израза: \"Ех, мома, жено врачанска … \" и т.н.\r\nАз съм много нахален, сложих си и трите имена върху моите книги. Често ми казват: \"Къв е този, лъжец е! Й.Радичков умря преди повече от 15 г., какви са тия нови книги дето му излизат.\" Но така пък съм завързвал много нови приятелства. Ходил съм в с. Калиманица, ( родното село на Радичков) това са три села, зачеркнати от българската  карта, за да се строи язовир. Населението е преместено по съседни градове.  Миналата година бях там, има много ябълки. Срещнахме една жена, която става сутрин в 5, за да бере гъби.  Баща ми е доста нетактичен човек и я попита на колко е години, а знам, че жена не бива да се пита на колко е години. Тя му се усмихна още по-хитро от него: \"Ти колко ми даваш?\" – \"Около 70\", казва баща ми. А тя: \"на 89 съм\". Много жизнена жена е. Има един вековен дъб – около 200 г. И  е останала една църква, която никога не е действала като такава. Не е била осветена. Не се занимавайте със съвременна българска литература. Четете хубавите работи, които са установени. Горещо ви препоръчвам книгите на дядо ми. Има една, в която потънах, тя  ми отвори широко вратата към неговия свят. Това е романът му  „Прашка“. Изключително интересна история за момче, което изчезва от едно село и след него остава само дневникът му.\r\nПочнах по-сериозно да пиша в  първи курс на университета. Мислех, че  е нещо, което ми се отдава. Побутнаха ме моите приятели. Първият ми текст дадох на един мой приятел. Той го прочете и ми вика: Брато, ти що си го написал това? Какво искаш да  кажеш с това?\r\nИ аз разбрах, че нищо не съм написал. Той ми помогна да разбера как се създава едно произведение на изкуството,  защо казваш това нещо, което си написал… До ден днешен твърдя, че . Ние сме много близки, от 3-годишни се познаваме  до ден днешен и колкото и работи съм му давал да чете, на него не са му били интересни, обаче най-накрая ме призна. Литературата е хубаво нещо. Един от комплиментите, които съм получавал е, че в момента съвременната литература се занимава изключително с личността, която я създава. Мен това винаги ме е дразнело. Искам да чета някаква история. Мен не ме интересува нарцисизма. Отчитали са, че това го няма в писането ми. Аз, на мен, сънувах и т.н., не са ми интересни. През цялото време, откакто съм започнал да пиша, си мисля, че мога да избягам от това нещо. А това, което разбрах е, че ти не можеш да избягаш от това, което си ти. Ти се заграждаш сам себе си в писането и оставаш част от себе си в него. Това е и единственият начин да правиш нещо стойностно. Навсякъде намирам себе си. Но за  един читател, който не ме познава, ще бъде изключително трудно. Израснал съм в семейство на ловджии и знам, че ХХI век няма добро мнение за ловджиите. Искам да кажа на XXI век да си гледа работата. Тъй като XXI век нищо не разбира какво е лова, а мен са ме учили хора с голямо уважение   към природата, на това  какво е това лов.  Ловът не е това да отидеш да застреляш 20 сърни, ами е да станеш рано сутрин в 5.30, в някакво  село, дето може никога да не си бил, да се срещнеш с хора, с които никога не си бил и те да те приемат в своя приятелски кръг и  вие да си говорите, да изпуснете  пилетата по полето, но да се насладите на природата. Това е  едно нещо, което много ми допада. Веднъж се събираме  в едно село, изключително люта зима е и ние, 15 човека, чакаме да дойдат още двама. Чакаме ги един час на студ пронизителен. Появяват се най-накрая двама старци, няма толкова възрастни хора в тая зала, в стара раздрънкана  бяла кола. Ей, извинявайте, ние малко се забавихме… трябваше да го погребем колегата и веднага идваме на лов. На срещата бе гост и главният архитект на Враца Чавдар Спасов, който сподели спомени, преживени  с бащата на младия автор: „Като деца сме си играли с баща ви в църквата на Калиманица. Имаме идея един от врачанските площади да се именува на дядо ви, което ще се случи до края на годината. Площадът се намира източно от църквата „Св.Възнесение“ и предстои да се реконструира“. Тръгвам си усмивка след срещата с младежа Йордан Радичков и виждам, че и хората около мен имат весели светулки в очите…Това е, може би, същината на творчеството, да вдъхнови, да окрилява за добри мисли и постъпки. Пожелавам му много нови разкази, които да четем и случки, които да ни правят истински човеци. ", "date": "2019.04.14", "title": "Младият писател Йордан Радичков: Най-важните неща винаги минават на пръсти покрай човека "}
{"url": "https://www.actualno.com/society/prognoza-za-vremeto-14-april-nedelja-news_739389.html", "text": "  Днес валежите на изток ще продължат, а след обяд ще се активизират и в Западна България, като на места в планинските райони ще са интензивни. Ще духа слаб до умерен север-североизточен вятър. Атмосферното налягане е по-ниско от средното за месеца, но към края на деня ще започне да се повишава. Това съобщи за Агенция „Фокус” дежурният синоптик Георги Цеков от Националния институт по метеорология и хидрология (НИМХ).     По Черноморието ще бъде облачно и дъждовно. Ще духа слаб до умерен североизточен вятър. Максималните температури там ще бъдат между 10° и 13°. Температурата на морската вода е 11-12°. Вълнението на морето ще е около 3 бала.\r\nНад планините ще бъде облачно, на много места и мъгливо. Ще има валежи от дъжд, по-значителни след обяд над масивите от Югозападна България, където е възможно и да прегърми. Над 1 800 метра дъждът ще преминава в сняг. Ще духа умерен вятър от североизток. Максималната температура на 1 200 метра ще е около 7°, а на 2 000 метра – около 1°.", "date": "2019.04.14", "title": "Прогноза за времето - 14 април (неделя)"}
{"url": "https://www.actualno.com/society/bashta-i-sin-zaginaha-pri-zverski-udar-v-dyrvo-kraj-isperih-news_739475.html", "text": "  Баща и син са загинали при катастрофа на пътя Исперих - село Свещари, съобщават от Областната дирекция на МВР. Сигналът за произшествието е подаден в 02.50 часа на 14 април на тел. 112.     Лек автомобил \"Алфа Ромео\", собственост на 39-годишния родител от град Исперих, се управлявал от неправоспособния му 17- годишен син. При движение с несъобразена с пътните условия скорост непълнолетният изгубил контрол над колата и се ударил в крайпътно дърво вдясно. На място загинали водачът и возещият се на предната седалка мъж. По случая е образувано досъдебно производство.   ", "date": "2019.04.14", "title": "Баща и син загинаха при зверски удар в дърво край Исперих"}
{"url": "https://www.actualno.com/celebrate/sv-martin-izpovednik-papa-rimski-news_739064.html", "text": "  Заедно със свети Максим Изповедник римският папа свети Мартин (649–653 г.) защитавал истинското църковно учение от лъжеучението на монотелититеРечник. Еретиците били покровителствани и от император Констанс (641–668 г.), който споделял техните убеждения. Папа Мартин свикал в Рим поместен събор, на който ереста била осъдена, а еретиците - предадени на анатема.     Като узнал това, императорът обвинил папа Мартин в държавно престъпление, в предателство. По заповед на Констанс двамата защитници на православното учение, Максим Изповедник и папа Мартин, били насила закарани в Цариград, където били изтезавани и съдени като политически престъпници (553 г.). Положени били много усилия да се съгласят с учението на еретиците. И двамата обаче останали твърди в православните си убеждения и не престанали да изобличават лъжеучението на монотелитите.   След като претърпял много оскърбления и лишения, папа Мартин бил изпратен на заточение в Херсон Таврически (Крим), където след две години починал, като до края на живота си останал непоколебим изповедник на православното учение. © Жития на светиите. Синодално издателство, София, 1991 година, под редакцията на Партений, епископ Левкийски и архимандрит д-р Атанасий (Бончев).   ", "date": "2019.04.14", "title": "Св. Мартин Изповедник, папа Римски"}
{"url": "https://www.actualno.com/society/gledat-otnovo-deloto-sreshtu-desislava-ivancheva-news_739429.html", "text": "  Спецсъдът ще изслуша днес пледоариите по делото „Иванчева“. На предишното заседание държавното обвинение се възползва от възможността да ги отложи, припомня Дарик.     В същото време прокуратурата поиска отвод на съдията Иво Хинов с мотивите, че не изпълнява исканията им, а именно да назначи повторна графологична експертиза на тефтерчето на отстранения кмет на район „Младост“ Десислава Иванчева, както и да позволи да се разпитат още свидетели по делото.   Адвокатите на подсъдимите се обявиха категорично срещу искането на държавното обвинение и подчертаха, че те нямат основание да искат това. След едноминутно съвещание, съдия Хинов отказа да си даде отвод. Това успокои подсъдимите, които след заседанието казаха, че Хинов не е предубеден и може би е от малкото останали честни и независими съдии. И двете жени заявиха, че очакват съдът да ги обяви за невинни, защото доказателствата на обвинението са рухнали и вече хората са наясно, че те са били набедени.\r\nВ неделя ще бъдат изслушани пледоариите, след което в рамките на ден-два съдът ще излезе с присъда. Така процесът срещу Иванчева, нейната заместничка Биляна Петрова и бившия кмет на район „Младост“ Петко Дюлгеров отне на правораздавателната ни система почти една година от 18 април 2018-та година, когато Иванчева и Петрова бяха хванати с белязани пари пред спортното министерство в София.  ", "date": "2019.04.14", "title": "Гледат отново делото срещу Десислава Иванчева"}
{"url": "https://www.actualno.com/society/pochina-kompozitoryt-valentin-penzov-news_739534.html", "text": "  Почина композиторът Валентин Пензов. Тъжната новина съобщи светският хроникьор Иван Тенев, цитиран от Нова телевизия.     \"Днес ни напусна добрият приятел и талантлив композитор Валентин Пензов! Смирено на господа да се помолим! Господи помилуй! Вечна и блажена памет! Разотиваме сe. Песните остават, Валка\".   Валентин Пензов бе и един от основателите на известния фестивал \"Пирин фолк\".\r\nРоден e на 1 септември 1953 в Сандански. Има зад гърба си 20-годишна активна творческа дейност и десетки шлагери. Първите си песни записва през 1977 г. в БНР, а през 80-те представя свои песни на Младежкия конкурс за забавна песен – награда на в-к “Народна младеж\" с група Импулс - 1984 и радиоконкурса Пролет. През 1984 LZ печели наградата на публиката на Шлагерфестивал в Дрезден с песента му “Frieden\".  Истинска популярност Пензов добива през 90-те, когато е сред основателите на фестивала “Пирин фолк\" и лансира няколко от известните фолкпевци (Сашка Васева, Илия Луков). Композира голяма част от песните на Силвия Кацарова, включени в първия ѝ самостоятелен албум “Без пари\", както и шлагери за Маргарита Хранова (“Молитва\", “Обичай ме\"), Силвия Кацарова и Васил Найденов (“Моля се\"), Георги Христов (“Мило либе\" – песен на годината в класацията на БНР за 1996), Петя Буюклиева (“Вина\", “На Ванга\"), Нели Рангелова (“Съмнения\", “Въпрос в очите\"), Васил Найденов (“В края на века\"), дует Ритон (“Трябва ли\", “Ех, живот\"), Кристина Димитрова и Орлин Горанов (“Милион и едно\").\r\nСветла му памет!", "date": "2019.04.14", "title": "Почина композиторът Валентин Пензов"}
{"url": "https://www.actualno.com/europe/papa-francisk-prizova-kym-smirenie-na-palmova-nedelja-news_739526.html", "text": "  Хиляди католици се събраха на площад „Свети Петър“ във Ватикана, за да отпразнуват Палмовата неделя, с която се поставя началото на Страстната седмица, съобщиха световните агенции, цитирани от БГНЕС.     Призивът „Осанна!“ огласяше процесията от кардинали, свещеници и обикновени вярващи, които си проправяха път през площада. След кратък прочит на Евангелието, папа Франциск припомни на събралите се тържественото влизане на Исус Христос в Ерусалим и как той е проправил пътя към смирението, победило „триумфализма и лицемерието“.   В навечерието на Страстната седмица Светият отец заяви: “Исус ни показа как да се изправим пред трудните моменти и да се преборим с най-коварните изкушения като запазим в сърцата си мира и се уповаваме в Бог, който носи милост и живот“.\r\nГлавата на Римо-католическата църква отбеляза, че „с влизането си в Ерусалим, Исус ни е показал пътя към смирението, което винаги побеждава“. „Триумфализмът се опитва да постигне целите си като винаги избира най-прекия и лесен път – чрез фалшиви обещания и заблуди. Той се храни и процъфтява от думи, които не са изковани на кръста. Христос се опълчи със своята страст“, категоричен беше Франциск.  В края на почти двучасовата служба Светят отец призова събралото се множество от вярващи да се помолят за мир в Светите земи и в Близкия изток.", "date": "2019.04.14", "title": "Папа Франциск призова към смирение на Палмова неделя"}
{"url": "https://www.actualno.com/society/strelba-pred-noshten-klub-v-avstralija-news_739435.html", "text": "  Един човек загина, а няколко бяха ранени, след като беше открит огън от движещо се превозно средство пред дискотека в Мелбърн. Убитият е охранител, ранени са още негови колеги, като двама са в критично състояние.     Стрелбата не е свързана с терористични подбуди. Полицията разследва възможна връзка с банда с мотори. Масовите убийства са рядкост в Австралия, където има строги закони за оръжията след убийството на 35 души през 1996 г. в Тасмания.   ", "date": "2019.04.14", "title": "Стрелба пред нощен клуб в Австралия"}
