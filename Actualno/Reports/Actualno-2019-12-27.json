{"url": "https://www.actualno.com/balkani/cherna-gora-arestuva-prosrybski-deputati-sled-boj-v-parlamenta-video-news_1419141.html", "text": "      Опозиционни лидери в Черна гора бяха арестувани след драматична нощ в парламента, когато техните депутати яростно протестираха срещу приемането на противоречивия закон за свободата на вероизповеданията, предава AFP.      По време на напрегнатите парламентарни дебати опозиционните депутати от просръбската партия \"Демократичен фронт\" заплашили, че ще създадат безпорядък, ако религиозният закон бъде приет.\r\nКогато предложените от тях изменения били отхвърлени, членовете на опозицията се опитали да унищожат микрофони и да нападнат други политици. След боя обаче законът е приет.\r\nОбщо 22 души, включително 17 депутати, са задържани и изведени от събранието, съобщи полицията в заявление.    Съгласно закона религиозните общности в малката балканска страна ще трябва да докажат собствеността си от преди 1918 г., когато предимно православната християнска Черна гора се присъедини към Кралството на сърбите, хърватите и словенците, предшественика на вече несъществуващата Югославия.\r\nПросръбският Демократичен фронт и други критици на законодателството твърдят, че става въпрос за опит за популяризиране на малката Черногорска православна църква, която не е призната от други големи църкви, за сметка на Сръбската православна църква, доминиращата църква в 620-хилядната страна.    Те обвиняват  прозападния президент на Черна гора Мило Джуканович и неговата управляваща Демократическа партия на социалистите в корупция, връзки с организираната престъпност и стремеж да отдалечат страната от влиянието на Сърбия.\r\nПървоначално полицията е задържала всичките 18 просръбски депутати, но по-късно е освободила 15. Сред тримата, които остават в ареста, за да им бъдат повдигнати обвинения, е лидерът на Демократичния фронт Андрия Мандич.\r\n\"Казахме, че сме готови да умрем за нашата църква\", каза Мандич пред репортери след скандала.  Стотици привърженици на опозицията и духовенство излязоха на улиците в Подгорица в четвъртък, за да се съберат срещу закона. Пътищата в северната част на страната също бяха блокирани с часове.   Сръбската православна църква има около 12 млн. последователи, главно в Сърбия, Босна и Черна гора. Притежава 66 манастира в Черна гора, повечето от тях са от Средновековието, както и десетки църкви и други недвижими имоти. Сръбският патриарх Ириней, глава на църквата, помоли черногорските власти да прекратят онова, което той нарече \"брутален терор\".\r\n\"Негово Светейшество изисква незабавно освобождаване на политически представители на сръбския православен народ в Черна гора\", се казва в изявлението му.   Президентът на Сърбия Александър Вучич заяви, че Белград ще се стреми да облекчи напрежението чрез дипломатически средства.\r\n\"Ще помогнем на нашите хора (в Черна гора), но няма да разрушим мостове със съседите си\", каза Вучич.\r\nЦърквата подозира черногорските власти в план за изземане на активите ѝ, а правителството категорично отрича да има подобни намерения.\r\nДжуканович обвини църквата в насърчаването на просръбската политика с цел подкопаване на черногорската държавност.\r\nЧерна гора се отдели мирно от бившия си федерален партньор през 2006 г. Сега е член на НАТО и, подобно на Сърбия, кандидат за членство в Европейския съюз. ", "date": "2019.12.27", "title": "Черна гора арестува просръбски депутати след бой в парламента (ВИДЕО)"}
{"url": "https://www.actualno.com/analysis/v-iran-ne-predstoi-nishto-dobro-news_1418959.html", "text": "             \"От една криза преминаваме в следващата, без да настъпват подобрения\". Бившият депутат Газем Шоле Сади не пести критиките: \"Политическата система е в задънена улица. Демократичните сили вече не са в състояние да вземат необходимите решения и да ни изведат от кризата\". Подобно на мнозина други, и Сади е разочарован от т.нар. \"реформи\" и от \"умерените\", които спечелиха парламентарните избори през 2016-а. \"Те ни показаха, че нямат какво да кажат. Възлови решения като повишаването на цените на бензина бяха взети без тях. А те дори нямаха смелостта да се противопоставят на това спорно решение.\" Изводът на бившия депутат: \"Духовният водач продължава да управлява сам тази страна\".    Американската стратегия на \"максимален натиск\", изострените санкции на САЩ само укрепиха позициите на иранския духовен и политически водач Аятолах Али Хаменей. Той и водената от него мощна Революционна гвардия държат повече от всякога на засилването на съпротивителните способности на Иран срещу САЩ. И не допускат да им се опонира. През май 2018-а САЩ едностранно излязоха от ядреното споразумение с Иран и сега с \"максимален натиск\" искат да накарат Иран да подпише ново, всеобхватно споразумение. То би трябвало да включва и иранската регионална политика, и ракетната програма на страната.  Действително - ислямската република се намира в най-тежката криза за 40-годишната си история. Но отстъпки не се очертават. Под натиска на санкциите духовният водач отхвърля каквито и да било преговори със САЩ, вместо това създаде съвет, който да развива и прилага политиката на \"максимален отпор\" срещу САЩ. Противник на Хаменей във Вашингтон е Службата за контрол на чуждестранните състояния към Министерството на външните работи, която отговаря и за санкциите срещу Иран. Именно тази служба наложи максимално строги санкции спрямо Иран, от които особено засегната е нефтената индустрия - основният източник на приходи за страната.\r\nВ отговор Иран започна от май насам постепенно да излиза от ядреното споразумение. Освен това Техеран заплаши, че ще блокира Ормузкият проток, през който се транспортира една трета от изнасяния нефт. \"Или всички ще могат да продават нефта си, или никой\", заяви иранският президент Хасан Рохани. През лятото напрежението ескалира - след серията атаки срещу нефтени танкери (по отношение на които Иран отрича каквото и да било участие) и обстрела на един американски дрон се стигна на ръба на война.        Междувременно положението в Иран става все по-тежко. Създаденият от духовния водач Национален съвет за съпротива - който е противоконституционен, както посочва юристът Газем Шоле Сади, има за задача да провежда твърда политика на икономии и да намали субсидиите - парите не достигат. Заради американските санкции нефтеният износ на Иран се е свил с над 80 процента.\r\nПоради това в средата на ноември Съветът реши да въведе дажби за бензина и същевременно да увеличи цените на силно субсидираното гориво. Поскъпването неизбежно се отрази на хората със средни и ниски доходи, а и по линия на ефекта на доминото ръстът в цените на бензина доведе до увеличение на цените на следващи стоки и услуги. Очевидно бе, че поскъпването на цените на горивата ще предизвика протести, които силите за сигурност бяха готови брутално да потушат. Яснота по въпроса колко в крайна сметка са жертвите, няма. В последния доклад на Амнести Интернешънъл се говори за 304 загинали при вълненията.\r\nПравозащитникът Реза Кандан не храни никакъв оптимизъм за бъдещето: \"Никой не иска да поеме отговорността и никой няма решение. Въпрос на време е хората да излязат отново на улицата. Това, което ни чака, е време на терор и насилие\". Във връзка с парламентарните избори през март бившият депутат Газем Шоле Сади прогнозира, че избирателната активност ще е ниска - хората са твърде разочаровани от Рохани и от политиците-реформатори. От това печелят консерваторите и хардлайнерите, които могат да разчитат на твърд електорат. Но Сади казва също следното: \"Все едно е кой ще спечели изборите - накрая така и така само един човек взима решенията за всичко\".\r\n80-годишният аятолах Али Хаменей е болен и краят на управлението му се вижда. Но какво ли ще се случи със страната оттам-нататък? Сигурно е само, че консерваторите ще бъдат в още по-добра изходна позиция спрямо умерените в борбата за наследник на аятолаха.   ", "date": "2019.12.27", "title": "В Иран не предстои нищо добро"}
{"url": "https://www.actualno.com/asia/nameriha-chernite-kutii-na-padnalija-samolet-v-kazahstan-news_1419113.html", "text": "      Черните кутии на казахстанския самолет, който по-рано днес катастрофира малко след като излетя от Алмати за казахстанската столица Нурсултан, са намерени и са изпратени за анализ, предаде DPA, като се позова на казахстанската информационна агенция Казинформ.      Властите съобщиха, че експерти се опитват да установят дали трагедията е причинена от техническа неизправност, или от човешка грешка.   Самолетът на авиокомпания \"Бек еър\" мина през бетонна стена, а после се вряза в двуетажна жилищна сграда малко след излитането. В машината е имало 93 пътници и петима души екипаж, сред които и четирима чужденци. - двама украинци, един китаец и един киргизстанец.\r\nСпоред най-новите данни на заместник-министъра на здравеопазването Камалзан Надиров, цитиран от Казинформ, жертвите на катастрофата са 12. Ранените са 67, като от тях 47 остават в болница. Сред тях има 9 деца. Осем от ранените са в изключително тежко състояние.  Четиримата чужденци, намирали се в самолета, са оцелели. По-рано от МВнР съобщиха, че .\r\nСградата, в която се е ударила машината, е била в строеж и в нея не е имало хора в момента на сблъсъка. ", "date": "2019.12.27", "title": "Намериха черните кутии на падналия самолет в Казахстан"}
{"url": "https://www.actualno.com/smolyan/8-godishno-dete-padna-ot-lift-v-pamporovo-news_1419095.html", "text": "      8-годишно момиче от Ямбол е паднало от лифта в курорта Пампорово от около 6 метра височина днес.      Инцидентът е станал около обяд в началото лифтова станция „Студенец“. Детето се изхлузило от седалката още в самото начало, когато лифтът тръгнал. Туристи веднага подали сигнал на за инцидента на  спешния телефон 112. На местопроизшествието веднага пристигнал екип на Планинската спасителна служба в курортния комплекс. Първият оглед показал, че момичето няма външни наранявания. Закарали го в МБАЛ „Д-р Братан Шукеров“ - Смолян, където скенер глава, гърди и корем показал, че няма вътрешни поражения и е изписано.\r\nМомичето е било в курорта с организирана група ученици, вероятно на зимен лагер. ", "date": "2019.12.27", "title": "8-годишно дете падна от лифт в Пампорово"}
{"url": "https://www.actualno.com/curious/dneven-horoskop-za-28-dekemvri-news_1418869.html", "text": "       Овен       Тази събота не прекалявайте със забавленията. Въпреки почивния ден е добре да бъдете по-сериозни от обикновено. Телец Този ден рискувате да се отнесете неразумно към парите. Помислете дали действително това, което искате да купите ви е нужно.   Близнаци Днес не се оставяйте да бъдете убедени или заблудени лесно. Щом интуицията ви подсказва, че сте прави - най-вероятно е така. Рак     Тази събота ще имате много варианти за разпускане. Спрете се на един от тях от сутринта, за да не загубите деня си в лутане. Лъв    Тази събота не се изкушавайте да работите. Посветете деня на семейството си. Не бягайте от решаването на важен въпрос. Дева Тази събота не искайте прекалено много от другите. Никой не е длъжен да ви забавлява. Потърсете интересното у себе си.   Везни Тази събота не се затваряйте в себе си. Ако някой ви дразни излезте на дълга разходка, но не предизвиквайте спор или скандал.    Скорпион Тази събота ще трябва да признаете своя грешка. Ако упорствате рискувате да загубите голяма част от авторитета си. Стрелец Тази събота не бъдете прекалено взискателни. Приемете нещата такива, каквито са. Все пак само с това разполагате в момента. Козирог    Тази събота не крийте, ако нещо не ви харесва. Все пак бъдете дипломатични и запазете достойнството на другите. Водолей Тази събота хванете първата дейност, която ви попадне. В противен може да пропилеете деня си. Обадете се на приятел. Риби Тази събота се оставете на течението. Ако нямате свои идеи как да прекарате деня не пречете на другите да ви изненадат. ", "date": "2019.12.27", "title": "Дневен хороскоп за 28 декември "}
{"url": "https://www.actualno.com/asia/turcija-shte-porycha-oshte-s-400-sigurni-sa-v-rusija-news_1419094.html", "text": "      Турция най-вероятно ще се съгласи с Русия да закупи още една партида от зенитно-ракетния комплекс С-400 \"Триумф\". Това съобщи за \"Русия-24\" руският вицепремиер Юрий Борисов.      По негови думи Русия заема \"стабилно второ място\" по отношение на продажбите на оръжия. Той допълни, че страната му има дългосрочни поръчки за военна техника на стойност 55 млрд. долара.\r\n\"Най-вероятно те (Турция - б.р.) ще упражнят своя избор и ще продължат да работят с нас. На това се надяваме. Турция избра този комплекс (С-400), защото той е най-добрият в света по своите характеристики. Като цяло руските системи за противовъздушна отбрана превъзхождат всички световни конкуренти\", коментира Борисов.\r\nПо-рано този месец руски високопоставен служител разкри, че Москва и Анкара подготвят нова сделка за въоръжение за 2020 г., която ще включва доставка на още ракетни системи С-400.   ", "date": "2019.12.27", "title": "Турция ще поръча още С-400, сигурни са в Русия"}
{"url": "https://www.actualno.com/healthy/novorodeno-bebe-pochina-v-bolnicata-vyv-vidin-news_1419118.html", "text": "       във видинската болница на Коледа, съобщи Нова телевизия. Младите родители за трагедията. Цвете Петрова ражда здраво момиченце на 26 декември. Часове по-късно й съобщават, че бебето е починало.      „Моето дете се роди здраво, усмихнато и плачеше. Никой не може да ме убеди, че не е така“, сподели майката на починалото дете.   24 часа, след като майката постъпва в болницата, момченцето се ражда нормално.\r\n„Те не предприеха нищо. От 10.00 ч. сутринта до 19.00 ч. не направиха нищо. Съответно аз оставам в болницата, лекарката си тръгва, трябва да постъпи новата. Казва се д-р Атанасова. Видях я чак на следващия ден“, разказа Цвете Петрова.  През това време родилката е с болки. Жената молела да предизвикат раждане. Това обаче станало чак на другия ден.\r\n„Показаха ми го, беше увито, плачеше и беше розово. Дете като всяко друго, дори ми казаха, че прилича на мен“, разказа бащата Павел Петров.\r\n„Нямаше никакви признаци, че може да почине. 16 часа след раждането ми казаха, че е станало най-страшното”, каза още майката на детенцето.       Единственото обяснение, което лекарите са дали, е, че .\r\n„Грешката е при лекарите, защото не са му обърнали внимание. Никой не го и интубирал”, смята Цвете Петрова.\r\nСпоред родителите не е имало дежурен лекар в отделението по празниците.\r\n„Искам екипът в болницата да си понесе последствията. Не може едно детенце да си отиде и те да кажат, че такива неща се случват“, категорична е майката на детето.\r\nНа бебето ще бъде направена аутопсия, за да се установи причината за смъртта му. Лекарите отказаха коментар, а полицията води разследване по случая.      В началото на годината в същата болница имаше друг случай на починало бебе. Преди седмица един от лекарите там е осъден заради неправилно провеждане на раждане. ", "date": "2019.12.27", "title": "Новородено бебе почина в болницата във Видин"}
{"url": "https://www.actualno.com/asia/kamion-s-nelegalni-migranti-se-obyrna-v-turcija-news_1419123.html", "text": "      Най-малко 32 души са ранени при на камион с нелегални мигранти в Северозападна Турция, предаде Анадолската информационна агенция.      Камионът се е преобрънал в района на Езине в окръг Чанаккале вчера, докато е превозвал 50 нелегални мигранти.   Ранените са били насочени към болници за лечение, като седем от тях са получили сериозни наранявания.\r\nСпешна помощ и жандармерията веднага са пристигнали на място.  Мигрантите, които са избягали от инцидента невредими, са прехвърлени в сградата на местната жандармерия.\r\nШофьорът на камиона, идентифициран само с инициалите на Г.А., е арестуван за трафик на хора. ", "date": "2019.12.27", "title": "Камион с нелегални мигранти се обърна в Турция"}
{"url": "https://www.actualno.com/sciencelogy/fon-der-lajen-ne-iska-huawei-v-5g-mrejite-v-evropa-news_1419128.html", "text": "      Председателят на Европейската комисия Урсула фон дер Лайен изрази тревога заради участието на китайския телекомуникационен гигант Huawei в разширяването на мобилната 5G мрежа в Европа, съобщава AFP.      Според нея има опасност Пекин да извършва шпионаж, тъй като компанията е твърде близо до китайската столица и по закон може да бъде задължена да разкрива данни на китайските разузнавателни служби.   Ако има риск данните на гражданите или на компаниите да бъдат използвани, тогава не можем да приемем това в Европа, категорична бе Фон дер Лайен.\r\nСледващото поколение супербърза 5G мрежа е \"ключова технология\" за бъдещето, заяви тя и допълни, че Европейската комисия се готви да предложи общи за цяла Европа стандарти за сигурността на данните.  Един от тези стандарти трябва да задължава компаниите, които ни доставят тези особено чувствителни технологии, да са независими и да не може да бъдат принуждавани от техните правителства да предават данни, заяви председателят на ЕК.\r\nПрезидентът на САЩ Доналд Тръмп вече нареди на американските фирми да преустановят бизнеса си с лидера на пазара Huawei и призова съюзниците да последват примера му.   Австралия, Япония и Нова Зеландия също са предприели стъпки, за да ограничат участието на фирмата в своите 5G мрежи.    До момента Германия се съпротивлява на натиска да изключи Huawei да доставя технологии за своята 5G инфраструктура. Канцлерът Ангела Меркел неведнъж е казвала, че страната ще настоява за строги изисквания за сигурност, без обаче да налага забрани на отделните компании.\r\nОт своя страна Huawei категорично отрича обвиненията в шпионаж. ", "date": "2019.12.27", "title": "Фон дер Лайен не иска Huawei в 5G мрежите в Европа"}
{"url": "https://www.actualno.com/climate/klimatichnite-promeni-sa-prichinili-15-bedstvija-za-nad-miliard-dolara-prez-2019-g-news_1418986.html", "text": "      Най-малко 15 природни бедствия са били свързани с през тази година  и са нанесли щети за над 1 милиард долара. 7 от тях струват най-малко 10 милиарда долара. Това съобщи британската благотворителна организация „Кристиан Ейд“, цитирана от БГНЕС.      Тази година е втората най-гореща година в историята и всяко от бедствията в доклада има връзка с изменението на климата, твърдят от организацията. \"Екстремното време, подхранвано от изменението на климата, е ударило всяко кътче на земното кълбо през 2019 г. От Южна Африка до Северна Америка и от Австралия и Азия до Европа - наводнения, бури и пожари, донесли хаос и разрушения\", се казва в съобщението.   Съставяйки доклада си по официални данни, оценки на неправителствени организации и органи за подпомагане, научни проучвания и медийни доклади, британската благотворителна организация заяви, че бедствията изселват милиони и причиняват масова смърт.\r\nСедем от бедствията са нанесли щети за над 10 милиарда долара (9 милиарда евро). Сред тях са наводненията, опустошили Северна Индия, тайфуна „Лекима“ в Китай, урагана „Дориан“ в САЩ, наводненията в Китай, наводненията в средните и южните американски щати, тайфуна „Хагибис“ в Япония и калифорнийските пожари - най-скъпата трагедия на стойност 25 милиарда долара. „Тези цифри вероятно са снижени, тъй като често показват само застрахователни загуби и не винаги отчитат други финансови разходи, като загуба на производителност и непокрити загуби“, се казва още в анализа.  Организацията заявява, че преобладаващото мнозинство от смъртните случаи са причинени само от две събития в Индия и Южна Африка, като нарече това \"отражение на факта, че най-бедните хора в света плащат най-високата цена за последиците от климатичните изменения\".\r\n\"За разлика от тях, финансовите разходи пък са най-големи в по-богатите страни: Япония и САЩ претърпяха три от четирите най-скъпи събития\".   Емисиите на парникови газове отново са се увеличили през 2019 г., след като постигнаха рекорд през 2018 г., тъй като екстремните метеорологични събития вследствие на удариха сякаш навсякъде тази година. Те включват циклона „Айдай“ в Мозамбик, тайфуна „Хагибис“ в Япония, смъртоносната, рекордна гореща вълна в голяма част от Европа, пожарите в Калифорния и Източна Австралия и наводнения във Венеция.    Заплахата, породена от , стана толкова остра през 2019 г., че Индонезия, една от най-бързо развиващите се икономики на Земята, реши да премести столицата си там, където няма да потъне.\r\n\"Ако не се предприемат спешни действия за намаляване на вредните емисии, глобалните температури ще се повишат поне още с 0,5°C през следващите 20 години и още с 2-3°C до края на века\", заявяват още от „Кристиан Ейд“.\r\n\"Времето в света ще продължи да става все по-екстремно и хората по целия свят ще продължат да плащат цената. Предстоящото предизвикателство е да се сведе до минимум въздействието чрез дълбоко и бързо намаляване на емисиите\", категорични са от организацията. ", "date": "2019.12.27", "title": "Климатичните промени са причинили 15 бедствия за над милиард долара през 2019 г."}
{"url": "https://www.actualno.com/europe/rpc-prekysva-vryzka-s-aleksandrijskija-patriarh-zaradi-ukrajna-news_1419129.html", "text": "      Руската православна църква (РПЦ) заяви, че е прекъснала връзки с , след като призна новата независима православна църква на Украйна.      Светият синод на РПЦ реши на заседание, че е \"невъзможно\" да се споменава името на Теодор II в молитви и литургични процедури, се казва на сайта на православната църква.   Този ход дойде, след като през януари патриарх Вартоломей, най-висшата православна власт, представи официален указ, потвърждаващ на нейния водач, финализирайки историческа раздяла с Руската православна църква. Москва в отговор прекъсна връзките с патриаршията в Истанбул. Декретът отвори пътя на православната църква на Украйна да бъде призната от други клонове на православието и други църкви.\r\nАлександрийският патриарх призна  украинската църква по време на служба в Египет през ноември тази година, съобщи московската църква. В изявлението се казва, че църквата изпитва „дълбока скръб“ поради действията на Теодор, казвайки, че се е съюзил с „схизматици“.  При бившия президент Петро Порошенко Украйна настояваше за създаване на национална църква и по този начин да скъса вековните връзки с руското духовенство. Киевските власти заявиха, че тази стъпка е от съществено значение за справяне с руското вмешателство. Този ход настъпи на фона на нарастващото напрежение между Москва и Киев. Въпросът също изигра ключова роля в президентските избори в Украйна през март, като Порошенко направи независимостта от Руската православна църква ключов въпрос, когато планираше кандидатура за преизбиране. Гласоподавателите обаче решиха друго. ", "date": "2019.12.27", "title": "РПЦ прекъсва връзка с Александрийския патриарх заради Украйна "}
{"url": "https://www.actualno.com/europe/milosh-zeman-osydi-naglostta-na-rusija-news_1419114.html", "text": "       в петък осъди \"наглостта\" на Русия заради протеста срещу решението на Прага да превърне годишнината от г. в тогавашна Чехословакия във възпоменателен ден.      Изказването на Земан е изненадващо, тъй като ветеранът-левичар е известен с проруски възгледи.\r\nЧешките депутати приеха законопроект по-рано този месец, за да определят 21 август като „ на инвазията и последващата окупация от армиите на Варшавския договор“.   Земан подписа законопроекта като закон на 13 декември.   Пет дни по-късно руското външно министерство изрази \"голямо разочарование\" от закона, като добави, че \"едва ли ще допринесе за успешното двустранно сътрудничество\". Според Москва законът противоречи на двустранно споразумение за сътрудничество от 1993 г., което   „заявява желание да се очертае линия под тоталитарното минало, свързана с неприемливо използване на сила срещу Чехословакия през 1968 г.“\r\nВ интервю, публикувано на уебсайта му, Земан каза в петък, че коментарът на Москва е \"абсолютна наглост\".    \"Преди време приех поканата на президента (Владимир) Путин за 75-годишнината от победата във Втората световна война. Сега обмислям дали да отида\", заяви Земан, който в миналото е присъствал на военни паради в Москва.\r\n\"Но мога да отида и да кажа на руснаците - ами ако обърнете страницата и спрете да си спомняте за тази годишнина?\"\r\nИнвазията през 1968 г. се случи, тъй като бившата Чехословакия - управлявана от комунисти, ръководени от Москва от 1948 г., започна по-либерален период, известен като \"Пражката пролет\".   Движението беше смазано от Москва, която разположи свои войски в страната през следващите две десетилетия, докато комунизмът не беше свален през 1989 година.\r\nЧетири години по-късно Чехословакия мирно се раздели на Чехия и Словакия.   Земан се присъединява към Комунистическата партия на Чехословакия през 1968 г. и е изгонен две години по-късно заради неодобрението си към съветската окупация.\r\nПрез последните няколко месеца Прага и Москва  си разменяха остри думи , след като Прага реши да премахне статуята на съветския маршал Иван Конев, възприет като герой от Втората световна война от Москва.\r\nДруг разрив беше причинен от друго решение на Прага за изграждане на мемориал на т. нар. армия на Власов, която помогна за освобождаването на Прага през май 1945 г.. В Москва не го долюбват, тъй като след Ленинградската битка попада в плен на нацистите и по това време организира съпротивително движение срещу Сталинска Русия. През 1945 г. къса отношенията си с Третия райх и участва в Пражкото въстание. Заловен от руснаците, Власов е обесен в началото на август 1946 г. ", "date": "2019.12.27", "title": "Милош Земан осъди \"наглостта\" на Русия "}
{"url": "https://www.actualno.com/balkani/gyrcija-hvana-migranti-v-bylgarski-hladilen-kamion-news_1419135.html", "text": "      Гръцката полиция откри шестима мигранти в български хладилен камион, съобщава БНР.      Те влезли в него без знанието на шофьора, който е задържан от полицията и се разпитва. Шофьорът е българин и притежава изрядни документи за трансфера.   Мигрантите твърдят, че не познават шофьора, а са платили на техен сънародник, който незабелязано ги затворил в камиона.\r\nБългарският шофьор е задържан в полицията в град Лариса до изясняване на случая.   ", "date": "2019.12.27", "title": "Гърция хвана мигранти в български хладилен камион"}
{"url": "https://www.actualno.com/balkani/gyrcija-modernizira-svoite-f-16-s-pomosht-ot-sasht-news_1419137.html", "text": "      Гърция незабавно започва мащабна модернизация на своите изтребители F-16, съобщи гръцкият министър на отбраната Никос Панайотопулос, цитиран от атинския вестник To Vima.      Новата версия ще включва активен радиолокатор с електронно сканиране, нов компютър и набор от средства за радиоелектронна борба, автоматизирана система за избягване на сблъсък в земята и различни подобрения на пилотската кабина.   Обявяването на сделката е направено в Белия дом по време на среща на бившия премиер на Гърция Алексис Ципрас и президентът на САЩ Доналд Тръмп.\r\nОчаква се подобренията да бъдат извършени до 2027 г.   ", "date": "2019.12.27", "title": "Гърция модернизира своите F-16 с помощ от САЩ"}
{"url": "https://www.actualno.com/society/novinite-naj-vajnoto-za-denja-27-dekemvri-news_1419108.html", "text": "      На Стефановден екипът на ви представя основните акценти в новинарския поток.       Безспорно сагата \"Апартаментгейт\" се превърна в скандала на годината – защото тя показа болезнено ясно всички недъзи на обществото и държавата ни. Показа, че когато си някой, минаваш по-различно и добре за теб от гледна точка на справедливостта и закона, който се оказва безсилен. Показа, че обществото няма достатъчно сила да реагира. Показа, че политиците ни дори и в тази сфера не се целят толкова високо – точно както и в сферата \"държавност\".   Ако се беше свършило само с апартамента на Цветанов, добре. Но се оказа, че като него са още много – със сделки извън всякакъв пазарен разум и дори под данъчна оценка в някои случаи, което подсили обществените подозрения и настроения, че говорим за измами. Министрите направиха отчет за постигнатите резултати по време на последното за годината правителствено заседание, предаде БГНЕС. Външният министър Екатерина Захариева отчете, че успех за България е новият ресор на Мария Габриел в Европейската комисия, както и избирането на Кристалина Георгиева за шеф на Международния валутен фонд. \"130 000 българи са получили статут на уседналост във Великобритания, което е 90% от пребиваващите, съобщи Захариева в контекста на темата \"Brexit\".     Омбудсманът Диана Ковачева изпрати писмо до министъра на труда и социалната политика Деница Сачева и до управителя на НОИ Ивайло Иванов с препоръка да се потърси правен механизъм, който да направи възможно актуализирането на най-ниската пенсия за осигурителен стаж и възраст, така че тя да не е под линията на бедност. Бедственото положение в Перник ще бъде удължено с 30 дни, считано от 28 декември 2019 г. Това обяви кметът на Перник Станислав Владимиров след края на заседанието на кризисния щаб в града, цитиран от БНТ. През този период трябва да се подменят 68 км от водопреносната мрежа на града. Ремонтът е наложителен, за да се избегне разпространението на зарази. В Перник вече има регистрирани случаи на ешерихия коли в кв. \"Проучване\". РЗИ-Перник са взели проби от всички квартали, очаква се резултатите да покажат дали има проблем и на други места в града    37% от световното население очаква 2020 година да е по-добра от 2019 година. Един от всеки четирима е песимист. Това е основният извод от анкетата „В края на годината” на световната Асоциация „Галъп интернешънъл”, предаде БГНЕС. У нас общият оптимизъм за непосредственото бъдеще е по-висок спрямо предходни години. В последните няколко години може би донякъде укрепва и усещането за лично щастие, но остава много по-слабо. На фона на света, България е близо до средните стойности на оптимизъм, но когато става дума за лично щастие, продължаваме да сме в долната част на класацията. Затова и сме по-големи оптимисти от средния гражданин на Европейския съюз, но сме много по-нещастни. Турски съд осъди на затвор шестима журналисти от опозиционен вестник, обвинени във връзки с групата на Фетула Гюлен, която според правителството организира неуспешния преврат през 2016 г. Съдът в Истанбул осъди журналисти от ежедневника \"Сьозджю\", включително коментатора Емин Коласан и главния редактор Метин Йълмаз, на престой зад решетките, вариращ от 2 години и 1 месец до 3 години и половина по обвинения в тероризъм, заяви техният адвокат Селал Юлген пред AFP. Шефът на безкомпромисен френски синдикат в петък обеща да продължи стачката, която блокира транспорта в Париж през последните три седмици и е най-дълготрайната такава акция от 80-те години на миналия век. Стачката срещу пенсионните реформи, подкрепени от президента Еманюел Макрон, започна на 5 декември и постави отпечатъка си върху празненствата във Франция за Коледа и Нова година. Последиците от Brexit върху външната политика и политиката на сигурност в ЕС няма да бъдат толкова пагубни, колкото в други области на сътрудничество, заяви председателят на Еврокомисията Урсула фон дер Лайен в интервю за „Шпигел“. \"По-специално във външната политика и политиките за сигурност последиците от Brexit няма да бъдат толкова сериозни. За разлика от други области, британците бяха много сдържани в цялостната си политика за сигурност и блокираха известен напредък в рамките на ЕС\", каза Фон дер Лайен. Израелският премиер Бенямин Нетаняху обяви днес серия от мащабни планове, включително постигане на признаване от САЩ на суверенитета на Израел върху части от окупирания Западен бряг, след като успя да спечели вътрешните избори в дясната партия Ликуд, предаде германската агенция DPA. Ще се стремим да получим от САЩ признаване на нашия суверенитет върху долината на река Йордан и всички еврейски селища в Юдея и Самария, каза премиерът в реч по повод изборната победа пред възторжени привърженици. Председателката на Европейската комисия Урсула фон дер Лайен изрази \"сериозна загриженост\" дали след Brexit съюзът ще може да сключи търговска сделка с Великобритания в рамките на срока до края на 2020 г. Великобритания трябва да напусне Европейския съюз на 31 януари, но ще остане в преходен режим до края на следващата година, докато преговарящите обсъждат бъдещите търговски връзки.\r\n\"Много съм притеснена предвид малкото време, с което разполагаме\", каза Фон дер Лaйен пред френския вестник Les Echos. \"Не става въпрос само за договаряне на сделка за свободна търговия, но и за много други теми. Струва ми се, че и от двете страни трябва да се запитаме сериозно дали всички тези преговори са осъществими за толкова кратко време\", каза тя. \"Считам, че би било разумно да се преразгледат нещата в средата на годината, за да се види дали е необходимо удължаване\". ", "date": "2019.12.27", "title": "Новините: Най-важното за деня, 27 декември"}
{"url": "https://www.actualno.com/society/bylgarija-prez-2019-g-apartamentgejt-ii-chast-news_1416555.html", "text": "      Ако се беше свършило само с , добре. Но се оказа, че като него са още много – със сделки извън всякакъв пазарен разум и дори под данъчна оценка в някои случаи, което подсили обществените подозрения и настроения, че говорим за измами.       Другите герои По ред на номерата, първа след Цветан Цветанов в скандала изгърмя . , че като Цветанов е взела жилище 4 пъти по-евтино от обичайното и обясни, че всъщност действала на груб строеж. Само че документи, публикувани от АФК, и поставиха най-вече въпроса защо в нотариалния акт на имота липсват допълнителни плащания, както казваше Цачева. Съответно самата , че иска проверка, а , че жилището е също 4 пъти по-евтино от обичайното.\r\nСледващият в редицата се оказа бившият министър на културата и депутат от ГЕРБ . И там цената отиваше на 4 пъти по-евтино от обичайното. Рашидов обаче не се втурна да си чисти името чрез искане за проверки, а тръгна да се брани на принципа \"а вие защо биете негрите\" – всеки с влияние върху обществото да декларира всичко и с мерак да променя медийния закон, за да няма петнене на имидж.  Появи се и – зам.-спортният министър Ваня Колева. \"Понеже говорите за заместник-министъра на спорта, мога да кажа, че доколкото знам нейният съпруг е осми на световното по колоездене преди 20-30 години\", защити я Цветанов за доходите ѝ. След това със се наредиха зам.-енергийният министър Красимир Първанов , председателят на Комисията за регулиране на съобщенията (КРС) В еселин Божков , както и членът на ВСС, избран от ГЕРБ, Гергана Мутафова . , че купил апартамента си на груб строеж. Освен това той му е второ жилище от \"Артекс\", и затова цената е малко над 600 евро на квадрат. Нещата не спряха дотук – изплува и , но той и , че купил земя на цена, по-висока от пазарната, за да няма спекулации. Но , че строеж на сграда е правен от близка до Симеонов фирма, а земята е общинска и е продадена на \"СКАТ\" ООД, докато лидерът на НФСБ е председател на Общинския съвет в Бургас. После, собствеността е прехвърлена на \"СКАТ ТВ\" ООД, а тя предоставя на Източноевропейски строителен холдинг, представляван от Мартин Дяков, право на строеж за жилищна сграда върху парцела, като \"СКАТ ТВ\" запазва 38% от собствеността в бъдещия блок. И въпросът дали оценката на имота е правена под давление на Симеонов или не стана още по-актуален предвид противоречащи си негови твърдения през годините.    Коалиционният партньор на Симеонов – , също не закъсня да се представи в сагата. И тук нещата не изглеждаха много прости, както и много чисти – въпросът беше с и дали той не е обсебил квадрати, които са за общо ползване. А заради липсата на конкретни методически указания от КПКОНПИ за попълването на имуществената декларация като лице на публичен пост (бел. ред. - ), не стана ясно и каква точно е цената на апартамента, който е мезонет на два етажа. Съответно – !\r\nОт още – екоминистърът Нено Димов , главният архитект на София Здравко Здравков и зам.-кметът на София Ирина Савина . Всичките се оказаха с по-евтини апартаменти и имоти от логичната за пазара цена. При Савина беше фрапиращо - си е купила апартамент за 175 000 лева, обаче данъчната му оценка е ... 25 300 лева и сделката е регистрирана на тази сума. Проверка за укриване на данъци и пране на пари срещу Савина няма!\r\nНе останаха назад и хора като Борис - с поредица от съмнително изгодни за него сделки в затворения комплекс \"Дианабад Резидънс\" на ул. \"Пимен Зографски\" в кв. \"Дианабад\". И още – , който си вдигнал остъклена постройка на покрива на притежавана от него сграда, , замесен в покупко-продажби на имоти - купува евтино имоти от общинско дружество в ликвидация, в което работи майка му и продава на далеч по-високи цени. Премиерът Бойко Борисов каза по въпроса – . Последствията - Петков пак е районен кмет, като зам.-председател на СДС, а за разследване срещу него официална информация няма, може би с оправданието като давност. Голяма драма стана покрай министъра на туризма Николина Ангелкова . , който отдавна не я понася, насочи вниманието към нея. Първоначално, към ул. \"Бърдарица\" 2 в столичния квартал \"Овча купел\", какво пише в имотната ѝ декларация и какво е платено. Ангелкова призна, че и с декларираната цена за апартамента си, обаче всичко като данъци било платено на по-високата обявена цена. Последва - за това как Ангелкова купила определени имоти, има ли съответствие или несъответствие между пазарна цена и цена на придобиване, както и какъв е произходът на средствата за придобиването на тези имоти. Предвид множественото число на думичката \"имоти\", бързо се изясни, че се има предвид и . беше, че има имот там, но още не е дошло време да го декларира по закон. Появи се обаче още един имот – къща, за която , че е на родителите на съпруга ѝ, и отказа да говори повече публично по темата. Останаха обаче въпроси за въпросната къща, заради снимки, излезли преди години в агенция ПИК: 1. Има ли във въпросния имот морени? 2. Ако има, как са се озовали там? 3. Законно ли е да има такива природни образувания (\"недървопроизводителни\" по смисъла на Закона за горите) в частен имот? 4. Как законно може да бъдат сложени морени в частен имот - по смисъла на кой закон и/или наредба има процедура, каква точно е процедурата, плаща ли се някакво обезщетение за такова нещо? Отговор няма, интерес да се търси такъв от отговорните държавни органи – също.   За да не излезе, че само хора от властта са на прицел, прокуратурата се фокусира върху – с какви пари си е купил имот на бул. \"Дондуков\" в София. Колегата му също влезе в кюпа – заради вилата му и дали незаконно не я е декларирал. Неговото обяснение е, че когато е трябвало да подаде декларация за пръв път пред КПКОНПИ, вилата все още не била достроена. Не се размина и на – срещу нея тръгна проверка заради имоти на морето и по-точно къщи за гости. По тази тема обаче тепърва имаше по-голям скандал, с повече последствия – защото поне засега за проверката на Йончева не се чува нищо.\r\nСкандалът с марка \"къщи за гости\" беше с името на зам.-икономическия министър . По-точно - построил си къща за гости, но само за отбрани, а не както трябва да е по финансирания с евросредства проект – по Програмата за развитие на селските райони (ПРСР). Този скандал получи името , а в него влезе и кметът на Сандански Кирил Котев заради водопровод, прокаран до свързван с него хотел на име \"Перун\", както и до къщата на Манолев. Бързо-бързо още действащият тогава , че къщата на Манолев не е проверявана след като е заработила, защото къщи за гости се проверявали , не по желание на отговорните органи! Но този път скандалът прерасна в нещо повече – ще научите в какво, когато обърнем внимание на последствията! Последствия Далеч не такива, каквито мнозина считат, че трябваше да има – а именно, бързи разследвания и съд за укриване на данъци и евентуална търговия с влияние при всяка имотна сделка, направена на съмнително ниска цена с лице, което има някаква власт – депутат, министър, зам.-министър, зам.-кмет, роднина на човек на важен публичен пост.\r\nНай-зле се развиха нещата за Александър Манолев – той и беше , засягащо финансовите интереси на ЕС, съответно, . Само че, видно от обвинението, тук ставаше въпрос пряко за евросредства  т.е. нещо, за което ЕС директно щеше да се заинтересува. В другите изброени по-горе случаи не беше така и последствията засега са само имиджови, ако изобщо ги имаше - поне дотук, тъй като има някои действащи разследвания, но нито едно ново обвинение. Оставка даде и земеделският министър Румен Порожанов. Срещу него бяха подадени . Прокуратурата започна - дали е мамил като министър и като директор на Държавен фонд \"Земеделие\" и отговорен за ПРСР. Бързо се появи информация, че да декларира имоти на жена си, което е трябвало да стори, но според земеделското министерство преди да бъде публикувана, а Порожанов подал документ, в който вписал сделките на жена си - Веска.\r\nИначе, първа по хронологичен ред . Тя , а посочи, че се отказва от мястото на правосъден министър, защото . Това \"нещо\" явно не се оказа достатъчно Цачева да има съдбата на Манолев т.е. да бъде изправена пред съда.\r\nПоследва оставката на кумичката на Цветанов – . Зам.-енергийният министър също си отиде, преди да дойде ред и на самия , гарнирана с пресконференция в Народното събрание в стил \"тръгвам си, защото ме хванахте, не защото съм виновен\". Цветанов опита да остане в парламента като , но пресече тези мераци и .\r\nОставки подадоха още - заради имотна сделка на скандално ниска цена, както и депутатът от ГЕРБ и бивш енергиен министър - заради имотните последици от скандала \"Кумгейт\". \"Кумгейт\" избухна, защото излезе информация, че Добрев е помагал на определени свои роднини и приятели да заемат общински постове в Хасково и да реализират солидни обществени поръчки. Тези хора пък си купували евтини апартаменти в София, в една и съща кооперация в \"Манастирски ливади\". Два апартамента и три гаража са продадени на фирма \"Иконус – икономически консултации и услуги\", която е еднолична собственост на майката на Делян Добрев – Златка Стойкова Добрева. Цената вече е двойна, а въпросът е дали хем продавачите не правят 100% печалба, хем майката на Добрев не отчита фирмен разход. Прокуратурата и КПКОНПИ не са съобщили публично да са се заинтересували от отговора на този въпрос. Проверяващите Защо отговорните органи досега успяха да повдигнат само едно обвинение заради \"Апартаментгейт\", и то на човек, при който става дума за злоупотреба с евросредства? Отговорът може би се крие в прословутото: \" \". Така бившият вече шеф на КПКОНПИ Пламен Георгиев обясни как така , която само той ползва, а би трябвало да е обща част на етажната собственост.\r\nВсичко за терасата след кадри от дрон. Оказа се още, че , за която твърдеше, че е обща част на етажната собственост, и всъщност, за конкретния имот. Когато обаче излезе информацията за ипотеката, и обясни, че не се маха от КПКОНПИ, защото още нямало сигнал срещу него – такива обаче не закъсняха. Освен всичко друго на терасата се оказа, че има и , а Община \"Слатина\" поиска да бъдат премахнати. , а изключително скандално беше спрян от шефа на строителния контрол в Столичната община арх. Влади Калинов, който набързо После беше потвърдено и, че , а . Георгиев, обаче, доста дълго време след избухването на скандала продължи да е начело на КПКОНПИ. И причината беше в за избора и свалянето му – по закон, освен ако сам не поиска да си тръгне,  той можеше да бъде свален само с единодушно решение на останалите членове на КПКОНПИ, които обаче са избирани по негово предложение. Показателно е, че – 244 квадрата срещу \"само\" 186 кв.м на Георгиев, от което не последва нищо за Славчев (известен и като един от хората, занимавали се в миналото с покойния отдавна Косьо Самоковеца). Затова се наложи Бойко Борисов да посъветва Георгиев , докато го проверяват. И логично накрая . Тя беше , без Георгиев да бъде изслушан в пленарна зала, макар да дойде, и без официално да обясни пред депутатите защо си подава оставката. Георгиев поиска и това беше сторено набързо и от ВСС. Но в крайна сметка му беше измислена по-сладка служба от правителството – , нищо, че от отбира далеч по-малко, отколкото от квадратури на общи части за частно ползване. А виновникът за службата на Георгиев – Бойко Борисов , приключи темата с \" \", след като каза, че лично поставил ултиматум на Георгиев да си събори нещата по терасата – иначе кой знае дали щеше. За капак при избора на наследник на Георгиев беше решено – защото човекът още нямало да е заел поста, т.е. няма да е субект на изискването да бъде декларирано публично и проверено имуществото му. Е, наследник на Георгиев стана досегашният главен прокурор Сотир Цацаров !\r\nИ като стана въпрос за Цацаров, оказа се, че – вила в летовището \"Св. Константин\" над град Пещера. И там цената изглежда удивително изгодна – за Цацаров. Покрай тази история изплува и още една - как, , съпругата на председателя на Върховния касационен съд (ВКС) Лозан Панов, самият Цацаров преди време се уличил и то пред съда, че си купил овощна градина за 61 000 евро, но я изповядва за 1000 лева. , но по доста спорен начин – за сделка, правена преди изобщо да познава Лозан Панов и при право на строеж.\r\nОсвен Цацаров, следващият главен прокурор Иван Гешев също се появи в \"Апартаментгейт\" – не лично, а заради имотни сделки на и . Историята за тези сделки можете в обзора за избора на новия главен прокурор.\r\nНа този фон изпъкна и синът на ръководителя на Следствието Борислав Сарафов – Боби . Оказа се, че над половин милион лева за апартамент, ателие и гараж в луксозния комплекс \"Еделвайс\" в престижния столичен квартал \"Бояна\". , но в ревизията се оказа, че - защото са от 2019 година и срокът за деклариране още не е изтекъл. Какво ще стане след като изтече, само НАП евентуално знае!\r\nСъответно, стои си въпросът дали при такива съмнения за имотната честност на проверяващите можем да очакваме повече от гледна точка съд и присъда за \"Апартаментгейт\"? Защото например се оказа, че много от тях са продадени и препродадени, а след изтичането на задължителния по договор мониторингов период, бенефициентът по проекта или лицето, което се е възползвало от средствата, може да прави с имота си каквото поиска. Иначе казано, ако за 5 години от построяването на къщата за гости тя е функционирала като такава, а бенефициентите са си изпълнявали бизнесплана, на шестата година са в пълното си право да продадат къщата, да я подарят на тъщата или ако поискат, да я направят на бардак или да я подпалят. Съответно само прокуратурата може да види дали преди 2014 година е имало нещо нередно! Ръководителят на ДФЗ , че не всички измами с къщи за гости ще бъдат хванати от самия фонд – заради изтичане на давността за следене по бизнесплана.\r\nПоказателно за надеждите за съд е и друго – че са достатъчни. ще разследва ли за укриване на доходи и данъци плюс търговия с влияние по \"Апартаментгейт\". Чак в самия край на годината новият главен прокурор Иван Гешев каза, че , без да уточнява кой точно е разследван и за какво. А свиканият от президента Румен Радев с единодушна позиция за сагата. И след като как да си пишеш декларацията за имущество като си премиер, президент, депутат, министър и т.н. (не е задължително да се декларира \"разгърната застроена площ в кв. метри\"), след като общинските власти се оправдават, че да го проверяват, тогава кой вярва, че т.е. всички ние ще плати сметката? ", "date": "2019.12.27", "title": "България през 2019 г.: Апартаментгейт (II част)"}
{"url": "https://www.actualno.com/dobrich/identificirani-sa-nad-120-pametnici-i-arhitekturni-elementi-v-dvoreca-v-balchik-news_1419072.html", "text": "      Приключи идентификацията на над 120 движими и недвижими паметници и архитектурни елементи в Двореца в Балчик, съобщи директорът на културния институт Жени Михайлова. За целта са ползвани услугите на експерти от НИМ, а най-ценните артефакти ще бъдат застраховани. „В момента изчезват цели алеи, чупят се каменни плочи и всичко остава безнаказано“, каза още Михайлова. Тя уточни, че липсват тежки каменни плочи от алея, някои от които надхвърлят 2 метра.       Сред най-ценните движими паметници е мраморният трон, донесен от Флоренция. Има паметници от Римската империя, от Средновековието.\r\nПриходите за тази година са близо 2 млн. лв. преди облагане. От Двореца отчитат посещение на 270 000 туристи през годината , което е 2% ръст. Най-многобройни продължават да са туристите от Румъния продължават – 138 000 от северните ни съседи са посетили бившата лятна резиденция на румънската кралица Мария. Ръст бележат и българските туристи, а популярността на Двореца е оценена и тази година той беше обявен от Българския туристически съюз за туристически обект №1.  През 2020 г. ръководството на Двореца ще инвестира в ремонти на вилите „Сюита“, „Гутман“ и „Принц Николай“, както и в къщи в Созопол и Ахтопол, които са в актива на културния институт.\r\nИ през настъпващата година сцените край морския бряг в Балчик ще събират творци, ще продължат интерактивните уроци, насочени към деца.\r\nУвеличават се и двойките, избрали да изрекат своето „Да!“ в неповторимата атмосфера на Двореца. През отиващата си 2019 г. там са сключени 52 брака, сред които и младоженци от други държави.     ", "date": "2019.12.27", "title": "Идентифицирани са над 120 паметници и архитектурни елементи в Двореца в Балчик"}
{"url": "https://www.actualno.com/pazardjik/v-strelcha-se-gotvjat-da-protestirat-zaradi-otstranenija-kmet-news_1419078.html", "text": "      Жители на Стрелча излизат на мирен протест в защита на отстранения кмет Стойно Чачов, съобщава БНР. Проявата е организирана спонтанно във Facebook.      Преди дни мандатът на Чачов беше предсрочно прекратен от Общинската избирателна комисия заради участието му в частна фирма.   Проверка по сигнал установи, че фирмата на Чачов - \"Българска асоциация по белот\", е регистрирана още през 2015 г. и все още не е заличена. В Търговския регистър е записано, че дружеството може да провежда спортни събития, както и други дейности, позволени от закона.\r\nВъпреки че Чачов е бил собственик на фирмата и през първия си кметски мандат, тогава този факт е останал незабелязан.  Кметът на Стрелча е категоричен, че ще обжалва решението пред Административния съд в Пазарджик. Дотогава той ще продължи да изпълнява кметските си ангажименти. Срокът за обжалване е 7 дни. ", "date": "2019.12.27", "title": "В Стрелча се готвят да протестират заради отстранения кмет"}
{"url": "https://www.actualno.com/politics/karakachanov-i-sindikatite-podpisaha-kolektiven-trudov-dogovor-news_1419082.html", "text": "      „Ръководството на Министерството на отбраната направи всичко възможно, за да удовлетвори справедливите искания на синдикатите. Двата синдиката са добър коректив и ще продължаваме да работим все така кооперативно в полза на всички хора, които вие представлявате, а ние ръководим“.      Това каза министърът на отбраната след подписването на 14-ия пореден Колективен трудов договор (КТД) в Министерството на отбраната и седмото Споразумение относно представителните и защитните функции на синдикатите днес, 27 декември. На подписването присъстваха още заместник-министърът на отбраната Атанас Запрянов, който е и председател на Отрасловия съвет за социално сътрудничество в министерството, директори на дирекции и представители на синдикатите.   „Традицията на договаряне, която води след себе си резултати, е единственият успешен механизъм“, каза президентът на КНСБ Пламен Димитров. „Важно е този процес да бъде насърчаван и прави чест на Министерството на отбраната, че дава устойчив и конкретен пример в развитието на колективното трудово договаряне на България“, допълни още той.\r\n„Трудовите отношения са най-сложната част от обществените отношения и в духа на разбирателството и на договарянето ние постигаме много. В Министерството на отбраната са представени почти всички професии, което създава трудности и на работодателите, и на синдикатите, но заедно успяваме да решаваме проблемите“, каза след подписването Тодор Воденов, председател на Национален синдикат „Отбрана“.  „Ние подписахме 14-ия поред колективен трудов договор, което прави 28 години социален диалог. Това означава, че Министерството на отбраната намира разбирателство със социалните партньори в диалогична форма, независимо от разногласията понякога. Надявам се на ползотворно сътрудничество и в бъдеще“, каза Георги Братованов, председател на Федерацията на независимите синдикати от отбраната „Българска армия“.\r\nНастоящият Колективен трудов договор ще влезе в сила от 1 януари 2020 г. и ще важи за срок от две години. Той е рамков за Министерството на отбраната, структурите на пряко подчинение на министъра на отбраната и Българската армия. С него се уреждат трудовите и осигурителните отношения и въпросите на жизненото равнище на цивилните служителите по трудово правоотношение – синдикални членове на Федерацията на независимите синдикати от отбраната „Българска армия” и Националният синдикат „Отбрана”, които работят в посочените структури. КТД е насочен към запазване на постигнатите до момента социални придобивки, свързани със социалния статус на цивилните служители в Министерството на отбраната, структурите на Министерството на отбраната и Нов момент в него е свързан с откриването на Висшето военновъздушно училище „Г. С. Бенковски“, на което се предоставя възможност Академиченият му съвет да определя за сметка на собствени приходи по-голям размер на допълнително месечно възнаграждение за образователна и научна степен „доктор” или за научна степен „доктор на науките”. С новия КТД се актуализират някои параметри за допълнителното трудово възнаграждение за нощен труд; за възнагражденията на работници, заети непосредствено в кораборемонта; за изпитатели на въоръжение и военни техники в Централния артилерийски технически изпитателен полигон; прецизира се възможността за 24-часови дежурства на цивилни служители и др.    ", "date": "2019.12.27", "title": "Каракачанов и синдикатите подписаха колективен трудов договор "}
{"url": "https://www.actualno.com/music/3-godini-sled-djordj-majkyl-si-otide-i-sestra-mu-news_1419117.html", "text": "      Сестрата на певеца Джордж Майкъл, Мелани Панайоту, внезапно е починала в Лондон на 55-годишна възраст, точно три години след кончината му, съобщава AFP.      Световноизвестният 53-годишен изпълнител в дома си през 2016 г. в Лондон навръх Коледа.\r\nВ сряда на място пристигнала полицията, след като получила обаждане от Спешна помощ към 18:35 часа местно време. Било съобщено за смъртен случай на жена на около 50 години в западната част на Лондон.   Причините за смъртта на Мелани Панайоту не се съобщават. Според таблоида тя е била открита мъртва в лондонския квартал Хампстед от сестра ѝ Йода.  Според вестник Sun преди да почине, Мелани е боледувала за кратко. Фризьор по професия, тя е била близка с брат си през годините. Три години по-рано Джордж Майкъл, чието истинско име е Йоргос Кириакос Панайоту, беше открит безжизнен в дома си в Горинг в западната част на британската столица.\r\nНа трупа му се натъкна неговият приятел Фади Фауаз. От аутопсията на певеца се разбра, че той се е споминал вследствие на кардиомиопатия и отслабване на сърдечния мускул.     ", "date": "2019.12.27", "title": "3 години след Джордж Майкъл си отиде и сестра му"}
{"url": "https://www.actualno.com/europe/rumynski-deputat-vyzmuti-facebook-s-razmisli-za-isus-hristos-news_1419100.html", "text": "      Румънски депутат си навлече критики, след като написа във Facebook, че Исус Христос се е родил в \"странно семейство\" със \"сурогатна майка\" и \"татко, който е приел бащинството, без да е имал принос за него\", съобщава вестник \"Адевърул\".      На Коледа депутатът от партия \"Съюз за спасение на Румъния\" Юлиан Булай публикува във Facebook текст, в който направи сравнение между обществото във Витлеем преди 2000 години и \"провалените\" общества в днешна Румъния.\r\n\"Едно дете. Бедно и произхождащо от много странно семейство. Появило се на света без родителите му да сa правили любов. Със сурогатна майка и татко, който приема бащинството, без да е имал принос за него. Отхвърлено от общността.\r\nРаждането му показва необикновеното, но и ограниченията на обществото, в което се е появило. Неговата съдба днес е споделяна от много деца в Румъния, които обаче не са имали до себе си толкова любящи родители\", пише румънският депутат в публикацията си във Facebook, която предизвика многобройни негативни реакции.  По-нататък той се спира на проблемите на децата в Румъния. \"Имаме над 50 000 деца на грижите на държавата. Над 3000 деца годишно са давани за осиновяване. Над 1/3 от тези 3000 не намират осиновители. Над 1000 румънски деца са станали жертва на трафик във Великобритания само до 2007 г.   Неотдавна румънското правосъдие не намери нито един виновен от десетките замесени в трафика на близо 200 деца от Цъндарей\", коментира депутатът по повод нашумял случай с трафик на деца от ромски произход, които били вкарвани нелегално във Великобритания и експлоатирани за просене и джебчийство.\r\nТези дни румънското правосъдие потвърди оправдателна присъда за 25-ма обвиняеми по този случай. На първа инстанция през февруари те бяха оневинени заради настъпване на давност за престъпленията.    В контекста на \"провалените\" общества в Румъния депутатът призовава за намеса в помощ на най-уязвимите.\r\nВестник \"Адевърул\" цитира и коментар на журналиста Роберт Турческу, който е депутат от партия Народно движение. \"Клетият Булай! Опитвам да разбера нуждата да бъдеш оригинален, лудото желание да привлечеш внимание, лутането в търсене на възможност да бъдеш чут. Но... онова, което остава след горепосочения текст, е само усещането, че човекът има нужда от специализирана помощ. Самият той трябва да бъде осиновен, но от клиника\", коментира Роберт Турческу. ", "date": "2019.12.27", "title": "Румънски депутат възмути Facebook с размисли за Исус Христос"}
{"url": "https://www.actualno.com/america/tyrsi-li-si-trymp-nov-dyrjaven-sekretar-news_1419098.html", "text": "      Американският президент Доналд Тръмп навярно обмисля възможността да замени държавния секретар Майк Помпео на поста му заради вероятността дипломатът да се кандидатира за място в Сената на националните избори през 2020 г., съобщава вестник Washington Post.      Тръмп, без да знае какво ще се случи, е започнал да обмисля имена със законотворци и държавни служители за възможен наследник на Помпео, съобщава журналистът Джош Роджин по информация на трима души, които са говорили с държавния глава.\r\nСпоред изданието Помпео е заявил, че няма да се бори за място в Сената, но хора от обкръжението му твърдят, че държавният секретар все още не е взел окончателно решение.   Това не попречи да възникне едва прикрито вътрешно съревнование кой да го наследи, пише Роджин.  Едно от най-често спряганите имена като възможни наследници на Помпео е това на съветника по национална сигурност Робърт О'Брайън, който е на настоящия си пост от септември.\r\nПо думи на Роджин самият Помпео \"силно се възхищава\" на О'Брайън.\r\nДруг възможен кандидат е настоящият финансов министър Стивън Мнучин - един от любимците на Тръмп. Сред спряганите имена са и това на сегашният посланик в Германия Ричард Гренел, както и на представителят на САЩ за Иран Брайън Хук.     ", "date": "2019.12.27", "title": "Търси ли си Тръмп нов държавен секретар?"}
{"url": "https://www.actualno.com/dobrich/mlad-myj-e-zaginal-v-katastrofa-v-dobrichko-news_1419079.html", "text": "      Мъж на 28 години е загинал на пътя край добруджанското село Славеево малко след 5 часа сутринта на Коледа. Шофьорът е загубил контрол над автомобила си  и се е блъснал в крайпътно дърво.      При друга катастрофа н района на с. Стожер са се сблъскали „Шкода“, „Субару“, „Опел“ и микробус „Форд“. Инцидентът е станал около 19:45 часа на 26 декември. С множество травми и в критично състояние е 26-годишният шофьор на опела. С фракура на прешлен на гърба в МБАЛ „Света Ана“ във Варна е настанен 33-годишен мъж, седял зад волана на шкодата. Жена и 9-годишно дете, пътували в чешкия автомобил, са пострадали при сблъсъка. ", "date": "2019.12.27", "title": "Млад мъж е загинал в катастрофа в Добричко"}
{"url": "https://www.actualno.com/asia/benjamin-netanjahu-razkri-smeli-planove-za-zapadnija-brjag-news_1419085.html", "text": "      Израелският премиер Бенямин Нетаняху обяви днес серия от мащабни планове, включително постигане на признаване от САЩ на суверенитета на Израел върху части от окупирания Западен бряг, след като успя да спечели вътрешните избори в дясната партия Ликуд, предаде германската агенция DPA.      Ще се стремим да получим от САЩ признаване на нашия суверенитет върху долината на река Йордан и всички еврейски селища в Юдея и Самария, каза премиерът в реч по повод изборната победа пред възторжени привърженици.   Нетаняху обеща и \"исторически отбранителен пакт\" със САЩ, ако неговата партия спечели парламентарните избори на 2 март.\r\nОсвен това Израел \"най-накрая ще спре Иран\" и ще се стреми към мирни споразумения с арабските страни, зарече се премиерът.   ", "date": "2019.12.27", "title": "Бенямин Нетаняху разкри смели планове за Западния бряг"}
{"url": "https://www.actualno.com/burgas/pravitelstvoto-otdava-na-koncesija-plaj-slynchev-brjag-ug-news_1419081.html", "text": "      На последното за 2019 година заседание Министерският съвет взе решение за откриване на процедура за възлагане на концесия за морски плаж „Слънчев бряг-юг“, който е част от община Несебър.      Целта е ивицата да бъде обезопасена и да предоставя услуги от обществен интерес за срока на концесията. Процедурата ще се провежда по реда на Закона устройството на Черноморското крайбрежие. Предлага се срокът на концесията да е 20 години. Той е съобразен със срока за откупуване на инвестициите и визия за дългосрочно развитие на морския плаж.   Размерът на минималното годишно концесионно възнаграждение е 530 809 лева без ДДС. Той е определен съгласно приетата от Министерския съвет Методика за определяне на минималния размер на концесионното възнаграждение за морските плажове от Закона за устройството на Черноморското крайбрежие.\r\nМорският плаж ще бъде обезпечен със задължителните дейности като осигуряване на водно спасяване на прилежащата акватория, медицинското обслужване и санитарно-хигиенното поддържане.   ", "date": "2019.12.27", "title": "Правителството отдава на концесия плаж „Слънчев бряг-юг“"}
{"url": "https://www.actualno.com/europe/berlin-trymp-se-opitva-da-podchini-ikonomicheski-evropa-news_1419084.html", "text": "      Норберт Валтер-Борянс, съпредседател на Социалдемократическата партия на Германия (СДП), разкритикува американския президент Доналд Тръмп за .      Пред в. Passauer Neue Presse той заяви:“\"Американският президент се опитва икономически да подчини Европа. Това е абсолютно неприемливо.“ Според немския политик това не е начин на отношения между партньори.   Валтер-Борянс подчерта, че Вашингтон не трябва да се включва във взимането на решения по изграждането на газопровода.\r\nПрезидентът на САЩ Доналд Тръмп подписа бюджета за отбрана за 2020 г. на 20 декември, който по-специално предвижда санкции срещу газопровода „Северен поток 2“ и „Турски поток“. САЩ поискаха компаниите, които участват в прокарването им, веднага да спрат строителството. , която полагаше тръбите в Балтийско море,  вече спря работата.   ", "date": "2019.12.27", "title": "Берлин: Тръмп се опитва да подчини икономически Европа  "}
{"url": "https://www.actualno.com/crime/iznasiliha-jena-v-centyra-na-sofija-news_1419110.html", "text": "      Жена е била изнасилена в центъра на София. Извършителят е задържан, съобщи Нова телевизия, позовавайки се на МВР.      Престъплението е извършено на улица \"Опълченска\" около час след полунощ на 26 декември.\r\nЖертвата е открита да лежи в безпомощно състояние пред жилищна кооперация. Тя е откарана за преглед в болнично заведение. ", "date": "2019.12.27", "title": "Изнасилиха жена в центъра на София"}
{"url": "https://www.actualno.com/showbusiness/tom-hanks-stana-pocheten-grajdanin-na-gyrcija-news_1419086.html", "text": "       стана почетен гражданин на Гърция, съобщи агенция АНА-МПА.      Документ, който потвърждава отличието, е подписан от гръцкия президент Прокопис Павлопулос, съобщиха гръцките медии.    и режисьор, продуцентката Рита Уилсън, е от гръцки произход по майчина линия.\r\nВ Гърция доста се гордеят с факта,  че Ханкс, една от най-успешните звезди на Холивуд, има лятна къща на живописния остров Антипарос и я посещава всяка година.  Ханкс каза, че се чувства \"110 процента грък ... Аз съм повече грък, отколкото е гъркът\" поради това, че е женен за Уилсън, продуцент на \"Моята голяма гръцка сватба\". ", "date": "2019.12.27", "title": "Том Ханкс стана почетен гражданин на Гърция "}
{"url": "https://www.actualno.com/politics/taneva-svinekompleksite-shte-mogat-da-polzvat-evropari-news_1419065.html", "text": "      Предизвикателството в земеделието за тази година беше заболяването Африканска чума по свинете (АЧС). Това съобщи министърът на земеделието, храните и горите на заседание на Министерски съвет днес.      Тя обобщи, че приключваме годината с 42 регистрирани огнища на болестта, от които само 8 са в производствени комплекси. Около , а близо 200 са случаите на засегнати диви прасета. В момента е ловен сезон и се изпълнява Планът за депопулиране. „За тази година приключваме с са изплатени 70 млн. лв. за превенционни дейности, дейности по унищожаване на огнищата и компенсации, свързани с заболяването АЧС. От тях 9 млн. евро са предоставени от Европейската комисия, като се очаква постъпване още 22 млн. евро съфинансиране.   Десислава Танева благодари на всички стопани, които изпълниха препоръките на държавата  и благодарение  на тях болестта беше овладяна. Тя посочи, че в света към тази година са засегнати 51 страни и са унищожени  6,6 млн. свине.\r\nЗемеделският министър припомни, че миналата седмица приключи конференцията за АЧС, от където заедно с цялата научна общност, беше изготвен заключителен доклад и препоръки. В момента се изготвя план 2020 г. за , който предстои да бъде представен и приет на Централната епизоотична комисия.  В началото на следващата година, предстои приемането на нормативни изменения, включително в Закона за ветеринарномедицинската дейност, които уреждат условията за отглеждане на домашни свине. Всички те са изготвени в посока повишаване на мерките за биосигурност. Министър Танева посочи, че в процес на отваряне са шест мерки от ПРСР за подкрепа на животновъдството.  Две от тях за обучение вече са отворени, а още четири предстои да бъдат отворени през първите месеци на следващата година. Тя обобщи, че за първи път засегнатите от АЧС свинекомплекси ще могат да ползват европейски средства за репопулиране. ", "date": "2019.12.27", "title": "Танева: Свинекомплексите ще могат да ползват европари"}
{"url": "https://www.actualno.com/showbusiness/madona-s-poreden-otmenen-koncert-zaradi-vlosheno-zdrave-news_1419070.html", "text": "      Американската певица Мадона в подкрепа на студийния албум „Мадам Х“ заради силни болки, предаде ТАСС. Европейската част от турнето, която започва в Португалия на 12 януари и завършва във Франция на 11 март, остава под въпрос.      Певицата обясни, че е принудена да отмени концерта, насрочен за 21 декември в Маями Бийч (Флорида), поради силна болка по време на репетиции. \"Изкачвайки се по стълбите в събота вечер в Маями, плаках от болка заради нараняванията си. Болката беше неописуема през последните няколко дни\", обясни певицата. \"С всяка нова песен се молех да има сили за следващата и с достойнство да завърша концерта. Молитвите ми бяха очути\", каза тя.   „Прекарах последните два дни с лекари, на ултразвук и рентген“, пише певицата. „Тестовете ясно ми показаха, че ако искам да продължа турнето си, трябва да почивам възможно най-дълго, за да не причиня още по-сериозни и непоправими щети на тялото си\". Изпълнителката не разкри причината за острата болка. Местните медии предположиха, че причината са разкъсани кръстни връзки и повредено коляно.\r\nПо-рано Мадона отмени три концерта в Бостън (Масачузетс), които бяха насрочени за 30 ноември, 1 и 2 декември. Турнето в подкрепа н 14-ти\tя й студиен албум „Мадам X“ започна на 17 септември в Ню Йорк. Европейската част на турнето включва концерти в Лисабон, Лондон и Париж.   ", "date": "2019.12.27", "title": "Мадона с пореден отменен концерт заради влошено здраве "}
{"url": "https://www.actualno.com/asia/silno-zemetresenie-razlulja-iztochna-turcija-news_1419089.html", "text": "      Земетресение с магнитуд 4,9 по Рихтер е регистрирано днес преди обед в окръг Елязъг в Източна Турция, съобщава Агенция \"Фокус\", като се позовава на местната Дирекция за управление при бедствия и извънредни ситуации.      Трусът е бил на дълбочина 7 км, епицентърът му е бил в района на град Сивридже.    Само една необитаема сграда е била разрушена при земетресението. Няма съобщения за жертви, посочи валията на Елязъг Четин Октай Калдъръм.  Днес са отмени учебните занятия в Елязъг. Земетресението е било усетено и в близките окръзи Малатия, Адъяман и Шанлъурфа.\r\nТова е 2рото силно земетресение в района за годината. В началото на април 5.2 по Рихтер разлюля района на Елязъг, но трусът за щастие се размина без ранени и жертви.     ", "date": "2019.12.27", "title": "Силно земетресение разлюля Източна Турция"}
{"url": "https://www.actualno.com/asia/turski-bojci-otkriha-ruski-zenitni-raketi-v-baza-na-pkk-news_1419090.html", "text": "      Турските сили са открили руски ръчнопреносими системи за противовъздушна отбрана (MANPADS) в в Северен Ирак, които могат да представляват заплаха за турските хеликоптери, които оперират в района, съобщиха от  армията.      Ракетите  9K38 „Игла“ може да представляват заплаха за турските хеликоптери, които осигуряват въздушна поддръжка по време на антитерористични операции в района, заяви анализаторът на политиката в областта на отбраната Туран Огюз пред турския ежедневник „Йенишафак“.   „Тези MANPADS представляват заплаха за нашите вертолети ATAK и „Сикорски“. Това обаче не означава, че военните не трябва да използват хеликоптери, \"каза Огюз.\r\n\"Вместо това разузнавателните звена ще трябва да увеличат усилията за определяне на местонахождението на тези ракети\", добави той.  Той добави, че също могат да избират да извършват нощни операции, тъй като ракетите, използвани от терористите от ПКК, не могат да функционират в тъмното.\r\nOгюз заяви, че бойците на ПКК може да са придобили ракетите от различни източници, но посочи подкрепата на САЩ с оръжия за сирийските Отреди за защита на населението като един от основните източници.   „Ракети също са били крадени и от военни арсенали в Ирак и Сирия. Повечето от тях са придобити по време на плячкосването през 2011 г. “, каза Огюз и добави, че трансферът на оръжие и военни доставки от Ирак и Сирия се случва често.     ", "date": "2019.12.27", "title": "Турски бойци откриха руски зенитни ракети в база на ПКК "}
{"url": "https://www.actualno.com/europe/bylgarin-e-namushkan-pri-skandal-v-italija-news_1419092.html", "text": "      Яростен междусъседски спор довел до намушкването на българин, живеещ в южноиталианското градче Теранова да Сибари. Кавгата избухнала преди ден между нашенец и местен \"по тривиални причини и могла да завърши трагично\", пишат от местния вестник Gazzeta del Sud.      Караницата между двамата младежи така се разпалила, че накрая се стигнало до раняването на българина от страна на жителя на Теранова.\r\nНа мястото пристигнали военни и полицаи, а след тях и екип на спешна медицинска помощ, който веднага откарал пострадалия лице в болница Annunziata di Cosenza, където се погрижили за раната му. След като бил превързан, българинът и нападателят били откарани в районното на Козенца, предава \"Марица\".\r\nСпоред показанията на нападателя именно спорът бил повод за изваждането на ножа. Двамата мъже се скарали по време на вечеря и излезли отвън, за да разрешат проблема, а оръжието, което било използвано, било взето от трапезата.  В следващите часове били привикани да дадат показания и останалите съседи. В момента все още се изяснява причината, довела до караницата между двамата младежи. ", "date": "2019.12.27", "title": "Българин е намушкан при скандал в Италия"}
{"url": "https://www.actualno.com/europe/slujiteli-na-lufthansa-podnovjavat-stachkite-news_1419131.html", "text": "      Германският кабинен екипаж ще стачкува от понеделник до сряда следващата седмица в бюджетната авиокомпания Germanwings на Lufthansa, съобщи профсъюзът НЛО, цитиран от Reuters.      Стачката е ескалация на едномесечен спор с Lufthansa и нейните дъщерни дружества относно заплатите и пенсиите.\r\nРъководството на Lufthansa и НЛО миналия месец се договориха да започнат мащабни арбитражни преговори в опит да предотвратят по-нататъшни стачки.   Но синдикалните служители заявиха, че няма особен напредък.  Членът на борда на Lufthansa Детлеф Кайзер каза в изявление, че съюзът не е успял да предостави писмено исканията на своите представители.\r\n\"Няма да продължим напред по този начин\", категоричен е той.\r\nПрипомняме, че кабинният екипаж на Lufthansa проведе стачка в продължение на два дни през ноември, което доведе до отмяна на един от пет полета, като това засегна около 180 000 пътници и струва на авиокомпанията 10-20 млн. евро.     ", "date": "2019.12.27", "title": "Служители на Lufthansa подновяват стачките"}
{"url": "https://www.actualno.com/europe/fon-der-lajen-dramata-brexit-e-gorchiv-urok-za-populistite-news_1419076.html", "text": "       върху външната политика и политиката на сигурност в ЕС няма да бъдат толкова пагубни, колкото в други области на сътрудничество, заяви председателят на Еврокомисията в интервю за „Шпигел“.      \"По-специално във външната политика и политиките за сигурност последиците от Brexit няма да бъдат толкова сериозни. За разлика от други области,  британците бяха много сдържани в цялостната си политика за сигурност и блокираха известен напредък в рамките на ЕС\", каза Фон дер Лайен.   Тя добави, че в тази връзка създаването на европейски съюз за отбрана „можеше да бъде стартирано едва след референдума за Brexit“.\r\n„И от двете страни има стремеж към тясно сътрудничество“, заяви Фон дер Лайен.  По-рано британският премиер Борис Джонсън отново представи законопроекта за Brexit в парламента, като предложи излизане от ЕС на 31 януари 2020 г. и . Според гласуването британският парламент подкрепи законопроекта за Brexitна второ четене.\r\nОчаква се окончателното гласуване в двете камари  и получаването на кралска санкция по законопроекта да се състои през януари. Ако Великобритания напусне ЕС на 31 януари, преходният период ще продължи до края на 2020-а.    ", "date": "2019.12.27", "title": "Фон дер Лайен: Драмата Brexit е горчив урок за популистите "}
{"url": "https://www.actualno.com/asia/turcija-prashta-v-zatvora-oshte-shestima-jurnalisti-news_1419027.html", "text": "      Турски съд осъди на затвор шестима журналисти от опозиционен вестник, обвинени във връзки с групата на Фетула Гюлен, която според  правителството организира  неуспешния преврат през 2016 г.      Съдът в Истанбул осъди журналисти от ежедневника \"Сьозджю\", включително коментатора Емин Коласан и главния редактор Метин Йълмаз, на престой зад решетките, вариращ от 2 години и 1 месец до 3 години и половина по обвинения в тероризъм, заяви техният адвокат Селал Юлген пред AFP.\r\nВестник \"Сьозджю\" понякога е остро антиправителствен и на неговите ударни челни страници понякога гледат с подозрение дори  някои либерални турци, критични към президента Реджеп Тайип Ердоган.\r\nТова е вторият опозиционен всекидневник, който е взет на прицел, след вестник \"Джумхюриет\".   \"Това е празно дело. \"Няма доказателства или свидетели срещу нас\", цитира вестникът думите на Коласан пред съда.\r\n\"Сьозджю\" определи присъдата като \"черно петно\", като заяви, че осъдените изпълняват работата си само като журналисти. Съдът осъди дори счетоводителя на вестника на две години и един месец затвор.    Отделно ще се разгледа случаят срещу собственика на вестника Бурак Акбай, за чийто арест още през 2017 г. е издадена заповед, но той остава в чужбина.\r\nАдвокат Юлген  заяви, че съд от по-висока инстанция трябва да реши дали да потвърди присъдите, добавяйки, че журналистите в момента са свободни. \"В момента няма нито съдебен контрол, нито мярка, която ограничава свободата им\", каза той. ", "date": "2019.12.27", "title": "Турция праща в затвора още шестима журналисти "}
{"url": "https://www.actualno.com/health/kakvo-trjabva-da-e-normalnoto-ni-kryvno-naljagane-news_1419022.html", "text": "              Това е идеалното кръвно налягане за хора, които желаят да имат добро здраве. На това ниво имаме много по-нисък риск от сърдечно заболяване или инсулт.   Ако кръвното ви налягане е оптимално, това е страхотна новина. Следвайки нашите съвети за здравословен начин на живот, вие ще можете да го запазите по този начин.   Повечето възрастни имат показания за кръвното налягане в диапазона от 120 на 80 (120/80) до 140 на 90 (140/90). Ако кръвното ви налягане е в този диапазон, трябва да предприемете стъпки, за да го свалите или да го спрете да се покачва допълнително. \r\nПричината хората, които имат показания за кръвно налягане в този диапазон, трябва да го понижат, въпреки че това не е класифицирано като \"високо\" кръвно налягане, е, че колкото по-високо е кръвното налягане, толкова по-голям е рискът от здравословни проблеми.   Например, някой с ниво на кръвно налягане от 135 на 85 (135/85) има два пъти по-голяма вероятност да получи инфаркт или инсулт, отколкото някой с показание от 115 на 75 (115/75).      ", "date": "2019.12.27", "title": "Какво трябва да е нормалното ни кръвно налягане"}
{"url": "https://www.actualno.com/curious/vijte-kak-iztochvat-parite-ni-ot-debitnite-karti-news_1419029.html", "text": "      Банковите ни сметки могат да бъдат източвани, макар и с малки суми, докато дебитните и кредитните карти са в джоба ни. Схемата не е нова, но става все по-популярна в последните месеци, предупреждават експерти по киберсигурност. Източването на пари става със специални устройства, които измамниците допират до портфейла. Измамите стават най-често там, където има най-много хора.      Престъпните групи използват функционалността на безконтактната карта за разплащане без пин код, обясни пред БНР IT-експертът Камен Несторов.    Как да опазим ?  , добави той в предаването „Преди всички“.  По думите му технологиите предоставят много защити, които не позволяват изчитането на картата без ваше желание. „Човек е добре да се запознае с опасностите и сам да прецени какви мерки би желал да предприеме“, отбеляза Несторов.\r\nТой каза още пред БНР, че и безконтактните ключове за автомобили могат да бъдат манипулирани по подобен начин.    ", "date": "2019.12.27", "title": "Вижте как източват парите ни от дебитните карти"}
{"url": "https://www.actualno.com/society/galyp-bylgarinyt-e-poveche-optimist-ot-srednija-evropeec-no-mnogo-po-neshtasten-news_1418970.html", "text": "      37% от световното население очаква 2020 година да е по-добра от 2019 година. Един от всеки четирима е песимист. Това е основният извод от анкетата „В края на годината” на световната Асоциация „Галъп интернешънъл”, предаде БГНЕС.      У нас общият оптимизъм за непосредственото бъдеще е по-висок спрямо предходни години. В последните няколко години може би донякъде укрепва и усещането за лично щастие, но остава много по-слабо. На фона на света, България е близо до средните стойности на оптимизъм, но когато става дума за лично щастие, продължаваме да сме в долната част на класацията. Затова и сме по-големи оптимисти от средния гражданин на Европейския съюз, но сме много по-нещастни. Докато общият оптимизъм зависи повече от конкретната ситуация в страната и е динамичен, усещането за лично щастие в годините не се променя особено.   В края на 2019 г. 32% от българите очакват 2020 г. да е по-добра от 2019 г. 22% - по-лоша, а 34% - същата. 12% не могат да отговорят. Така нетната стойност на оптимизма у нас (дялове на оптимисти минус дялове на песимисти) е 10 (32% минус 22%). През миналата година тази оценка беше отрицателна: -8. Преди две години беше 3. В края на 2016 г. пък беше -5, а в края на 2015 г. беше -1. Така очакванията сега всъщност се оказват най-оптимистичните на фона на последните няколко години. Вероятното обяснение е известната икономическа стабилизация и политическа предвидимост, отчитат още от \"Галъп\".\r\nБългария е близо до световната средна нетна стойност в индекса на надеждата от 13. На фона на страните от ЕС, България стои по-оптимистично, но на фона на европейските страни извън ЕС – ние сме по-големи песимисти. И през тази година ЕС изглежда сравнително унило в сравнение например с развиващия се свят. И тук проличава, че не конкретното благосъстояние в една страна, а перспективите, както и актуалната политическа ситуация, са важният фактор.  В края на 2019 г. 45% у нас декларират, че са щастливи или много щастливи, а 10% са нещастни или много нещастни. 40% са в „средата“ между щастие и нещастие, а останалите не могат да определят. Така нетната стойност на щастие минус нещастие е 35. В предходните години тази стойност се движеше така: 36 (преди две години), 33 (преди три години), 30 (преди четири), 16 (преди пет години). В последните години може би усещането за лично щастие плавно укрепва, но остава далеч от световната средна нетна стойност в индекса на щастието – която сега е 48 и в последните години се колебае около тези нива. Българите са по-нещастни и от средния европеец.\r\nПървите пет държави според глобалния индекс на щастието са Колумбия (нетна стойност 88 – дял на щастливи и много щастливи минус дял на нещастни и много нещастни), Индонезия (нетна стойност 86), Еквадор (нетна стойност 85) и Казахстан (нетна стойност 83), следвани от Нигерия и Филипините (нетна стойност 78 и за двете държави).   Най-малко щастливите страни по света са Йордания (-38 нетна стойност), Ливан (-15 нетна стойност), Сирия (-7 нетна стойност), следвани от Хонконг и Ирак (-5 нетна стойност и за двете държави). Следва да се напомни, че много от тези държави преживяха и значителни протести в хода на 2019 г.        ", "date": "2019.12.27", "title": "\"Галъп\": Българинът е повече оптимист от средния европеец, но много по-нещастен"}
{"url": "https://www.actualno.com/curious/v-jakutija-otkrit-190-karatov-diamant-news_1419088.html", "text": "      Компания „Алроса“ е добила 190,77-каратов в свое находище в , съобщиха от компанията.      Скъпоценният камък е намерен през нощта на 25 декември 2019 г. Той е с висококачествени характеристики. Експертите ориентировъчно оценяват възрастта на камъка на 2 милиарда години, по-точните данни ще покажат детайлни  изследвания, предава РИА Новости.   \"Откриването на голям и висококачествен диамант по отношение на неговите основни характеристики в навечерието на новогодишните празници е истински подарък. Природата вече направи такива изненади през 2019 г. Така в навечерието на Деня на влюбените беше добит диамант във формата на сърце. Такива открития, разбира се, винаги са забележителни\", цитирани са в съобщението думите на заместник-генералния директор на компанията Евгений Агуреев. ", "date": "2019.12.27", "title": "В Якутия открит 190-каратов диамант "}
{"url": "https://www.actualno.com/football/mesi-prizna-koj-e-edin-ot-naj-krasivite-mu-rekordi-v-karierata-news_1419038.html", "text": "      Мегазвездата на Лионел Меси е подобрявал какви ли не рекорди през своята пребогата кариера. Аржентинецът обаче разкрива кой е един от любимите му, като допълни, че не го търси, а си идва естествено. Освен това, влияние за него е оказал бившият играч на каталунците Самуел Ето'о.      \"Винаги ще помня деня, в който Ето'о ми каза, че когато започна да вкарвам голове, няма да спра. И един ден капакът се отвори, влезе един и оттам започна всичко. Не се концетрирам толкова върху това да вкарвам, колкото върху самия мач. Да бъда голмайстор в тази лига, с всичкото това, което испанското първенство значи, е специално за мен. Един от най-красивите рекорди, които имам\" - заяви Меси.   Аржентинецът подобри и друг компонент от своята игра в последните години. Става дума за пряк свободните удари, като в момента е един от най-добрите изпълнители.  ", "date": "2019.12.27", "title": "Меси призна кой е един от най-красивите му рекорди в кариерата"}
{"url": "https://www.actualno.com/europe/23-ti-den-transportyt-v-parij-blokiran-ot-stachka-news_1419064.html", "text": "      Шефът на безкомпромисен френски синдикат в петък обеща да продължи стачката, която през последните три седмици и е най-дълготрайната такава акция от 80-те години на миналия век.      Стачката срещу пенсионните реформи, подкрепени от започна на 5 декември и постави отпечатъка си върху празненствата във Франция за Коледа и Нова година.   Сега е в  23-тия си ден, което е най-дългото стопиране на градския транспорт след прословутата 22-дневна стачка от зимата на 1995 г. срещу намалението на благосъстоянието, което принуди тогавашното правителство да обърне курса.\r\nНай-дългата транспортна стачка във Франция продължи 28 дни, също по Коледа, през 1986 г. и началото на 1987 г.  \"Това е силна позиция и все още се подкрепя от общественото мнение\", каза Филип Мартинес, генерален секретар на профсъюза CGT, докато посещаваше работници, стоящи на стачни постове в автобусно депо.\r\nТой се обърна към премиера Едуар Филип, който заяви, че не иска конфронтация със стачкуващите, обвиняващи го, че не държи на думата си.\r\n\"Правителството показва колко е развълнувано от този вид концепция за социален диалог\", каза Мартинес.        в Париж в петък, деня, в който френската столица трябва да бъде претъпкана с купувачи, които търсят следколедни покупки или се подготвят за Нова година.\r\nЗасега не се очертава прекратяване на стачните действия,  след като разговорите между правителството и синдикатите трябва да се възобновят едва на 7 януари.\r\nСамо две линии на метрото, чиито влакове се движат без машинист, работеха нормално в петък, а пет линии бяха напълно затворени. Националният железопътен оператор SNCF заяви, че шест от всеки 10 високоскоростни влакове TGV се движат.\r\nПрофсъюзни активисти също блокираха четири депа за автобуси в Париж - които до голяма степен продължават да работят въпреки силно намалени услуги – в петък сутринта, преди да бъдат разпръснати без прилагане на сила от парижката полиция, съобщиха местните власти.\r\nСиндикатите изискват правителството да отмени план за обединяване на 42 съществуващи пенсионни схеми в единна, базирана на точки.       ", "date": "2019.12.27", "title": "23-ти ден транспортът в Париж блокиран от стачка "}
{"url": "https://www.actualno.com/politics/kmetyt-na-botevgrad-zasega-zapazi-posta-si-news_1419017.html", "text": "      Общинската избирателна комисия в Ботевград реши, че няма основание за отстраняването на кмета на града Иван Гавалюгов, съобщава bTV.      Това стана на заседание днес, продължило два часа. Междувременно пред сградата на общината се събраха жители на града в подкрепа на кмета.\r\nПричината за искането Гавалюгов да бъде отстранен от поста е сигнал за конфликт на интереси по казус от 2015 г. Решението на КПКОНПИ беше потвърдено от Върховния административен съд в средата на декември.\r\nСлед заседанието кметът заяви, че случаят вероятно ще има продължение, тъй като законът позволява заинтересованите страни да обжалват решението пред Върховния административен съд в 7-дневен срок.  По негови думи още когато е бил избран за градоначалник през 2015 г., е знаел, че ще бъдат засегнати политически и икономически интереси.\r\n\"Явно моето поведение като кмет не удовлетворява интересите на определени икономически кръгове, които имат интереси към водата и към отпадъците на Ботевград\", коментира Гавалюгов, посочвайки за пример фамилия Златеви, които според него имали сериозен интерес към водата на язовир Бебреш.\r\n\"Има построена малка водноелектрическа централа, за която знам от експерти, че не е трябвало да бъде построена там, разрешение е получено по много странен начин. Доказано е, че тя доста често работи извън обхвата на тяхното разрешително. Това е един от проблемите с водоснабдяването на града\", обясни кметът.    На местните избори през октомври Иван Гавалюгов спечели втори мандат с 54% на първи тур. ", "date": "2019.12.27", "title": "Кметът на Ботевград засега запази поста си"}
{"url": "https://www.actualno.com/politics/prezidentyt-rumen-radev-vrychi-visshi-oficerski-zvanija-news_1419031.html", "text": "      На тържествена церемония днес в Гербовата зала на „Дондуков“ 2 президентът и върховен главнокомандващ на Въоръжените сили връчи пагоните на български офицери, удостоени с висше военно звание.      Със свой указ президентът освободи бригаден генерал Явор Матеев от длъжността “Командир на 68 бригада „Специални сили” и го назначи на длъжността „Командир на Съвместното командване на специалните операции“. Румен Радев удостои Явор Матеев с висше офицерско звание „генерал-майор“. „В съвременната все по-динамична и предизвикателна среда за сигурност, силите за специални операции са носители на уникални и важни за отбраната на страната ни способности“, подчерта държавният глава.   Президентът посочи, че назначението на генерал-майор Матеев е свързано с очаквания за пълноценното функциониране и интегриране на повереното му командване в структурите на Българската армия и изрази увереност, че заедно с подчинения личен състав ще оправдае голямото доверие. „Разчитам, че благодарение на вашия професионализъм и опит, ангажираност и воля, вие ще съхраните и надградите постигнатото дотук“, заяви Румен Радев. \r\nДържавният глава назначи полковник Юлиян Радойски на длъжността „Началник на Висше военновъздушно училище „Георги Бенковски“ и го удостои с офицерско звание „бригаден генерал“. „Новата позиция е преди всичко висока отговорност, защото от Вас се очаква не само да възстановите авторитета на училището, но и да го утвърдите в българската военнообразователна система, в която да има ключова роля като център за авиационно образование, както и за нуждите на гражданската авиация“, обърна се Румен Радев към бригаден генерал Радойски. Президентът  определи като основна задача пред новия началник на Висшето военновъздушно училище „Георги Бенковски“ развитието на конкурентно и атрактивно образование и качествени образователни и научни продукти.  “Разчитам, че ще бъдете деен и отговорен в тази мисия, както и че ще съдействате за развитието на Военновъздушните сили с отговорно и пълноценно участие в общите усилия за възстановяването на привлекателността и достойнството на военната професия“, подчерта върховният главнокомандващ на Въоръжените сили. \r\nОт името на удостоените генерал-майор Явор Матеев изказа благодарност за връчените пагони. Той беше категоричен, че и двамата български офицери и техните подчинени няма да пестят сили, воля и енергия в бъдещата си работа. „Ще направим всичко възможно да оправдаем и очакванията, и действително да развием и издигнем тези структури на висотата на времето, в което живеем, на висотата, достойнството и величието на Българската армия и Република България“, посочи още Явор Матеев.   На церемонията присъстваха министърът на отбраната и вицепремиер , Атанас Запрянов и Анатолий Величков – заместник-министри на отбраната, заместник-началникът на отбраната генерал-лейтенант Димитър Илиев, генерал-майор Иван Лалов – заместник-командващ Съвместното командване на силите, командирът на Сухопътните войски генерал-майор Михаил Попов и командирът на Военновъздушните сили генерал-майор Цанко Стайков.     ", "date": "2019.12.27", "title": "Президентът Румен Радев връчи висши офицерски звания "}
{"url": "https://www.actualno.com/interview/teo-chepilov-filmite-trjabva-da-zarejdat-s-mechti-njamam-nujda-ot-bonus-depresija-news_1418960.html", "text": "       През последните години в България излязоха доста филми, попадащи в графата драма. Е, според Тео Чепилов, сценарист на лентата \"Екшън\", обществото ни всъщност има нужда от кино, което да носи \"ентертейнмънт, бягство от реалността, да зарежда с мечти и желание да ги осъществиш\". Именно това той и екипът на новата продукция се опитват да постигнат чрез голяма доза хумор и сатира. И ако името на Тео Чепилов ви е познато (няма как да го объркате заради рижавата му къдрава коса), само ще споменем, че той e сред сценаристите на успешните родни сериали \"Под прикритие\", \"Стъклен дом\" и \"Домашен арест\". Има и сборник с разкази - \"Ситуация след ситуация\". И докато чакаме \"Екшън\" да се появи на екран на 31 януари 2020, си поговорихме с него, за да разберем повече за лентата, за \"филмите с много пукотевици\" и за съвременното българско кино.       Засега очакването към \"Екшън\" минава през следното: нещо като български вариант на Тарантино, в което екшънът по правило е само повод за много хумор и оригинални размени на реплики. Къде са приликите с този утвърден и отдавна добре разработен жанр навън и все пак новото, което ще видим у нас? \"ЕКШЪН\" е правен от хора, израстнали с филмите на Тарантино, Гай Ричи и Скорсезе, само че на Балканите. Съвсем логично е прочитът ни към крими комедите да е различен и леко сатиричен. Ние сме нещо като Dubioza Kolektiv – от всевъзможни западни влияния сме направили нещо наше си, което може да се нарече оригинално, пълно с енергия и много забавно. Това е на база коментари на хора, гледали филма, не си го пиша сам поради смъртен случай в рекламен отдел. Бихте ли направили устен трейлър на историята?   \"ЕКШЪН\" разказва историята на три момчета, които израстват като болни фенове на американска звезда от филмите с много пукотевици на име Джон Келър. Това е събирателен образ на хора като Силвестър Сталоун и Жан-Клод Ван Дам, който е звездата на измисления филм \"Турбо Ченгето\". Сега, години по-късно, ретро звездата вече има проблем с наркотиците и снима в България, където момчетата имат шанс да се запознаят с него. Те се мятат с два крака в предоставената им от съдбата възможност и се завърта един безумен кръг от събития.  Как работихте самият вие върху сценария?     Идеята за сценария се роди в един разговор с оператора на филма Борислав Пенчев. Нещо се бъзикахме с американските екшъни, които се снимат у нас и ни хрумна завръзката, после останалото е история: филмът беше готов, само трябваше да се снима. Оказа се, че никой в България не иска да снима комедии – всички търсят драми, фестивални трагедии. После успяхме да си намерим продуцент, който да оцени хумора ни, запалихме и режисьорът Радослав Илиев, който направи невъзможното – да снима екшън комедия с минимален бюджет и резултатът да е просто уау. Иначе аз лично написах 15 версии на сценария, докато го заковем. Промени ли се нещо на снимачната площадка, което актьорите да добавят от себе си? По историята не, но на няколко места актьорите надграждаха върху репликите с импровизации. Радослав Илиев държеше такъв тип атмосфера на терен – всеки можеше да опита всичко, ако се получеше, оставаше във филма. Така се родиха няколко уникални реплики. Това е процесът – аз не мога да разбера сценаристите, които си гонят думичките да са същите, вместо финалният филм да е максимално добър.  Докато криминалните истории в ранните 90', например в книгите на Христо Калчев, бяха повече злокобни, опити за дефиниция на целия преход, сега все по-често екшъните ни залагат на хумора и пародията - значи ли това, че в известна степен започваме да излизаме извън клишираните образи за престъпността, че те са претърпели жанрово изтъркване и е необходимо да се насищат с нови стратегии на разказ за тях?    Ами аз познавам истински престъпници. Все пак съм от Надежда 6. Пък и покрай успеха на \"Под прикритие\" с доста подобни хора ме срещна животът. За тях насилието е ежедневие, изразно средство, не е нещо интересно и впечатляващо като за останалите. Повечето наистина имат брутално чувство за хумор и подхождат с ирония към живота. Но това е защитна реакция, не напън да бъдат комици. В нашия филм също е така – историята не е скечова, тя е смешна сама по себе си, но за нас – зрителите в салона, които сме на безопасно разстояние. За героите във филма ситуацията е на живот и смърт. Иначе този сюжет спокойно можеше да стане на сериозен драматичен филм, просто тонът не е такъв. Аз лично не обичам проповеди и размахване на пръст. Филмите за мен трябва да носят ентертейнмънт, бягство от реалността, да зареждат с мечти и желание да ги осъществиш. Животът у нас е достатъчно гаден – нямам нужда от бонус депресия.  Обикновено тези филми са наситени с фрази, които целят да се превърнат в \"култови лафове\" - кои са поне някои, да не издаваме всички, при вас? Това, което се наложи като топ лафчето, е \"Ей би си майката\". Това не е мръсна дума, мога да я кажа. Когато холивудските звезди дойдат у нас и искат да научат някоя мръсна дума на български, най-лесният начин, който се е наложил, е това: Ей Би Си като буквите от азбуката и \"майката\" като родителница. Понякога, за да стане по-забавно им казват, че това значи \"Благодаря\". Какви бяха изненадите - смешни или неочаквани трудности, с които мина заснемането му? Ами всевъзможни перипети, но всичко завърши с хепи енд. Никога не съм вярвал, че този филм ще се случи, а когато го гледах на фестивала \"Златна роза\" и хората се смяха на правилните места, вече се успокоих, че даже се е получил. Към какъв тип публика се е насочил основно филмът? Максимално широка или \"таргетирана\"? Мисля, че всеки с чувство за хумор ще оцени филма. Особено, ако има отношение към киното като явление. Надявам се пубиката да остави настрана предразсъдицте и да даде шанс на филма, вместо да си формира мнение на база предишни провали на други творци.  ", "date": "2019.12.27", "title": "Тео Чепилов: Филмите трябва да зареждат с мечти, нямам нужда от бонус депресия"}
{"url": "https://www.actualno.com/blagoevgrad/taksite-za-bitovi-otpadyci-v-bansko-njama-da-se-promenjat-prez-2020-g-news_1419045.html", "text": "      В последните работни дни на 2019 г. общинските съветници в Банско проведоха редовно заседание.      Таксите за битови отпадъци за 2020 година в община Банско остават без промяна, решиха съветниците и приеха предложената План-сметка. Предвидените по нея средства ще обезпечат разходите по дейностите за сметосъбиране, сметоизвозване и обезвреждане на отпадъците, както и поддържане чистотата на териториите за обществено ползване в община Банско.\r\nДа спрем практиката на ремонт на ремонтите, призова колегите си и общинската управа председателят на ОбС Банско Димитър Русков. Апелът му беше отправен във връзка с актуализация на бюджет 2019, наложена заради завишени разходи по ремонти на 4 улици, направени преди местните избори. Съветниците одобриха и разходите за спешни спасителни ремонти на покрива на Духовно – исторически център „Свети Паисий Хилендарски“ и на дървения мост на р.Глазне, извършени в началото на зимния сезон.   В Професионалната гимназия по електроника и енергетика в гр.Банско през новата учебна година ще има нова специалност - \"Топлоенергетика\". Кметът Иван Кадев внесе докладна, която беше подкрепена с пълно единодушие от общинските съветници, за сключване на договор за съвместна дейност на ПГЕЕ и общинското предприятие \"Топлоснабдяване Банско\" ЕООД . Материалната база на топлоснабдителното предприятие ще бъде ползвана за провеждане на производствена и професионална подготовка на учениците. Те ще се обучават по дуалната система /обучение чрез работа/ под ръководството на учители в гимназията и на специалисти в реална работна среда.\r\nНа \"Топлоснабдяване Банско\" ЕООД да бъде направен одит от дружеството \"Одит Адвайзърс\" ООД, от който ще стане ясно фактическото състояние на общинското дружество, решиха още съветниците. Дружеството беше доведено критично положение под ръководството на предишният му управител Димитър Мунин. Това наложи екстрени спасителни действия на екипа на кмета Иван Кадев за овладяване на ситуацията и осигуряване на топлоподаване на социални заведения и други абонати на топлофикацията.\r\nС решение за промяна на предназначението на терен в м.Забиница бе дадена зелена светлина за изграждане на нова бензиностанция, с което се очаква спад на цената на горивата в гр.Банско.     ", "date": "2019.12.27", "title": "Таксите за битови отпадъци в Банско няма да се променят през 2020 г."}
{"url": "https://www.actualno.com/blagoevgrad/gerb-vkarva-v-syda-bitkata-sreshtu-kmeta-na-blagoevgrad-news_1419049.html", "text": "      Областният лидер на ГЕРБ в Пиринско евродепутатът Андрей Новаков внесе жалба в Административния съд в Благоевград за прекратяване пълномощията на кмета Румен Томов, съобщава в. .      Припомняме, че бившият градоначалник Атанас Камбитов (който загуби на последните местни избори от Томов) сезира Общинската избирателна комисия, че новият кмет не е спазил законовия срок за заличаване на едноличната си фирма в Търговския регистър.   В края на миналата седмица . Тогава обаче само четирима от членовете гласуваха \"за\" прекратяване на пълномощията на кмета, а останалите 9 бяха \"против\". По тази причина ГЕРБ обжалват решението на ОИК в съда.\r\nПо думите на Новаков от ГЕРБ са категорични, че законът е нарушен. \"През последните 2 седмици виси един огромен проблем и точно защото искам да помогна на града и кмета, считам, че е най-редно Административният съд да се произнесе дали е нарушен някъде законът, или не\", коментира той.  Евродепутатът увери, че ако съдът отсъди, че всичко е наред по казуса, ще си стиснат ръцете и ще продължат да работят. Другият вариант по думите му е провеждането на нови кметски избори. ", "date": "2019.12.27", "title": "ГЕРБ вкарва в съда битката срещу кмета на Благоевград"}
{"url": "https://www.actualno.com/pernik/oshte-pone-mesec-bedstveno-polojenie-v-pernik-news_1419036.html", "text": "       ще бъде удължено с 30 дни, считано от 28 декември 2019 г. Това обяви кметът на Перник Станислав Владимиров след края на заседанието на кризисния щаб в града, цитиран от БНТ.      През този период трябва да се подменят 68 км от водопреносната мрежа на града. Ремонтът е наложителен, за да се избегне разпространението на зарази. В Перник вече има регистрирани . РЗИ-Перник са взели проби от всички квартали, очаква се резултатите да покажат дали има проблем и на други места в града, съобщава bTV.   Около 60 литра в секунда влизат в яз. \"Студена\" от Владайския канал, показват данните на кризисния щаб. Работи се по теча в индустриалната зона. Има и предложения как да бъдат отстранени огромните количества вода, които се изливат там. В квартал \"Проучване\" е подменен водопроводът.\r\n\"Ще монтираме уреди, за да знаем колко е реално притокът и разходът, колко влиза в пречиствателната станция и колко излиза\", каза областният управител на Перник Емил Костадинов.  ВиК дружеството ще започне подмяната на ВиК мрежата. Предстоят спешни ремонти и по двете пречиствателни станции. Има готов доклад във връзка със сондажи в язовир \"Студена\". Той ще бъде представен след обяд. Ще започнат да изпомпват вода от карстовите пещери около язовира.\r\nПо време на днешното заседание на Министерски съвет премиерът Бойко Борисов заяви, че не иска да търси вината за кризата в Перник на правителствата назад, макар че вина за проблема имат много местни и държавни ръководители, включително и от ГЕРБ. Най-ефективно било да се изтегли нов магистрален водопровод за Перник. По думите му в момента се изгражда нова водопроводна система в движение.\r\nПо-рано министърът на икономиката Емил Караниколов обяви, че в града цари пълен хаос и навсякъде има течове. Според него в момента се правели безумни неща, за да се разреши проблемът.       Бедствено положение на територията на Перник бе обявено на 21 декември, след като воден режим бе обявен в цяла Пернишка област на 18 ноември.\r\nМеждувременно главният прокурор Иван Гешев взе на специален надзор досъдебните производства за водната криза в Перник. Надзорът ще се извършва лично от прокурор от Отдел \"Специализиран\" във ВКП.\r\nОбразувани са досъдебни производства в Специализираната прокуратура и в Окръжна прокуратура - Перник, съобщиха от прокуратурата.\r\nРазследването се води за безстопанственост срещу общински и областни чиновници, за да се установи имат ли вина за и от язовир \"Студена\".\r\nОт почти 2 месеца Перник е на воден режим, а язовир \"Студена\" е почти празен. Водната криза разтърси цялата държава и лично премиерът Борисов се ангажира с разрешаването ѝ. До момента кризата струва постовете на и на .       ", "date": "2019.12.27", "title": "Още поне месец бедствено положение в Перник"}
{"url": "https://www.actualno.com/politics/mladen-marinov-imame-napredyk-v-protivodejstvieto-na-telefonnite-izmami-news_1419040.html", "text": "      Министър Младен Маринов изведе акценти от дейността на МВР през 2019 г. на МВР продължи да надгражда добрите практики и положителните тенденции от предишни години, но осъществява и последователни действия за преодоляване на допуснати слабости.      Продължава устойчивата тенденция на , кражбите и грабежите, посегателствата спрямо МПС, престъпленията, свързани с наркотици, и др. Разкриваемостта се увеличава.\r\nДобро е взаимодействието с Прокуратурата при работата по разкриване на престъпления. Благодарение на ползотворното сътрудничество и с ДАНС изборният процес протече спокойно.\r\nВ резултат от доброто взаимодействие с при противодействието на контрабандата на тютюневи изделия без бандерол се отчита осезаем спад на престъпната активност. Запазва се тенденцията за намаляване на нивата на разпространяваните цигари без акцизен бандерол.  Като ползотворна се оценява дейността на мобилните екипи от служители на охранителна, криминална, икономическа, пътна полиция и службите за пожарна безопасност и прием на граждани в малките населени места без постоянно полицейско присъствие.\r\nЗа нас е важна превенцията на престъпността и информационно-разяснителна дейност в тази насока, отбеляза министърът. „Гордеем се с постигнатите резултати при . През ноември са регистрирани само 3 телефонни измами спрямо 127 за миналия ноември. Сравнителната статистика за годината отчита намаление над 50%“.   Продължава поетапното изграждане на системи за видеонаблюдение от общините по утвърдени от МВР минимални технически параметри и функционалности, като целта е постигане на пълно покритие на страната.    Модернизира се материалната база в структурните звена и в Академията на МВР - изграждат се тактически полигони за професионално обучение на полицаи и пожарникари, оборудват се зали, ремонтира се сградният фонд, доставят се специализирани автомобили и техника, каза той.\r\n„Правим всичко възможно да попълним недокомплекта в полицейските структури и при разследващите полицаи.\r\nЗа подобряване на административното обслужване на гражданите и бизнеса е създадена организация за изпълнение на административните услуги на принципа на „едно гише“, осигурени са места за сядане на посетителите и възможност за заплащане чрез ПОС терминал, банков превод и интернет на всички услуги от Портала за електронни административни услуги на МВР. Намалена е административната тежест за документи, свързани с временно спиране от движение на ППС по желание на собственика, пускане в движение на временно спряно превозно средство, прекратяване на регистрация с писмено заявление от собственика, извършване на първоначална регистрация и промяна в регистрацията на ППС.\r\nМного ни се иска да сме обнадеждени от положителна статистика по За съжаление се увеличава броят на загиналите при ПТП с 1,6%. Незначително е намалението при тежките ПТП  и при ранените – с около 1%. Всички ангажирани структури координираме дейността си. Основната ни цел е намаляване на жертвите на пътя“.   През 2019 г. заплатите в МВР са повишени с 10%, всички служители получиха допълнителни възнаграждения от по 480 лв. за добре свършена работа.   Бюджетът на министерството за 2020 г. е с около 150 млн. повече от миналата година. Разчетените средства за персонал осигуряват увеличение на основните възнаграждения. Предвижда се и повишаване на заплащането на нощния труд на полицаите със сума, която да удовлетвори техните очаквания. Изготвят се разчети.\r\nОбявени са обществени поръчки за доставка на тестови полицейски униформи (всички елементи - от обувки до шапки). През януари изтича срокът за събиране на офертите. Униформените облекла са за полицейските органи и органите по пожарна безопасност и защита на населението. Ще се изработят по 500 комплекта летни и зимни облекла, които ще се тестват в ГДГП, ГДПБЗН, СДВР и ОДМВР Бургас и Благоевград. Едва тогава ще се изготвят поръчките.\r\nПредприети са действия за обновяване на материално-техническата база и за подобряване условията на труд. Работи се по проекти за осигуряване на технически средства, реновиране на сгради и обезпеченост на служителите, но има още какво да се направи в това отношение.\r\nДиалогът със синдикалните организации се е утвърдил като основна форма на социално партньорство при решаването на въпроси, свързани с професионалните и социалните  права на служителите, както и на специфични за министерството въпроси.   МВР продължава активно да си сътрудничи с Мисията на Международната организация по миграция при изпълнението на програми за асистирано доброволно връщане и реинтеграция. Успешно е взаимодействието с ФРОНТЕКС при изпълнението на съвместни полети за връщане на незаконно пребиваващи на територията на ЕС чужденци.\r\nГраничната сигурност и граничното управление остават хоризонтални приоритети в областта на сигурността и миграцията. МВР осигурява ефективна защита на държавната граница с всяка от съседните държави.\r\nВъзпрепятстващото съоръжение по цялата дължина на българо-турската граница оказва съществен възпиращ ефект за опитите за незаконно преминаване на границата.\r\nПрез 2019 г. е разширен обхватът на Интегрираната система за наблюдение, изградена по границата с Република Турция. Въведена е и Автоматизирана система за наблюдение по българо-сръбската граница.\r\nЗа по-ефективно противодействие на нелегалната миграция се осъществяват полети с хеликоптерите на Специализирания отряд за въздушно наблюдение към ГДГП, които са оборудвани със системи за наблюдение.   Продължава изпълнението на плана за провеждане на съвместна СПО по българо-турската граница и част от българо-гръцката граница в съответствие с изместването на миграционния натиск. Излъчват се гранично-полицейски наряди, осигурени с ръчни термовизионни камери, преносими системи за наблюдение и прибори за нощно виждане. Органите на МВР се подпомагат и от Министерство на отбраната с военнослужещи и техника.\r\nНа ГКПП Капитан Андреево работи Тристранен контактен център, който осъществява постоянно наблюдение за разкриване на групи на съседна територия и поддържа непрекъснат обмен на информация със съседните гранични власти.\r\nДобри са резултатите по противодействие на организираната престъпност, отчете министър Младенов. „Получаваме положителни оценки от партньорски служби и организации.\r\nОт Междуведомствения координационен център за противодействие на контрабандата и контрол на движението на рискови стоки и товари се провеждат широкообхватни специализирани операции за осъществяване на ефективен контрол при въвеждане, съхранение и разпространение на течни акцизни стоки; на карго стоки; на стоки, суровини и съоръжения, предназначени за производства в тютюневата промишленост.\r\nПревенцията на корупцията в МВР включва прилагане на множество комплексни мерки за недопускане на корупционни практики и засилване на взаимодействието между ангажираните институции. Целенасочените усилия на МВР получиха положителна оценка в четири поредни доклада на Европейската комисия за напредъка на България. Като забележимо постижение се отчита намаляването на корупционния риск в МВР.   Киберпрестъпността се превръща в новото предизвикателство пред правоохранителните органи“.\r\nГДПБЗН изпълнява на необходимото ниво дейността си по оперативно реагиране при пожари, бедствия и извънредни ситуации; взаимодействие и координация на съставните части на Единната спасителна система; превантивна дейност, контрол по ЗЗБ и държавен противопожарен контрол. Провеждат се тренировки и учения, които допринасят за подобряване на подготовката и реакцията на оперативните звена. Активно се взаимодейства с общините във връзка с дейността на доброволните формирования. Подобряват се материално-битовите условия за работа и се повишава енергийната ефективност на административните сгради на районните служби за пожарна безопасност чрез извършваните ремонти.\r\nРъководството на МВР оценява по достойнство труда на полицаите и пожарникарите. За да се превърне министерството в привлекателна и желана за професионална реализация институция, са необходими бързи и решителни мерки не само за подобряване на заплащането, но и на условията на труд, условията за кариерно развитие и мотивацията на полицаите и пожарникарите и повишаване качеството на живот и социалния им статус.\r\nВъпреки съществуващите ограничения, свързани с бюджетни икономии и финансов недостиг, структурите в МВР изпълняват дейността си и отчитат положителни резултати. ", "date": "2019.12.27", "title": "Младен Маринов: Имаме напредък в противодействието на телефонните измами"}
{"url": "https://www.actualno.com/politics/55-mln-leva-otivat-za-nov-samolet-za-vlastta-news_1419057.html", "text": "      Правителството одобри доклад на министъра на транспорта, информационните технологии и съобщенията Росен Желязков във връзка с доставката на въздухоплавателно средство за изпълнение на по чл. 646, ал. 2 от Закона за гражданското въздухоплаване. Със същото решение беше одобрен и проект на договор като основа за водене на преговори за доставката.      Правителството одобри също допълнителни разходи по бюджета на Министерството на транспорта, информационните технологии и съобщенията за 2019 година. Средствата в размер до 55 000 000 лева ще бъдат разходвани за нуждите на Авиоотряд 28 за за изпълнение на полети със специално предназначение и за изграждане на хангар за съхранение и техническо обслужване на въздухоплавателното средство.    ", "date": "2019.12.27", "title": "55 млн. лева отиват за нов самолет за властта   "}
{"url": "https://www.actualno.com/football/klop-za-titlata-ne-go-chuvstvame-ne-mislim-za-tova-i-ne-go-govorim-news_1419041.html", "text": "      Мениджърът на световния клубен шампион и убедителен водач във Висшата лига на Англия - Юрген Клоп, за пореден път отказа да говори по-сериозно за титлата във вътрешното първенство и да фаворизира неговия тим.        - заяви Клоп.\r\nНемският специалист призна още, че точно това е било представянето срещу Лестър, от което неговият отбор е имал нужда.    ", "date": "2019.12.27", "title": "Клоп за титлата: Не го чувстваме, не мислим за това и не го говорим"}
{"url": "https://www.actualno.com/moresport/krasen-kralev-prizna-investirani-sa-nad-55-mln-lv-v-sportnata-infrastruktura-za-2019-g-news_1419039.html", "text": "      Министърът на младежта и спорта Красен Кралев обяви отчета за направеното от за изминалата 2019 г. Според него са вложени над 5,5 милиона лева за обновяване и изграждане на спортната инфраструктура в страната през изминаващата 2019-а година. За новата 2020-а, пък, вече са одобрени проекти на обща стойност 715 000 лв. Освен това са извършени и промени по новия Закон за физическото възпитание и спорта.      \"През 2019 година са отпуснати средства за ремонт на: тренировъчната зала на Зимния дворец в София, на залата за вдигане на тежести към Спортно училище \"Георги Бенковски\" във Варна, на настилка на лекоатлетическа зала в спортна зала “Добротица” в Добрич, на спортна зала в Етрополе, на спортна зала в Белово, на сграда за вдигане на тежести към Спортно училище \"Никола Симов\" в Търговище, на спортна зала за нуждите на спортни клубове по бокс в Русе, на писта за ролбан и стрелбище към нея в Самоков и на волейболна зала в Перник. Тази година бе осигурено финансиране за зала за тенис на маса в Полски Тръмбеш, за модернизиране на “Арена Арда” в Кърджали, както и за изграждане на спортна база в Казанлък.\r\nЗа 2020 година до момента са одобрени проекти за: изграждане на мини футболно игрище в Община Симитли, за преустройство, необходимо за изграждане на боксов клуб в Плевен, за обновяване на настилката на футболно игрище в спортен комплекс \"Христо Ботев\" в Габрово и за ремонт на зала за вдигане на тежести към спортен комплекс \"Ялта\", град Русе.\r\nПрез 2019 година се проведе процедура по прелицензиране на федерациите, което беше една от основните цели на влезлия през тази година в сила ЗФВС. Така ще бъдат премахнати клубовете-фантоми, които са сериозен проблем за българския спорт. Съществено е също, че всички клубове, които кандидатстват за нов лиценз трябва да имат наети треньорски кадри, за да бъдат вписани в регистъра на спортните организации\".     Освен това е работено и в сектора \"Младеж\". Извършени са ефективни консултации (през 2019 г.) с над 3000 младежи в цялата страна с цел изготвяне на новата Национална стратегия за младежта 2020, както и стартирането на мащабен проект по Оперативна програма \"Развитие на човешките ресурси\", благодарение на който ще се изградят 7 младежки центъра в страната.\r\n\"Млади хора от Видин, Враца, Монтана, Варна, Бургас, Русе, Велико Търново, Благоевград, Сандански, Стара Загора, Сливен и Кърджали се включиха в обсъжданията. Целта на консултативния процес бе прякото включване на младите хора на България в диалога и идентифицирането на точните приоритети и цели на документа. Бяха обсъдени и предизвикателствата, пред които са изправени младите, както и техните идеи за справяне с проблемните въпроси, върху които да бъде изградена Стратегията.\r\nПроектът за \"Разработване и внедряване на стандарти за качество при предоставяне на младежки услуги в България\" по Оперативна програма “Развитие на човешките ресурси” се изпълнява съвместно от ММС и Министерство на труда и социалната политика. Проектът е на стойност близо 5 млн. лева и цели да предоставим услуги с реално действие за развитието на младите хора в страната    През 2019 година България беше избрана за член на Междуправителствения комитет за физическо възпитание и спорт на ЮНЕСКО (CIGEPS), като ще бъде представлявана от Министерството на младежта и спорта в лицето на министър Красен Кралев.  Освен това, българският спортен министър беше избран за втори път за член на Управителния съвет на Световната антидопингова агенция като представител на държавите-членки на ЕС, което несъмнено е успех и признание за България и за правителството\". ", "date": "2019.12.27", "title": "Красен Кралев призна: Инвестирани са над 5,5 млн. лв. в спортната инфраструктура за 2019 г."}
{"url": "https://www.actualno.com/moresport/ronaldo-i-djokovich-trenirat-zaedno-uchat-se-da-skachat-video-news_1419037.html", "text": "      Интересно видео с участието на двама от най-популярните спортни личности в днешно време и обиколи социалните мрежи в последните часове. Очевидно двамата използват свободното време по празниците да поддържат форма, тъй като видеото е заснет във фитнес зала.          На него се вижда, че португалският футболист учи световния номер 2 в тениса да скача.   Припомняме ви, че съвсем скоро Кристиано Роналдо отбеляза страхотен гол с глава за Ювентус, след като успя да отскочи над 2 метра и половина от земята.  ", "date": "2019.12.27", "title": "Роналдо и Джокович тренират заедно, учат се да скачат (ВИДЕО)"}
{"url": "https://www.actualno.com/bgfootball/stojcho-mladenov-ot-trojcho-stanah-shestorcho-news_1419043.html", "text": "      Бившият играч и треньор на , както и настоящ наставник на Кайсар - Стойчо Младенов, коментира ситуация при \"армейците\" и за пореден път говори за евентуално свое завръщане на \"Българска армия\". Това се случи в предаването \"На ринга\" по 7/8 ТВ.       - започна Младенов.    коментира той евентуалното си завръщане в ЦСКА.\r\nТака Стойчо коментира предишните си престои: .   коментира казуса с емблемата.\r\nСтойчо Младенов призна още, че един ден иска да се върне в клуба на сърцето си - ЦСКА, но в момента не може да се говори за подобно развитие, защото \"армейците\" си имат треньор.  ", "date": "2019.12.27", "title": "Стойчо Младенов: От Тройчо станах Шесторчо"}
{"url": "https://www.actualno.com/healthy/davat-12-mln-leva-dopylnitelno-za-vaksini-news_1419052.html", "text": "      Правителството одобри допълнителни средства по бюджета на Министерството на здравеопазването за 2019 г. в размер на 12 000 000 лева.      Средствата са за предоставяне на допълнителен трансфер от Министерството на здравеопазването на Националната здравноосигурителна каса за финансиране на разходи за лекарствени продукти - им по чл. 82, ал. 2, т. 3 от Закона за здравето и дейности във връзка с лечението на лица до 18-годишна възраст по чл. 82, ал. 1а и 3 от Закона за здравето.    ", "date": "2019.12.27", "title": "Дават 12 млн. лева допълнително за ваксини "}
{"url": "https://www.actualno.com/asia/turcija-chastichno-premahva-vizite-za-aljirci-news_1418967.html", "text": "      Турция издаде президентски указ днес, с който освобождава гражданите на Алжир на възраст под 15 и над 65 години от визи за пътуване при посещение в страната, съобщава „Сабах“.      Решението, публикувано в официалния вестник на Турция, ще позволи на гражданите на Алжир в тези възрастови групи с редовни паспорти да получават разрешителни за влизане. Те ще могат да влизат в Турция без виза и да останат до 90 дни в рамките на шест месеца за туристически цели, според постановлението.   Турция по-рано въведе подобна визова политика за либийците. Притежателите на либийски паспорти на възраст под 18 и над 55 години вече ще могат да пътуват до Турция, без да се налага да получават входна виза.\r\nПреди това безвизово влизане беше достъпно само за либийци на възраст над 68 години, а лицата, притежаващи шенгенски визи, можеха да кандидатстват за онлайн виза.   ", "date": "2019.12.27", "title": "Турция частично премахва визите за алжирци "}
{"url": "https://www.actualno.com/politics/ekaterina-zaharieva-uspeh-e-napredyka-ni-po-mehanizma-za-sytrudnichestvo-i-proverka-news_1419056.html", "text": "      Тази година отбелязахме 30 години от падането на Берлинската стена, което промени живота на милиони хора в Източна Европа, включително и в България, 15 години от членството ни в НАТО, а на Нова година ще отбележим 13 години от присъединяването ни към ЕС. Това каза министър , която отчете дейността на външното министерство на .      „България не само консумира сигурност и европейски средства от членството в двата съюза, но е една от най-активните държави в определянето на политиките им. ЕС продължава да е най-успешният демократичен проект в света, а от създаването на НАТО на територията на нито една държава членка не са водили военни действия. Тази година Европейската комисия и Европейският парламент заявиха, че .  И ако все още не сме част от Шенген по вътрешнополитически причини в някои държави членки, всички наши партньори признават, че ние охраняваме най-добре нашата граница“, каза министърът.   След успешното Българско председателство на Съвета на ЕС страната ни оглави и по време на нашето председателство в организацията бе поканена с единодушие Република Северна Македония.\r\nСамо една година след приемането ни в Берлинския процес догодина страната ни ще бъде съпредседател на инициативата съвместно със Скопие.  Признание за ролята на страната ни в регионален и международен план е и посещението на нашия премиер при американския премиер които подписаха документ за стратегическо партньорство между България и Съединените щати.\r\nРедица премиери, сред които правителствените ръководители на Русия и Япония, посетиха страната ни. Досега български министър-председател не бе посещавал Република Корея.\r\nПрез 2019 г. посетиха България външните министри на Индия, Ливан, Йордания - визити, които никога досега не са били реализирани в рамките на отношенията ни в тези държави.       За първи път от 9 години български външен министър посещава Русия.\r\nФокус на българската и европейската външна политика е и Африка, както заради важността на този континент по отношение на природни ресурси и възможности за бизнес, но и заради миграцията. Реализирана бе първа визита на български външен министър в Намибия, а Ангола не бе посещавана от представител на българското правителство 30 години въпреки отличните ни контакти в миналото.\r\nЦелта на всички тези визити освен възобновяване на политическите връзки бе и да подпомогнат развитието на бизнесконтактите, както за привличане на инвестиции у нас, така и за представяне на възможностите на българския бизнес, който става все по-конкурентоспособен в международен план и търси нови пазари. Бяха подписани множество двустранни споразумения, които облекчават бизнеса и гражданите. \r\nПродължаваме и работата в улеснение на българските граждани, живеещи в чужбина. Служителите на МВнР не са увеличавани от 80-те години на миналия век, когато са обслужвали близо 70000 българи зад граница. Въпреки че днес нашите сънародници извън родината са над 2 млн., продължаваме да им предлагаме лесен достъп до административни услуги, без да увеличаваме щата.\r\nВсяко денонощие между 40 и 60 души търсят помощ на горещата телефонна линия в ситуационния ни център, която популяризирахме чрез СМС съобщенията, които получава всеки абонат на български мобилен оператор, който влезе в роуминг. Един пример - съдействахме за сигурно и безопасно завръщане в България от Испания, Франция и Швеция на над 100 жертви на трафик на хора предимно с цел трудова експлоатация.      Естествено, има още какво да се подобрява в административното обслужване и работата на консулските ни служби.\r\nИнициирани и приети бяха законови промени, даващи възможност от октомври 2020 г. подаването на заявление за издаване на български лични документи да става и по електронен път без електронен подпис, а от 2021 г. валидността на българските паспорти ще бъде удължена от 5 на 10 години. Българските граждани в чужбина могат да получават и по пощата издадените им паспорти, лични карти и шофьорски книжки - все мерки за облекчаване на тяхното обслужване.\r\nВремето, когато страната ни закриваше дипломатически мисии, е вече в миналото. След откриването на нови посолства в Абу Даби и Рияд и генерални консулства в Тараклия, тази година открихме ново Генерално консулство в Барселона, а консулството ни във Франкфурт вече е с ранг на генерално и до месеци ще се премести в нова сграда, която ще улесни обслужването на гражданите.\r\nНашите консулски служители посрещат сънародниците ни не само зад гишетата, но и пътуват, за да улеснят обслужването - особено в държави, където пътуването до нашата мисия е свързано с големи разходи и време.\r\nКато друга мярка за подобряване на административното обслужване за гражданите и бизнеса бе децентрализирана услугата “Апостил”, като от 1 януари 2019 г. се извършва и от областните администрации и не е необходимо да се пътува до МВнР в София. Нашите услуги вече могат да се заплащат навсякъде с банкови карти, а доскоро гражданите заплащаха с държавни таксови марки.   Българските граждани във Великобритания са сред най-подготвените за . Нашето посолство в Лондон проведе масирана комуникационна кампания с изнесени информационни дни в повече от 30 града. Близо 130 000 наши сънародници вече са кандидатствали и са получили статут на уседналост, който ще гарантира техните права без значение от развоя на процеса по оттеглянето. Това са близо 90 на сто от официално пребиваващите българи в Обединеното кралство, с които сме на първо място сред гражданите на други държави от ЕС. \r\nПрез изминалата година България бе за пръв път член на Съвета на ООН по правата на човека. Кристалина Георгиева стана изпълнителен директор на Международния валутен фонд, а Мария Габриел получи изключително важен ресор в новата Европейска комисия.\r\nПрез отиващата си година бяха осъществени редица проекти по линия на официалната помощ за развитие в страните от Западните Балкани и Черноморския регион, оказана бе хуманитарна помощ на населението от  бедстващи райони в Африка и Азия. България подпомогна с 6 139 104 лв. различни проекти - строим например асфалтов път между град Билищ и населеното с българи село Върник в Албания, реконструирахме два моста в град Струга, Република Северна Македония, ремонтирахме инфекциозното отделение в болницата в Тараклия, където живеят близо 50000 българи.\r\nБългария бе една от първите страни, оказала хуманитарна помощ от 200 000 лв. на Албания за преодоляване на последиците катастрофалното земетресение в края на м. ноември 2019 година.    ", "date": "2019.12.27", "title": "Екатерина Захариева: Успех е напредъка ни по Механизма за сътрудничество и проверка"}
{"url": "https://www.actualno.com/society/api-s-vajna-informacija-za-elektronnite-vinetki-news_1418995.html", "text": "      От 31 декември 2019 г. до 16 януари 2020 г. електронна винетка ще може да се купи до 7 дни преди датата на активирането ѝ. Промяната в срока за отложена покупка от 30 на 7 дни е временна и се налага заради внедряване на актуализации на електронната система за събиране на пътни такси във връзка с въвеждането на тол системата за тежкотоварните автомобили над 3,5 тона, съобщиха от Националното тол управление и Агенция \"Пътна инфраструктура\" (АПИ).      След 16 януари 2020 г. ще бъде възстановена възможността за предварително купуване на е-винетка до 30 дни преди датата на активирането й както за леките, така и за тежкотоварните автомобили, както е било досега. Собствениците или ползвателите на камиони и автобуси с тегло над 3,5 тона, които искат да се възползват от максималния 30-дневен срок за отложена покупка на месечна винетка, могат да направят това на 30 декември 2019 г., тъй като за тях най-късно от 1 март 2020 г. се въвежда тол таксуването. От 31 януари 2020 г. за тях ще бъде преустановена продажбата на месечни винетки.\r\nСлед старта на тол системата за тежкотоварните автомобили, също ще може да се предплаща пътна такса – чрез маршрутна карта. Тя ще може да се купи до 7 дни предварително от регистрирани потребители (регистрацията е чрез електронна поща през платформата за купуване на маршрутна карта) или два дни предварително – от нерегистрирани потребители (за днешния или до 23:59 часа на утрешния ден).   ", "date": "2019.12.27", "title": "АПИ с важна информация за електронните винетки"}
{"url": "https://www.actualno.com/curious/kakvo-da-oblechete-na-nova-godina-spored-zodijata-chast-1-news_1418997.html", "text": "                  Овен Изразителен и темпераментен Овен, може спокойно да избере червен цвят за Нова година. Всички нюанси на червеното: корал, бордо, праскова и теракота, също ще са отличен избор. И в комбинация със сребърни бижута, такъв новогодишен образ перфектно ще подчертае ярката индивидуалност на представителя на зодия Овен.   Телец Сив или син костюм с контрастни облицовки в бяло или черно ще помогне на Телеца да се хареса на покровителя на тази година – годината на Плъха. И за да изглежда изображението възможно най-празнично, за жената Телец ще е подходящо да допълни с фиби, гривна или брошка с перли. Близнаци        Всички видове нюанси на синьо и зелено ще са добър избор в новогодишната нощ 2020. Не се страхувайте да експериментирате със стилове рокли и костюми. Оригиналността и подходът няма да ви позволят да останете незабелязани в тази вълшебна нощ. Рак Леките ефирни и падащи материи и тъкани са най-доброто, което Ракът може да избере, за да отпразнува Нова година. За предпочитане е да се спре на бели или сребърни цветове. Подходящи са също праскова, ванилия и шам-фъстък. Лъв Приглушени нюанси от червено в комбинация със златни акценти или декорации подчертаващи новогодишната нощ. Това ще направи образа на Лъва, изразителен и горещ, а темперамента несравним. Основното нещо е да не прекалява с червеното, защото Плъхът не е твърде ентусиазиран от цветовете на огъня.      Дева Консервативната Дева определено не трябва да се страхува от ярките цветове и закачливи декорации. Сексапилна бяла или златиста рокля в комбинация с тежки обеци и искрящо колие ще я превърне в истинска луксозна дива. ", "date": "2019.12.27", "title": "Какво да облечете на Нова година според ЗОДИЯТА (част 1)"}
{"url": "https://www.actualno.com/politics/ministrite-otchitat-slojna-godina-s-mnogo-predizvikatelstva-news_1418938.html", "text": "       Министрите направиха отчет за постигнатите резултати по време на последното за годината правителствено заседание, предаде БГНЕС.      Външният министър отчете, че успех за България е новият ресор на Мария Габриел в Европейската комисия, както и избирането на Кристалина Георгиева за шеф на Международния валутен фонд.\r\n\"130 000 българи са получили статут на уседналост във Великобритания, което е 90% от пребиваващите, съобщи Захариева в контекста на темата \"Brexit\".\r\nТежка година с много политически предизвикателства – избори, кризи, чума по свинете, отчете вицепремиерът . За поредна година нямаме загубени европейски средства, а 80% от целия ресурс за новия програмен период е договорен. Освен това имаме и една от най-прозрачните системи за мониторинг, похвали се Дончев.  Процесите на икономическа трансформация са ключов приоритет през 2019 година, през новата 2020 година работата в тази посока продължава, каза още Томислав Дончев.\r\nБез съмнение ключов акцент трябва да бъдат опитите за повишаване на добавената стойност и всичко, което се произвежда в България, заяви Дончев и отбеляза, че образованието е водещата политика на кабинета. Според него всяко следващо правителство трябва да поставя образованието на първо място.   Вицепремиерът отбеляза, че се отчита, че все повече българи се връщат от чужбина и се установяват в страната.    Военният министър отчете, че около 400 души са повече назначени в системата, отколкото са напуснали. Направени са ремонти на сгради и техника. „Керванът върви в правилната посока”, отбеляза Каракачанов. Според него случилото се през последната 1 година в армията не се е случвало през последните 30 години – изтребители, военно училище, заплати.\r\nФинансовият министър отчете, че през годината продължава тенденцията на поддържане на фискална и рейтингова стабилност,  можем да се похвалим с едно от най-ниските нива на контрабандата на цигари в ЕС, успяхме да убедим Световната банка да открие в София център за споделени услуги. „Успешна година за българската икономика“, обобщи Горанов и добави, че с 5% всяка година намалява сивата икономика.\r\nВътрешният министър отчете, че е намалял делът по разкриваемост на битовата престъпност. „Гордеем се постигнатите резултати в борбата с телефонните измами. Тази година са намалели с 50% спрямо миналата”, похвали се министърът. „Предвижда се увеличение на нощния труд на полицаите. Като цяло можем да отчетем, че изминава сложна година”, посочи Маринов.\r\nТранспортният министър отчете, че са направени редица ключови проекти, които са важни за сектора, сред които е концесията на летище София.       Виждате колко неща са свършени и колко много предизвикателства и пропуски сме направили. Това заключи министър-председателят Бойко Борисов по време на заседанието на Министерски съвет, след като министрите отчетоха дейността си през годината. Борисов отбеляза, че българите два пъти са показали доверието си към управляващите и на евроизборите, и на местните избори.\r\n„Трябва да се съсредоточим и да си довършим програмата докрай. Другите са само на думи. Но ако погледнем назад във времето, няма сектор, няма министерство или сфера, в която да са били по-добри“, посочи Борисов, цитиран от агенция \"Фокус\". Премиерът призова министрите от кабинета „Борисов 3“ към максимална мобилизация, твърдост, честност и прозрачност на работата им. \r\n„Обяснявайте на хората какво се прави, дори да има проблем и пропуски. Защо е дошъл проблемът и какво ще направим, за да го отстраним“, добави министър-председателят. Бойко Борисов обяви също така, че на правителственото заседание ще бъдат отпуснати и 2 милиона и 300 000 лева за Атонския манастир. ", "date": "2019.12.27", "title": "Министрите отчитат сложна година с много предизвикателства"}
{"url": "https://www.actualno.com/cite/drago-mi-e-da-gledam-kak-rabotjat-bylgarite-zashtoto-rabotjat-unikalno-news_1418974.html", "text": "      Зимата е мека, не спирайте строителството. Това каза премиерът Бойко Борисов по време на правителствено заседание след направен отчет за свършената работа през годината на министъра на регионалното развитие Петя Аврамова.      „Същото се отнася и за АМ „Европа“, максимално да се извършват дейностите, които и без асфалт могат да се правят“, добави той. Премиерът посочи, че възприема обиколките си по инфраструктурни обекти в страната не като инспекция или проверка, а като психотерапия.   „Драго ми е да гледам как работят българите, защото работят уникално. Отивам да видя всъщност какво става. В която посока си тръгнеш, по Северната тангента можеш да тръгнеш към сръбската граница да видиш как строят, да продължиш по Източната - отиваш на АМ „Струма“. Ако тръгнеш в обратната посока, отиваш на АМ „Хемус“. Във всяка посока можеш да си направиш психотерапия – красива работа. Последен – пътят за Банкя“, допълни Борисов, цитиран от агенция \"Фокус\". ", "date": "2019.12.27", "title": "Драго ми е да гледам как работят българите, защото работят уникално"}
{"url": "https://www.actualno.com/asia/bosforyt-e-zatvoren-zaradi-blysnal-se-tovaren-korab-video-news_1418978.html", "text": "      Товарен кораб се е блъснал в брега на истанбулския проток Босфора, предават световните медии, позовавайки се на свидетели, цитирани от CNN.      Според корабната агенция „Tribeca“, вследствие на инцидента местните власти са затворили протока.\r\nНяма незабавни съобщения за пострадали.     ", "date": "2019.12.27", "title": "Босфорът е затворен заради блъснал се товарен кораб (ВИДЕО)"}
{"url": "https://www.actualno.com/analysis/shte-sprat-li-ubijstvata-na-jeni-v-turcija-news_1418911.html", "text": "       .      Насилието срещу жени постоянно стъписва турската общественост - и през 2019-а множество убийства на жени влязоха във вестникарските заглавия. Критиците твърдят, че турското правителство и правосъдието не се отнасят сериозно към този вид насилие. Но нарастващото възмущение в интернет общността и твърдият ангажимент на групите в защита на женските права поставят турското правителство под натиск - политиците са принудени да се ангажират повече с темата.\r\nЗатова през март 2018 година две министерства - на вътрешните работи и на семейството - се заеха със създаването на механизъм за спешни случаи - мобилното приложение \"KADES\". Програмата може да алармира в случай на опасност, например когато жена е подложена на насилие. Тя позволява още чрез GPS да се установи точното местонахождение на застрашеното лице, за да може полицията бързо да стигне дотам.      Както съобщават от Вътрешното министерство, за 21 месеца 353 334 души са си инсталирали приложението, а 16 500 души вече са го използвали. \"Това, че програмата е била свалена толкова много пъти, показва, че има все повече насилие срещу жени. Те си инсталират приложението от страх\", коментира правозащитничката Ялчънър Симсек.\r\nСтановището на Вътрешното министерство е, че програмата дава положителен ефект, тъй като в сравнение с предходната година, случаите на домашно насилие са намалели с 19 процента. Но Ялчънър Симсек е скептична по отношение на това дали \"KADES\" защитава ефективно жертвите на този вид насилие. \"Ние пробвахме програмата, тя функционира\", казва тя. Но е по-важно след натискането на копчето да има последствия за извършителите на тези нападения. \"Искаме да бъде оповестена статистика за тези случаи\", казва още правозащитничката.     Организацията \"Ние ще спрем убийствата на жени\" вече е регистрирала 430 убийства от началото на годината. Наред с множество други брутални случаи, турската общественост беше шокирана от неотдавнашното убийство на Филиз Текин от Измир: преди две седмици жената беше пребита от алкохолизирания си мъж, тъй като не изглеждала достатъчно поддържана. И тъй като извършителят отказал на пострадалата лечение в болница, осем дни по-късно тя починала от раните си.\r\nГрупите, защитаващи правата на жените, се надяват, че общественият натиск, породен от случаи като този, ще доведе и до обществена промяна, която да бъде поддържана не само от гражданското общество, а и от политиците.    Гюлсюм Кав от Платформата за борба с убийствата на жени смята, че \"програмата \"KADES\" естествено трябва да бъде изпробвана\". Същевременно тя подчертава, че законите за защита на жените трябва да се прилагат по-ефективно от правосъдието. \"Трябва да се предприемат стъпки за практическото приложение на Истанбулската конвенция. Тя най-накрая трябва да бъде реализирана от отговорните институции\", подчертава Кав.\r\nИстанбулската конвенция е многостранно споразумение на Съвета на Европа за превенция и борба с насилието над жени и домашното насилие от 2011-а година. Турция ратифицира конвенцията преди пет години и прие съответния закон за приложението ѝ. Но на практика, както посочват критиците, правните норми на конвенцията не се прилагат и предвидените мерки за помощ и за защита на жените не са реализирани.   Макар с пускането в действие на \"KADES\" правителството да демонстрира добра воля за предотвратяване на насилието срещу жени, засега липсва политическата воля за трайно разрешаване на проблема. Когато на 25 ноември 2 000 жени се събраха на протест в Истанбул в Международния ден срещу насилието спрямо жени, полицията разпръсна демонстрацията с гумени куршуми и сълзотворен газ.   ", "date": "2019.12.27", "title": "Ще спрат ли убийствата на жени в Турция?"}
{"url": "https://www.actualno.com/burgas/v-centyra-na-burgas-veche-mogat-da-se-praktikuvat-zimni-sportove-news_1418965.html", "text": "      700 кв. м. лед очакват любителите на зимните спортове, но не в планината, а в центъра на Бургас. И тази година ледената пързалка е в центъра на града пред Съдебната палата. Тя ще бъде на разположение на всички желаещи от 10.00 до 22.00 часа всеки ден. Пързалката ще е на разположение до месец февруари, при положения, времето позволява. Мястото привлича с празничната си украса и осветление.      Обявена е и програмата, която включва интересни събития, които допълнително повишават настроението на кънкьорите.   Цените за ледената пързалка са 7 лева за възрастен и 5 за деца до 12 годишна възраст. Любителите на кънките на лед могат да си закупят и карти с определен брой посещения, които са с отстъпка в цената. ", "date": "2019.12.27", "title": "В центъра на Бургас вече могат да се практикуват зимни спортове"}
{"url": "https://www.actualno.com/curious/godishen-horoskop-za-kozirog-za-2020-g-news_1418850.html", "text": "      Очаква ви година, която ще запомните. Със сигурност няма да ви е скучно и дълго време ще си спомняте приключенията, които ще ви остави незабравими спомени. Хубаво е да си повтаряте, че хубавото не се дава лесно. Януари ще стовари на главата ви сериозни препятствия и предизвикателства. Вашата работа е да затворите очи и да се втурнете напред. Просто няма да имате друг изход.       Февруари ще ви даде да си отдъхнете малко, но не прекалявайте с отпускането. Март ще е месецът, в който ще може да се ориентирате дали сте поели в правилната посока и най-вече с \"нужния багаж.\" Ако има нещо за поправяне - трябва да използвате този месец.    Април ще може да почакате да видите накъде ще се развиват нещата. Ако ситуацията около вас е прекалено бурна, най-добре не се бутайте в епицентъра на събитията. Бъдете разумни, не давайте непосилни обещания, не изказвайте крайни мнение. Май ще бъде изпълнен с подводни камъни, но вие сте достатъчно подвижни, за да отскочите навреме. Първата половина на юни не бързайте да се втурвате към морето. Тогава ще има събития в работата, чийто развой ще трябва да изчакате.  През юли вече ще може да си отдъхнете заслужено. Хубаво е до тогава да сте спестили достатъчно средства, за да си позволите почивката, която сте си представяли. През август не се пресилвайте и ако може да подарете извънредни почивни дни. Септември е добър месец за оглеждане на нещата - кое до къде е стигнало. Някои от вас ще получат предложение за смяна на работата. Ако смятате, че сте се изчерпали на предишното си място - не му мислете много. Октомври е месец, в който фокусът ще бъде насочен към семейството. Онези от вас, които имат деца е добре да намерят повече време за тях. Възможни са проблеми в училище. Ноември е време, което ще изпробва вашата способност да балансирате. И работата, и домът ще имат нужда от вашето специално присъствие. Месецът е подходящ за раздяла с вредни навици и придобиването на нови полезни.        Декември ще сте прекалено уморени за по-специална подготовка за празниците затова отрано помислете за  подаръците. Пътуване извън страната ще ви се отрази повече от добре. Малка къща в планината също ще изчисти съзнанието ви от тревогите. \r\nПрез 2020 година ще бъде ретрограден 3 пъти. През това време не започвайте нови проекти, не закупувайте носители на информация или друга техника, както средства за придвижване, като кола. Периодите на ретроградност на Меркурий са следните:\r\n- от 17 февруари до 10 март;\r\n- от 18 юни до 12 юли;\r\n- от 14 октомври до 3 ноември      ще бъде ретроградна от 13 май до 25 юли. През този период не сключвайте брак. Можете да очаквате сериозни сътресения и промяна в отношенията, в това число и от финансов характер. Възможно е връщането на стара любов или окончателна раздяла с настоящата. ще бъде ретрограден от 10-ти септември до 14-ти ноември. Това ще е период на намалена активност. Трудно ще намирате сили за осъществяването на намисленото. През това време бъдете внимателни при боравене с техника, оръжие, остри предмети и различни механизми. ", "date": "2019.12.27", "title": "Годишен хороскоп за Козирог за 2020 г. "}
{"url": "https://www.actualno.com/society/nso-preminava-kym-izcjalo-cifrov-obmen-na-dokumenti-news_1418964.html", "text": "      Националната служба за охрана преустановява обмена на документи на хартиен носител във вътрешния документооборот на институцията. Мярката има за цел да повиши ефективността на административния обмен, драстично да ограничи разходите за консумативи и канцеларски материали, както и да повиши компетентността на служителите на НСО за работа в цифрова среда, съобщиха от службата.      На близо 40 000 преписки и стотици хиляди страници възлиза средногодишният вътрешен документооборот на НСО. От началото на 2020 година съставът на охранителната служба ще обменя документи изцяло в електронна среда чрез системата „Акстър Офис“.   От ноември 2018 г. Националната служба за охрана вече обменя документи с други административни структури в съответствие с единния технически протокол, утвърден от председателя на Държавната агенция „Електронно управление“ (ДАЕУ) и чрез Средата за електронен обмен на съобщения, поддръжана и развивана от ДАЕУ.\r\nС преустановяването на вътрешния хартиен обмен НСО е една от първите структури в сектор „Сигурност“, която преминава към изцяло цифров обмен на документи. Стъпката е и в синхрон с разпоредбите за електронния обмен на документи в Наредбата за общите изисквания към информационните системи, регистрите и електронните административни услуги.   ", "date": "2019.12.27", "title": "НСО преминава към изцяло цифров обмен на документи "}
{"url": "https://www.actualno.com/starazagora/blagotvoritelen-koncert-v-radnevo-sybra-sredstva-za-dete-s-dcp-news_1419003.html", "text": "      На благотворителния концерт в Раднево изпълнители, сред които Мира, Марина Тошич, Кирил Атанасов, Ива, Тони Христов, рапърът Релето и други       Денислав Веселинов Койчев е роден преждевременно на 15 юли 2008 г. в 27-а гестационна седмица с тегло 1200 грама. В осмия месец става ясно, че детето от старозагорското село Сърнево е с двигателно изоставане и му е поставена диагноза (ДЦП). Веднага след диагностицирането започва рехабилитация при която продължава четири години. Рехабилитации на Дени са провеждани многократно и в , които семейството му финансира с лични средства. \r\nПрез цялото време, докато момчето се лекува в България, родителите му търсят възможности за рехабилитации и в чужбина, за . Тъй като средствата за възстановителните процедури са непосилни майката създава група във Фейсбук в подкрепа на Дени - и . \r\nПрез 2014-а за първи път малчуганът е лекуван извън България - в . Две години по-късно заминават за лечение в . Там лечението с рехабилитация, масажи, електростимулация, магнитна и билкова стимулация, терапия за фината моторика, иглотерапия и логопед . Благодарение на лечението , макар и да има още какво да се желае. За дете с ДЦП е огромно постижение да изкачва само стълби, а да ги изкачва без да се държи за парапета е цяло чудо! Това показва, че координацията му се подобрява все повече с всеки следващ курс. За жалост детето все още не говори, а лекарите в петия пореден курс и уверяват, че Дени ще говори.  За всеки от 5-месечните курсове на лечение в Китай са необходими 30 хиляди лева, а Дени трябва да преминава два. , а той заслужава да изживее един пълноценен живот, за който има шансове уверяват китайските професори. Трябва да им се вярва, защото именно благодарение на тях Денислав не само прави първите си крачки, а и вече ходи самостоятелно. . ", "date": "2019.12.27", "title": "Благотворителен концерт в Раднево събра средства за дете с ДЦП"}
{"url": "https://www.actualno.com/business/dijan-vylkov-menidjyr-pazar-nedvijimi-imoti-v-ekspresbank-obicham-jivota-na-byrzi-oboroti-news_1417650.html", "text": "              В професионален план съм познат като мениджър пазар „Недвижими имоти“ в Експресбанк. Откакто съм в Банката винаги съм бил на тази позиция – вече близо 14 години.\r\nВ спортните среди съм известен като футболен съдия. Това е моето хоби и страст от 1998 г. От 2003 г. до сега имам над 200 мача в „А“ група, а от 2011 г. съм международен съдия.  В личен план имам прекрасно семейство с две деца, на 14 и 9 години. Голяма част от времето ми след работа е ангажирано с футболно съдийство. Хоби, което се превърна почти в професия. И макар да не се водя професионален футболен съдия, нивото на мачовете, на които ходя, изисква да имам професионално отношение. Това означава да тренирам три пъти в седмицата, да правя възстановяване, да гледам и анализирам видеоклипове от мачове, в които съм участвал или такива на други рефери, да проучвам отборите, на чийто мачове ще съм съдия, да посещавам съдийски конференции, да се интересувам от футболните новини и футболния живот. Не на последно място хобито ми е свързано и с много пътуване в България и чужбина. Тази година имах мачове в Белгия, Хърватска, Италия, Испания, Естония, Бразилия и Англия. Всеки един мач в България ми коства един или два дни далеч от семейството и то най-вече през почивните дни. Затова останалото свободно време се стремя максимално да прекарам със съпругата и децата ми.      Харесвам математиката и числата, а тях ги свързвах с финансите. Завърших Финанси в ИУ – град Варна. Нямах предпочитание в коя сфера на финансите ще се насоча – публични финанси, счетоводство, банково дело, застраховане и т.н. Задължителният стаж преди дипломирането изкарах в Булбанк – град Бургас. През 2003 г. започнах работа в клона на Банката в град Приморско, като кредитен инспектор по заместване на колежка от университета, която излезе в майчинство. За година и половина излязох от банковата сфера, като започнах да развивам структурата на „Адрес недвижими имоти“ за кредитни консултации, по известна сега като „Кредит център“. От 2006 г. моят кариерен път изцяло е свързан с Експресбанк. Аз бях и първият назначен мениджър пазар „Недвижими имоти“ в Банката. Работата ми е изпълнена с много разговори и срещи. Всеки ден се различава от предния, най-малкото по това, че се срещам с различни хора и решавам различни ситуации. Позицията на мениджър пазар „Недвижими имоти“ е важна за това Експресбанк да е разпознаваем и предпочитан партньор сред агенциите за недвижими имоти, строителни компании, кредитни консултанти и други. Всекидневно контактувам с тях. Често се налага да съм извън офисите на Банката, за да се срещам „на терен“ с  партньори, както и да представлявам Банката пред нотариуси при ипотеки. По-рядко ми се налага да правя срещи с клиенти – основно при по-сложни казуси и  по-големи и важни сделки. Жилищните кредити са един от основните и важни продукти на Банката, който служителите, които работят с клиенти трябва да познават отлично. В тази връзка, паралелно със задълженията, които имам с партньорите, обучавам, съветвам и помагам на колегите в офисите на група Варна с цел придобиване на знания, увереност и опит. Не на последно място работният ми ден е свързан със съгласуване на оферти за клиенти, отчитане и съгласуване на плащанията на партньори, справки и др. Случвало се е в края на работния ден да се прибера вкъщи и да нямам желание за повече разговори, от което понякога страда семейството ми.    Обичам живота на бързи обороти- да гоня цели и резултати, да общувам и работя с хора. Характерът ми е такъв - за да се чувствам добре, имам нужда от подобно ежедневие. Със сигурност това го намирам в работата ми в Експресбанк. Да, доста е предизвикателно, но аз съм подготвен – физически и психически. Важно е и как възприемаш работата си. Моето разбиране е, че за да харесва работата си, човек трябва да отива  в офиса с настроение, да се ядосва по-малко и да се забавлява. Когато мисля по този начин и съм с такава нагласа, не усещам работния ден.\r\nДруго, което ми носи работата в Банката, е самочувствие. То е вследствие на имиджа и мнението като цяло на хората за Експресбанк – за нейните служители, политика към клиентите и бизнес модел. Успехът според мен се постига с много работа, упоритост и постоянство. Той трябва да е плод на лични усилия, а не подарък. Така единствено, може да се осъзнае и оцени. Не по малко важно според мен е и хората около теб да забелязват и признават постиженията ти и да ценят това, което правиш. Това за мен е комбинацията за истинския успех. ", "date": "2019.12.27", "title": "Диян Вълков, мениджър пазар „Недвижими имоти“ в Експресбанк: Обичам живота на бързи обороти"}
{"url": "https://www.actualno.com/sofia/nova-sistema-ot-22-senzora-sledi-vyzduha-v-sofija-news_1419006.html", "text": "      Нова система за мониторинг на качеството на въздуха стартира в столицата от днес. 22 интелигентни сензора, разположени в близост до действащите автоматични станции на Изпълнителната агенция по околна среда, вече излъчват данни в реално време. Чрез платформа, базирана на отворени данни, е осигурен достъп за интересуващите, без да е необходима регистрация, предаде репортер на .      \"Данните ще бъдат анализирани и съпоставени с тези, които генерират автоматичните станции за качеството на атмосферния въздух на Изпълнителната агенция по околна среда и ще бъдат предоставени на Столичния общински съвет, за да вземе решение дали спешните мерки във връзка превишаване на нивата на фини прахови частици отразяват и стойностите от новите сензори\", поясни зам.-кметът на Столична община Йоана Христова.   \"Когато животът на милион и половина души зависи от решенията на Столична община, хубаво е, данните и анализите да бъдат адекватни\", добави тя и увери, че общината ще търси съпоставимост между данните на националната мрежа и генерираните от новите сензори.\r\nРазполагайки с повече данни, СОС ще взема информирано решение при планиране на мерки като зелен билет, миене на улици, буферни паркинги, посочи още Христова.  Запитана какъв ще е критерият кои данни да се използват при вземането на тези решения, тя увери, че няма да отпадне ползването на данните от автоматичните станции и поясни, че дублирането е, за да има допълнителен ориентир за трендове.\r\nЗасега данните от новите сензори са в тестова среда. Сензорите са самообучаващи се и колкото по-дълго време се събира информация, толкова по-достоверни стават данните, съобщиха разработчиците. Те посочиха, че на всеки 12 месеца сензорите ще се сменят и че е необходимо четири сезона сензорите да набират данни, докато се стигне до ниво на достоверност. След една година ще бъде направено оценяване за еквивалентност на данните и ще се прецени дали те да станат част от системата за взимане на решения от столична община.   \"Единствените достоверни данни са от автоматичните станции на ИАОС. След като минат четирите сезона, ще имаме достатъчно набрани данни, достатъчно самообучение, за да се борим за еквивалентност на нашите данни с тези от автоматичните станции\", съобщи Христова.    Предвижда се и надграждане на системата с допълнителни устройства, които да повишат устойчивостта на сензорите на климатичните условия и снижаване на разходите по поддръжка. \r\n\"Ще имаме много повече точки, които гражданите да следят, и всеки ще може да следи на територията на цялата община какъв е тренда на замърсяването на въздуха\", посочи още Христова. \r\nСтойностите, които генерират сензорите, са почасови. Става въпрос за стойности на замърсители. Нормите не за всички са почасови, някои са средно денонощни. Става ясно, че референтните стойности се вземат от постоянните станции на Агенцията по околна среда. ", "date": "2019.12.27", "title": "Нова система от 22 сензора следи въздуха в София"}
{"url": "https://www.actualno.com/business/angelkova-turizmyt-prodylji-da-se-razviva-ustojchivo-i-prez-trudnata-2019-g-news_1418989.html", "text": "      Българският туризъм продължи устойчивото си развитие и през 2019-а независимо от трудната година, силната международна конкуренция и фалита на туроператора „Томас Кук“. Това заяви министърът на туризма Николина Ангелкова на заседанието на Министерския съвет днес.      Тя припомни, че за първите десет месеца на годината България отчита над 8,4 млн. посещения на чуждестранни туристи и над 3,4 млрд. евро приходи от международен туризъм, което затвърждава възходящата тенденция след създаването на самостоятелното Министерство на туризма.   Ангелкова благодари отново на премиера Борисов и членовете на правителството за подкрепата им към сектора и допълни, че 31 на сто е ръстът на международните туристи у нас от 2015 г. досега, а приходите от техните визити е с 34% увеличение. Реализираните нощувки в страната са над 25,5 млн. също за първите десет месеца на годината, което е 0,7 на сто повече в сравнение със същия интервал на  рекордната 2018 г.\r\nПрез изтичащата година министерството насочи вниманието си към стимулирането и на вътрешния туризъм с различни инициативи - “Естествено в България“; „Неочаквана ваканция“; популяризиране на 16 български EDEN дестинации. Въпреки някои негативни кампании отчетните данни показват, че за периода януари–октомври 2019 г.  пренощувалите българи в местата за настаняване с 10 и повече легла са близо 3,5 млн., а ръстът спрямо същия период на 2018 г. е около 6%.  Тази година реализирахме и Единната система за туристическа информация (ЕСТИ),  свързваща по защитени канали местата за настаняване с НАП, МВР, Министерството на туризма и общините. От 20 хил. места за настаняване 15 хил. вече са с активни профили, около 4 хил. са сезонни, а за останалите около 1000, които все още не са се регистрирали, сме стартирали процедура за административнонаказателна отговорност и заличаване, посочи още министърът.\r\nТя допълни, че тази година са регистрирани, категоризирани и прекатегоризирани над 1600 места за настаняване, над 180 туроператори и туристически агенти, а неизрядните са заличени. Към момента общо 145 са договорите на ведомството за концесии  и наеми на морски плажове. През 2015 г. те са били 112 след прехвърляне на управлението им към Министерството на туризма. Приходите по тези договори са общо близо 18 млн. лв. през настоящата година, което е с 32 процента повече спрямо 2015.   Министър Ангелкова изтъкна и изключително големия пробив на институцията по отношение на партньорството с германските здравни каси. Благодарение на сътрудничеството с Министерството на здравеопазването и съвместно със СПА организациите бе постигната договореност с Асоциацията на германските здравни каси. От тази година здравноосигурени граждани на Федералната република ще могат да ползват услугите на нашия здравен туризъм в болници и частни хотели, които отговарят на наредбите и изискванията в двете държави.    Продължават усилията ни за намаляване на административната тежест за гражданите  и бизнеса като основен приоритет на правителството. В Министерството на туризма всички услуги по Закона за туризма са електронни в режим 24/7, с електронен подпис и лицева идентификация, акцентира министърът. Продължаваме и с промените в Закона за туризма по отношение статута на националните курорти, допълнителните облекчения за гражданите и бизнеса, създаване на Национален  регистър на туристическите забележителности и фестивали и др., за да продължим успешно да рекламираме потенциала на страната като целогодишна дестинация от по-висок клас.\r\nПо отношение на инвестиционната среда в сектора е важен фактът, че световни брандове вече реализират мащабни проекти в страната. Това е пряко доказателство за успешните процеси по ребрандиране на дестинация България, като страната ни вече се възприема като атрактивна и привлекателна за все повече утвърдени международни компании, заключи министър Ангелкова. ", "date": "2019.12.27", "title": "Ангелкова: Туризмът продължи да се развива устойчиво и през трудната 2019 г."}
{"url": "https://www.actualno.com/health/cistit-vsichko-za-vyzpalenieto-na-pikochnija-mehur-news_1419005.html", "text": "             Пикочният мехур в тялото действа като резервоар. Той трябва да събере достатъчно количество урина (при възрастен човек това е от 150 до 250 милилитра) и в резултат на рефлекс, подсъзнателно, да освободи тази урина. Здравият пикочен мехур произвежда до 8 литра на ден. При всякакви нарушения или възпаления, възниква заболяване известно като цистит. Пикочният мехур има няколко мембрани - лигавица, мускулатура и външната обвивка, която предпазва пикочния мехур от външни влияния вътре в тялото. От цистит страдат само жени – истина или не  Това не е напълно вярно. Мъжете също страдат от цистит, макар и много по-рядко от жените. Жените са по-податливи на такива заболявания, в резултат на анатомични особености. При жените уретрата е много по-къса (достига 3-4 см), за разлика от при мъжете (15-20 см). Следователно, възможността за инфекция, придружена от възпаление лигавицата на пикочния мехур у жените е много по-висока.\r\nИма и друг начин на инфекция - хематогенен, т.е. чрез кръвта, съответно лимфогенна, в резултат на лимфните връзки.     Най-често срещаната болест в урологичната практика, е острото възпалението пикочния канал - цистит. Той се появява от всеки 100 000 души при 1000. Тази хилядна преобладава в 75% е от жени. При възпаление на лигавицата на пикочния мехур, тя се свива, а съдовете се разширяват. Самата обвивка става по-свободна и със свиването на органа, може да се нарани. По този начин, понякога има урината има дори кръв. В същото време пикочният мехур не може да събере предписаното количество урина, следователно дори 25-30 милилитра, подтикват към уриниране. Тоест, първите признаци на цистит са честото, болезнено уриниране, придружено от кръв в урината. Лекар трябва да се посети на втория ден, след появата на симптомите. Случва се, така, че единият ден да има болка и често уриниране, а на втория ден да отшумяват. Това може да е показател за песъчинки, които са излезли.   Обикновено при остър цистит състоянието се влошава. Първо започва често уриниране, след това болезнено, след това постоянно възникващи позиви и дори повишена температура - до 38 и повече.\r\nКакви инфекции предизвикват възпалението в пикочния мехур?   Има специфични полово предавани инфекции. Микротравмите по време на полов акт са едни от тях. При жените микроорганизмите могат да стигнат и в резултат на анатомичната структура. Това може да са гъбички, трихомонади, хламидия, микоплазма. Съществуват и инфекции, които живеят в организма. Такива са Escherichia coli. За появата на цистит трябва да има „благоприятна” ситуация. Нещо, което да наруши нормалната работа на пикочния орган. Това може да е хипотермия, отслабване на имунната система, често задържане на урина в резултат на различни обстоятелства. Такива са и предпоставка за възникване на възпаления на пикочния мехур. Възможно е да има възпалителни процеси в тазовите органи, ректума, при мъжете - простатит, уретрит, в напреднала възраст аденом на простатата. Тези заболявания, също могат да провокират появата на цистит. Възможен е и вроден фактор - това е стесняване на уретрата, разредени участъци на пикочния мехур и др.\r\nКоя възраст е най-рискова към цистит?\r\nЦиститът няма конкретна възрастова категория. Както децата, така и учениците, така в всички по-стари поколения, могат да се разболеят.\r\nЦиститът сезонно заболяване ли е?   От късна есен, до ранна пролет, е сезонът на цистита. Хипотермията на долните крайници води до спазъм на кръвоносните съдове в таза, съответно и в пикочния мехур. Съдов спазъм мехура може да провокира задържане на урина. Когато човек задържа уринирането дълго време, пикочният мехур и кръвоносните съдове се свиват, това води до възпалението, наречено цистит. От цистит най-често страдат хора, чиято работа и дежурство ги карат да задържат урина дълго време. Застрашени професии са продавачите, шофьорите на камиони, както и хора, които работят с анилинови бои. Тези багрила, съдържат токсини и могат да допринесат не само за появата на цистит, но и да причинят рак на пикочния мехур.\r\nКои други фактори могат да причинят възпаление на пикочния мехур?\r\nВажна роля играят храната и алкохолът. Хората, които предпочитат редовно да ядат солена, пикантна, пушена храна, носят риск да отключат множество болести.\r\nПо време на периода на лечение е важно да не се злоупотребява с тези продукти.   Ако говорим за лоши навици, то към тях се отнасят тютюнопушенето и алкохола. Те също могат да са предостави за цистит. При съмнения за цистит е важно да се направи ултразвук на цялата пикочна система и да се вземат изследвания на кръв и урина. Цистоскопията позволява да се види вътрешната структура на уретрата и пикочния мехур. С помощта на цистоскопия може да получите много информация, която не е налична с рентгенова снимка и ултразвук. Ако няма усложнения, тогава остър цистит се лекува в рамките на десет дни. При усложнения, периодът изисква от две седмици до два месеца.\r\nРецидиви на цистит   Ако пациентът е страдал от цистит през пролетта, тогава вероятността да се развие такъв и през есента е голяма. Всъщност има много фактори за повторно заболяване.\r\nРецидиви се срещат и при жени, които използват спермициди (химикали, които унищожават сперматозоидите) като противозачатъчни.\r\nДруг важен момент в проявата на рецидив. Микроорганизмите имат способността да прилепват към стените на пикочния мехур. Кръвта се филтрира от бъбреците, навлиза в пикочния мехур и микроорганизмите също могат да стигнат до там. И ако човек е болен, например, с възпалено гърло, тогава микроорганизмите, които са в пикочния мехур, се прилепват и започват да се размножават, като по този начин причиняват възпаление. Следователно, циститът често е усложнение, след прекарани настинки. Не е чудно, че при лечението на грип или настинки се препоръчва пиенето на много течности. Колкото повече течности се консумират по време на заболяване, толкова по-лесно може да се изхвърлят вредните микроорганизми от тялото. Основното профилактично средство са фитопрепаратите с диуретичен ефект. Такива се намират в аптеките. Важен е приемът на диуретик, т.к. е най-бързият обмен на урина, т.е. ефект на разреждане. Колкото повече течност консумираме, през периода на лечение, толкова по-бързо става обмяната на антибиотици и по-бързо се измиват вредните микроорганизми. Важно е да се помни, че в различни форми на възпаление, се назначава съответно лечението.\r\nКато цяло, за да обобщим, за да не се разболеете от цистит, трябва да пиете големи количество течност - 1,5-2 литра на ден. Носете удобни топли и водоустойчиви обувки, не злоупотребявайте с вредни храни и навици. Спазвайте лична хигиена. Преди и след полов контакт и при първите симптоми, потърсете медицинска помощ. ", "date": "2019.12.27", "title": "Цистит – всичко за възпалението на пикочния мехур"}
{"url": "https://www.actualno.com/sciencelogy/po-pytja-kym-5g-4g-mrejata-na-a1-veche-pokriva-99-a-45g-90-ot-naselenieto-na-stranata-news_1419002.html", "text": "                обяви данните за развитието на мобилната си мрежа към края на 2019 година. Компанията е разширила своята 4G мрежа и в момента тя има 99% покритие на населението, а 4.5G мрежата на А1 покрива 90% от населението на страната или населените места с над 3 000 жители. Само през последната година е осигурено покритие на 4.5G за над 1,7 милиона потенциални нови потребители, а максималната скорост на сваляне на информация може да достигне 640 Mbps.  Развитието на 4G мрежата на А1 е продиктувано от растящите нужди от мобилни услуги на клиентите. Резултатите на компанията показват, че само през дните на Коледа (24-26 декември 2019 година) е регистрирано 64% увеличение на трафика на данни през 4G спрямо същия период на миналата година. За сравнение тази Коледа е отчетен ръст на изговорените минути от само 0,3% в сравнение с проведените разговори през 2018 година.\r\nОт пускането на 4G мрежата до момента телекомът е инвестирал около 200 млн. лева в развитието ѝ. 4G мрежата на А1 покрива всички населени места с над 1 000 жители у нас при максимално достижима скорост на сваляне до 390 Mbps. През 2019 г. А1 e надградила близо 1 900 базови станции с 4G технология, което е направило мрежата достъпна за 99% от населението на страната.\r\nА1 е подобрилa своето 4G покритие по всички основни и второстепенни пътища от републиканската пътна мрежа, като е отделила особено внимание на автомагистрала „Тракия“, пътуващите по която в момента се радват на много добри мобилни услуги. Покритието на 4G е разширено и мрежата вече обхваща територии от всички планини, зимни и летни курорти, както и основните СПА дестинации, където са инсталирани десетки нови базови станции.    В някои курортни дестинации като к.к. Слънчев бряг бе изграден допълнителен капацитивен слой, който да поеме пиковия трафик през летния сезон. Подобни мерки са предприети и за зимните курорти Банско и Пампорово, където мобилната мрежа на А1 осигурява оптимални условия за клиентите както в населените места, така и по ски пистите. Това не само ще подобри преживяването на туристите, но и ще позволи гладкото провеждане на събития като Световната купа по ски в Банско през януари 2020 г. Направени бяха множество подобрения в мрежата и въз основа на обратната връзка на клиентите от селски райони или градски части, където е имало по-ниски нива на сигнала.\r\nТелекомът започна пръв внедряването на 4.5G в България в края на 2017 г., чрез технологията „обединяване на честотите“ (carrier aggregation). В началото новата технология беше достъпна само в по-големите зимни и летни курорти, но към края на 2019 година тя вече е налична във всяко населено място с над 3 000 жители или 90% от населението. Към този момент 4.5G покрива автомагистралите и първокласните пътища, всички курорти и туристически дестинации. Само за последната година технологията е внедрена в над 600 базови станции. Максималната скорост на сваляне на данни в 4.5G мрежата на А1 в момента може да достигне до 640 Mbps, в зависимост от конкретните условия и възможностите на мобилното устройство на клиента. , допълни Красимир Петров.\r\nПрез 2019 година А1 осигури и допълнителен капацитет на своята мобилна мрежа чрез изграждане на над десет временни съоръжения във връзка с провеждането на масови събития, където има струпване на много потребители на мобилни услуги на едно място. Примери за подобни събития включват Световната купа по ски в Банско 2019, фестивала „Сурва“ в Перник, Националния фолклорен събор „Рожен“, Църногорския събор „В сърцето на Граово”, Фестивала на фолклорната носия в Жеравна, концертите Hills of Rock в Пловдив, Varna Rock Fest, Coca-Cola Happy Energy Tour в София, Фестивала A to Jazz, посещението на папа Франциск в България и други подобни мероприятия.      ", "date": "2019.12.27", "title": "По пътя към 5G: 4G мрежата на А1 вече покрива 99%, а 4.5G - 90% от населението на страната"}
{"url": "https://www.actualno.com/curious/luboven-horoskop-za-28-29-dekemvri-news_1418927.html", "text": "      Ето какво очаква всяка зодия в любовен план този уикенд.       Овен За родените под знака на зодия Овен предстои неочакван обрат в любовта. Любовните взаимоотношения ще бъдат динамични, ще се чувствате твърде напрегнати емоционално. Телец   За Телците предстоят два доста объркани дни. Някой от обкръжението ви може да покаже симпатиите си към вас, но това със сигурност няма да ви поласкае, особено ако застрашава приятелства или трети лица, на които държите. Близнаци Ако по време на празниците сте имали разногласия по отношения на финансите, изглежда предстои щастлива развръзка. След събота ще имате повече късмет в тази посока, така че всякакви разговори на тази тема ще бъдат възнаградени с постигане на съгласие.     Рак Ако сте обвързани, ще имате възможност да се преоткриете с половинката. Ще обсъдите всичко, което ви вълнува, ще преодолеете заедно пречките, които е възможно да се появят на пътя ви. Този уикенд ще ви накара да осъзнаете, че когато сте заедно сте по-силни. Лъв Обрати в любовта ще има и за Лъвовете, но определено положителни. Може би ви предстои кратко пътуване, което ще се отрази като глътка свеж въздух на връзката ви.     ", "date": "2019.12.27", "title": "ЛЮБОВЕН хороскоп за 28-29 декември"}
{"url": "https://www.actualno.com/music/359-hip-hop-awards-2020-objaviha-top-5-vyv-vsichki-kategorii-za-izminalata-godina-news_1419001.html", "text": "                                  Рейтинг: от .\n            Гласували общо: потребители                 ", "date": "2019.12.27", "title": "359 Hip-Hop Awards 2020 обявиха ТОП 5 във всички категории за изминалата година"}
{"url": "https://www.actualno.com/pernik/karanikolov-reshenieto-za-pernik-e-podmjana-na-cjalata-vik-infrastruktura-news_1418928.html", "text": "      „Положението в Перник е изключително тежко, лично аз съм много притеснен. Дори да отстраним част от авариите, веднага се появяват нови. Решението е подмяна на цялата ВиК инфраструктура”. Това заяви министърът на икономиката Емил Караниколов в студиото на „Здравей, България” по Нова телевизия.      „Проблемът в Перник не е само канализацията, не са само довеждащите води, не са само течовете или евентуалните кражби, които трябва да се докажат. Проблемите с водите в Перник са в цялата система. Те започват още от водопотока, който идва от язовир „Студена”. Той е едно уникално съоръжение, което безспорно трябва да го има, но може би не е довършено”, посочи министърът.\r\n„Не са довършени анализите за други води освен водопотока от Витоша, река Струма и още няколко по-малки реки, които са доста по-пълноводни пролетта, но не и зимата. Разбирам, че досега винаги се е разчитало на това на Витоша да има 2 метра сняг и ако това не се случи, този язовир ще има проблеми”, каза още Караниколов. \r\n„Затова една от първите ни задачи е да осигурим необходимия дебит вода, за да може Перник да живее нормално”, категоричен бе той.     Според Караниколов другият проблем на Перник е пречиствателната станция там. „За съжаление, новата станция, която е нова от 1976 г. не е довършена или поне не е проектирана както трябва и сега, когато правим прочистване на водата, която да се пусне към Перник, се губят големи количества вода, които се изхвърлят в реката”, посочи Емил Караниколов.\r\n„Вече има експерти, които са на терен и проверяват възможността тази вода да не се изхвърля в реката, а да я връщаме в язовира и тя да минава през още едно пречистване. Така се надяваме да спестим около 30 литра на секунда”, допълни още той. „В Перник има драстични проблеми. Всеки ден се сблъскваме с нови неща”, каза Караниколов.\r\n„В момента правим безумни неща, за да се разреши проблемът в Перник. Правим огромни дупки, отвсякъде тече. От днес започваме съвсем радикални действия\", посочи той.    „Теренът е изключително неблагоприятен за работа. Решихме, че от днес пускаме към Перник чисто нов Клон 2, който няма да преминава през територията на предприятията”, каза още министърът на икономиката. ", "date": "2019.12.27", "title": "Караниколов: Решението за Перник е подмяна на цялата ВиК инфраструктура"}
{"url": "https://www.actualno.com/viewpoint/azbuchnik-na-bylgarskija-haos-giol-giol-ama-zlaten-news_1418687.html", "text": "      Срамно е, когато споменът за едно парче от историята може да се окаже някакъв гьол, пък бил той и Белене.      С какви образи си спомняме различните исторически епохи и периоди? Този въпрос е повече от интересен. Паметта има това качество да изтиква на повърхността образ от дадена епоха, от даден период от време, а едва след това идват фактите – събития, личности и други подробности. Постепенно този образ започва да влияе върху възприемането на историята, независимо от останалите събития.\r\nПадането на България под турско робство най-често си спомняме с величавия образ на духовника и пълководеца Патриарх Евтимий. Същият впечатлява дори турските нашественици и след превземането на Велико Търново те пощадяват живота му.\r\nОсвобождаването на България от турско робство си спомняме с Априлското въстание и неговите герои, като Левски, Бенковски, Раковски и други.  Годините след Освобождението си спомняме със Съединението и Деня на независимостта, с Търновската конституция.\r\nПървата световна война си спомняме с Битката при Дойран.\r\nВремето на капитализма си спомняме със златния конвертируем български лев, със спасяването на българските евреи.    Времето на социализма си спомняме с голямото строителство, конфискацията на частната собственост и Народния съд.\r\nС какво ще си спомняме така наречения Преход?\r\nС гьола Белене. Така го нарече Бойко Борисов през 2010 година. Така го наричат много от хората и до днес.\r\nА всъщност става дума за изграждане на атомна електроцентрала  от два блока с мощност 1000 MW. Проектът за АЕЦ Белене/гьола Белене/ принадлежи към трето поколение на най-често използваните ядрени реактори по света – реактори с вода под налягане.\r\nТози проект е замислен още през 80-те години, замразен е в началото на 90-те и стартира отново в началото на 2002 година. Тогава започват: изграждане на експертни групи и пред проектни проучвания, подготвя се график за последващите етапи – подготовка на площадката, изграждане и провеждане на тръжна процедура и избиране на изпълнител на проекта, преговори и сключване на договор с изпълнителя, изграждане и въвеждане в експлоатация. От всичко това е направена единствено площадката/гьола/ : „800 000 000 лева за един гьол, представяте ли си!”/Бойко Борисов/.   Следват повторно спиране на проекта, анонимни писма, постоянни разправии между политическите сили. Днес проектът Белене отново е на дневен ред, предстоят процедури по възлагане на изпълнението.\r\nВ същото време обаче разправиите продължават, мненията „за” и „против” са поляризирани, все още не  знае дали действително ще има  ядрена централа в Белене.\r\nНо дори и да има, мисля си, един от образите, с които ще бъде запомнен така нареченият Преход, навярно ще бъде гьолът. Времето ще покаже.\r\n…. Автор:    ", "date": "2019.12.27", "title": "Азбучник на българския хаос: ГЬОЛ, ГЬОЛ, АМА ЗЛАТЕН"}
{"url": "https://www.actualno.com/europe/bezrabotnite-v-slovenija-shte-poluchavat-po-530-evro-news_1418990.html", "text": "      Безработните в Словения ще получават държавна помощ в размер на 530 евро на месец.      В Словения влизат в сила новите правила за финансова помощ за безработни, които ще увеличат обезщетението, получавано от тази категория граждани, предаде БГНЕС.   Досега безработните получаваха помощ от 350 евро, като новият закон я увеличава до 530 евро на месец.\r\nСпоред законовите промени, сега чужденци, които пребивават постоянно в Словения и не са граждани на държава-членка на Европейския съюз, ще трябва да представят сертификат за основно владеене на словенския език, т.е. ниво „А1“, за да бъдат регистрирани в регистъра на безработните.  Лицата, които са граждани на държава-членка на ЕС, ще трябва да посещават курс по словенски език и да кандидатстват лично за обяви за работа.\r\nСпоред Министерството на труда основната цел на новия закон е да подобри социалния статус на гражданите, които не могат да си намерят работа.    ", "date": "2019.12.27", "title": "Безработните в Словения ще получават по 530 евро "}
{"url": "https://www.actualno.com/business/jeljazkov-2019-ta-e-trudna-za-bdj-no-kompanijata-veche-e-ustojchiva-news_1419015.html", "text": "      Министерският съвет внесе, Народното събрание прие част от така важните закони, свързани със сектор Транспорт – Закона за автомобилните превози,  Закона за железопътния транспорт, Закона за морските пространства, Закона за пощенските услуги, Закона за електронното управление, Закона за концесиите и т.н., които позволяват по-добра регулация на обществените отношения и по-добро правоприлагане.      Това отчете по време на последното за годината правителствено заседание.   Оперативна програма „Транспорт и транспортна инфраструктура“ към момента се движи устойчиво – 86% договорени средства, 55% сключени договори, 36% разплатен ресурс. Това позволи в основните направления, железопътна инфраструктура, и столичния метрополитен, да бъдат вложени сериозни капиталовложения. Вие имахте възможността да посетите тунел Железница, уверявам ви, че изпълнението на телекомуникациите и сигнализацията на Пловдив-Бургас върви успешно, Скутар-Оризово върви успешно, сключихме договор и започва реализацията на важния железопътен участък Елин Пелин-Костенец, в частта Елин Пелин-Вакарел.\r\nПо отношение на пристанищната инфраструктура, за първи път от десетилетия започнахме голям проект тази година за подобряване на инфраструктурата на Варненското езеро и Белославското езеро. Това е удълбочаването, което ще създаде огромна възможност пред всички пристанищни оператори на територията на най-голямото българско пристанище, да повишат своята конкурентоспособност. Това е вноса и износа на стоки по вода в България.  Развиваме летищната инфраструктура. Въпреки, че не е завършил проектът за концесия на летище София, по общо признание, заедно със законодателната регулация,  и с усилията на правителството за реализиране на тази най-голяма открита и прозрачна процедура по уверение на нашите партньори от Световната банка и Европейската банка за възстановяване и развитие, вярвам в успешното приключване през следващите месеци на този голям проект.\r\nПо отношение на останалите транспортни инфраструктури – завършихме концесионните анализи и предстои внасянето на концесията за летище Пловдив, предстои внасянето на концесиите за останалите пристанища по Черно море – част от Бургас, Варна-Запад, пристанищата по Дунав.   По отношение на операциите, т , така ще бъде и през следващите няколко месеца, но устойчивостта е гарантирана. Усилията бяха положени към по-добро управление, по-добра експлоатация и по-добра ремонтна дейност. На практика, всички договори за ремонти на подвижния състав са реализирани. Няма недостиг на вагони. През следващата година очакваме новите вагони, както и договорите за нов подвижен състав, 10 нови локомотива и не-по-малко от 16 мотриси.  Усилията на дружеството са насочени към оптимизация, на практика няма неразплатени задължения към държавата от страна на БДЖ и НКЖИ. Тези дружества са без задължения след близо 10 години, което позволява тяхното преструктуриране, за да може да се осигури устойчивост до 2030 г.    По отношение на останалите политики, искам да ви уверя, че следващата година, както в областта на информационните технологии и съобщенията, така и в областта на незавършените проекти, ще бъде по-добра от тази година, заяви Росен Желязков. ", "date": "2019.12.27", "title": "Желязков: 2019-та е трудна за БДЖ, но компанията вече е устойчива"}
{"url": "https://www.actualno.com/crime/20-dushi-sa-raneni-v-katastrofi-v-stranata-prez-izminaloto-denonoshtie-news_1418922.html", "text": "      20 души са ранени при 11 катастрофи в страната през изминалото денонощие. Това съобщиха от пресцентъра на МВР. В столицата са регистрирани 1 тежко, при които има един пострадал, и 19 леки пътни инцидента.      От началото на годината са станали 6647 пътнотранспортни произшествия, при които са загинали 619 души, а 8391 са ранени.    ", "date": "2019.12.27", "title": "20 души са ранени в катастрофи в страната през изминалото денонощие"}
{"url": "https://www.actualno.com/politics/23-mln-lv-otivat-za-remonta-v-zografskija-manastir-news_1419058.html", "text": "      Министерският съвет одобри допълнителни разходи/трансфери в общ размер 48,7 млн. лв. по бюджетите на редица общини и по бюджета на Министерския съвет за 2019 година.      Одобрените разходи по бюджета на Министерския съвет за 2019 г. са в размер на 0,9 млн. лв. за ремонтни дейности на храмове в Ловчанската епархия и за започване на дейности по консервация, реставрация и адаптация на Ибрахим паша джамия, Разград.   Предоставят се допълнителни трансфери по бюджетите на общини в общ размер 47,8 млн. лева. Средствата ще се използват целево за реализиране на редица инфраструктурни проекти в сферата на социалната и техническата инфраструктура - реконструкция, рехабилитация и ремонт на улична мрежа, основен ремонт на водопроводни мрежи, изграждане на спортни зали, ремонт и възстановяване на централната градска част на някои населени места, ремонт на читалища, изграждане на физкултурен салон към училище.\r\nДопълнителните разходи и трансфери се осигуряват за сметка на преструктуриране на разходите и/или трансферите по централния бюджет за 2019 година.  С друго правителствено постановление са одобрени допълнителни разходи по бюджета на Министерския съвет за 2019 г. в размер на 2 300 000 лв. за довършването на ремонта и реконструкцията на южното крило на източното (Банското) крило на , което в момента е необитаемо и се намира в тежко аварийно състояние. Допълнителните финансови средства са необходими по повод искане на игумена на Зографския манастир Негово Вископреподобие архимандрит Амвросий. Източното крило е построено преди двеста година със средства на заможния банскалия хаджи Вълчо. В него великият български будител . С довършването на Банското крило ще бъде възстановен автентичният облик на манастира, който през вековете е бил стожер на българската духовност. Поддръжката и грижата от страна на държавата е с цел да бъде съхранен славянобългарският характер на манастира „Свети Великомъченик Георги Зограф“. ", "date": "2019.12.27", "title": "2,3 млн. лв. отиват за ремонта в Зографския манастир  "}
{"url": "https://www.actualno.com/society/d-r-georgi-dimov-narodna-sila-izprashtame-2019-g-kato-naj-bednata-strana-v-evropejskija-syuz-news_1418948.html", "text": "      \"Изпращаме 2019 г. като най-бедната страна в Европейския съюз.   Страна, в която се налагат различните компрадорски форми на неолибералната демокрация...\r\nСтрана, в която местните политици изразяват интересите на чужди сили...\r\nСтрана, която умира демографски, разяждана от мултикултурализма и джендър-идеологиите...\r\nСтрана без политически морал, справедливост - залята от фалшиви образи на месии и новини...\r\nСтрана, в която измамните лозунги за повече \"демокрация\" и \"човешки права\" обезкръвиха и ограбиха България...\r\nСтрана, която бе деиндустриализирана и влята в един глобален пазар...\r\nСтрана, на която не ѝ бе дадено правото да участва в третата и четвърта технологични революции...\r\nСтрана, която се отказа от големи икономически проекти и приходи, за да гори боклука на Европа...\r\nСтрана, в която дрехите, колите, заплатите и животът са \"втора употреба\"...\r\nСтрана, която бавно се денационализира; която разруши сама паметниците на миналото и деформира историята си....\r\nСтрана без армия, но готова да води война в името на \"евроатлантическите\" ценности... Страна без детски градини и подходящи условия за \"млади семейства\", но с активиран еничарски Закон за социалните услуги...\r\nСтрана, която бе напусната от младите поколения: в търсене на достойно заплащане и препитание....   Страна с \"коледни добавки\" от 40 лв. за нейните \"строители\", за сметка на огромните държавни бонуси....\r\nСтрана без наука, но пропита от суеверия, в която призоваваме подобно на шамани дъжд, след поредната криза...\r\nСтрана, която върви смело към своето социално \"самоубийство\" в здравеопазването и образованието....\r\nСтрана, в която различни организации \"измерват\" светлото демократично бъдеще, плашат ни с климатични промени или се борят за \"екзистенциалните\" права на \"третия пол\"...\r\nЗатова единственото, което остава да си пожелаем е да се събудим от \"комата\" на неолибералното безвремие и безродната политика в навечерието на 2020 г.   Да се обединим като единен, български народ; да не се делим и самоунищожаваме...\r\nДа събудим българската Народна сила, за  да си върнем България!\r\nЗа нашето бъдеще...\"   ", "date": "2019.12.27", "title": "Д-р Георги Димов, Народна сила: Изпращаме 2019 г. като най-бедната страна в Европейския съюз"}
{"url": "https://www.actualno.com/balkani/dachich-borim-se-za-pravata-na-srybskija-narod-v-cherna-gora-news_1418931.html", "text": "      Вицепремиерът и външен министър на Сърбия Ивица Дачич заяви по време на свое изявление в Ягодина, Албания, че ще се бори за правата на своя народ в Черна Гора, предава \"Фокус\".      \"Всички сме заедно, защото имаме само една държава и един народ - сръбския народ и Сърбия\", каза Дачич на традиционен новогодишен коктейл, организиран от общинския съвет на албанския град.\r\nТой добави, че не иска да говори като представител на Сръбската православна църква (СПЦ), но вярва, че всяко нападение е срещу тях е и атака срещу сръбския народ. Дачич допълни и че „ние стоим здраво зад сръбския народ и СПЦ“.   Министърът посочи, че СПЦ е най-важната опора на сръбските общности навсякъде в региона.  Дачич заяви, че настоящото правителство, водено от президента на Сърбия Александър Вучич, е постигнало много значителни резултати в политическо и икономическо отношение, „спирайки отрицателния процес за признаването на Косово и Метохия“, започнат по времето на други политици.\r\n\"От 2012 г., когато на власт се качи коалицията на СПП (Сръбска прогресивна партия), признанието на суверенитета на Косово беше оттеглено от 17 държави, Прищина не беше приета в ЮНЕСКО и Интерпол. Ние изградихме най-добрите отношения с нашите братски страни Русия и Китай. Поставихме солидна основа и защитихме сръбския народ, живеещ извън територията на страната. Ние гарантираме оцеляването и развитието на Република Сръбска\", каза Дачич.\r\nТой каза още, че през 2020 г. страната трябва да укрепи държавното единство, за да постигане на най-добрите възможни икономически резултати и да защити интересите си.       „Не се доверявайте на никого, който казва, че заради Европа или някой друг трябва да се откажем от националните си интереси. Напротив, трябва да защитаваме Сърбия, за да отидем при Европа“, изтъкна Дачич.\r\nТой също така заяви, че Сърбия иска сътрудничество с всички, и им подава ръка при всяка възможност, но също така твърдо отстоява позициите си.\r\nДачич допълни, че иска следващата година да бъде година на мир, помирение, икономическо развитие, изграждане на детски градини, болници, училища, инвестиции в образованието, културата и бъдещето.\r\n\"Това не е част от политическа кампания, а нещо важно за оцеляването на Сърбия\", заключи Дачич. ", "date": "2019.12.27", "title": "Дачич: Борим се за правата на сръбския народ в Черна Гора"}
{"url": "https://www.actualno.com/europe/merkel-obmislja-poseshtenie-v-turcija-po-sdelkata-za-migracijata-news_1418926.html", "text": "      Германският канцлер Ангела Меркел ще посети Турция следващия месец, за да призове турския президент Реджеп Тайип Ердоган да подкрепи сделката за миграцията, сключена с ЕС. Това пише всекидневникът „Зюдойче Цайтунг“, цитиран от БГНЕС.      Сирия може да доведе до нови миграционни потоци, отбелязва още изданието.   Говорител на германското правителство отказа да потвърди, като отбеляза, че плановете на германския канцлер винаги се обявяват в петъчния ден на седмицата преди пътуването.\r\nАнгела Меркел и Реджеп Тайип Ердоган за последно се срещнаха в Лондон през декември, за да обсъдят ситуацията в Сирия с френския президент Еманюел Макрон и британския премиер Борис Джонсън, коментират още немскоезичните медии.   ", "date": "2019.12.27", "title": "Меркел обмисля посещение в Турция по сделката за миграцията "}
{"url": "https://www.actualno.com/crime/bylgarija-prez-2019-g-apartamentgejt-i-chast-news_1416190.html", "text": "      Безспорно сагата \"Апартаментгейт\" се превърна в скандала на годината – защото тя показа болезнено ясно всички недъзи на обществото и държавата ни. Показа, че когато си някой, минаваш по-различно и добре за теб от гледна точка на справедливостта и закона, който се оказва безсилен. Показа, че обществото няма достатъчно сила да реагира. Показа, че политиците ни дори и в тази сфера не се целят толкова високо – точно както и в сферата \"държавност\".      Всичко започна от Радио \"Свободна Европа\" и вторият човек в ГЕРБ – Цветан Цветанов. В края на март финансираната от американската държава медия излезе с – доста пиперлив материал. Защото се оказа, че Цветанов има 240 квадрата луксозен апартамент, взет за цена, четири пъти по-ниска от обичайната от известната строителна фирма \"Артекс\". А на всичкото отгоре до апартамента се стига с ВИП асансьор.\r\nИ се започна – как точно Цветанов така изгодно е успял да се сдобие с такова жилище? как е направил замяна за новия апартамент, като дал два други и доплатил. Само че сделката се оказа не толкова невинна – оказа се, че апартаментите, които Цветанов е дал за новия, от човек от предизборния щаб на ГЕРБ – на двойно по-висока цена, отколкото са дадени в заменката – там цената е данъчна оценка. Неправителствената организация Антикорупционен фонд (АКФ) и от тях стана ясно, че сделките всъщност са три – собствениците на фирма \"Артекс\" семейство Мирянови първо продават луксозното жилище на собствената си фирма, компанията ги заменя с двата по-стари апартамента на Цветанов, после продава на Симеон Емилов Велков и съпругата му старите Цветанови имоти на ул. \"Елемаг\". Всичко се изповядва при един нотариус, а в крайна сметка старите жилища на Цветанов се оказват по-скъпи от новото – почти два пъти по-скъпи.   Именно въпросът с въртележките \"данъчна оценка – пазарна цена\" беше поставен и на Цветанов, който . Вместо това президентът . Но по-важните въпроси бяха: има ли укриване на данъци със сделките и дали няма бартер \"услуга срещу сделка\" между Цветанов и \"Артекс\"?\r\nПо въпроса с доходите – бързо стана ясно, че втория човек в ГЕРБ и е открила много интересни неща. Излиза въпросът дали стойността на имуществото на семейство Цветанови не е нарочно занижена? И още - Антикорупционната комисия е хванала несъответствие в доходите на Цветанови от над 136 000 лева за 10 години! Само че това нищо не значело, защото прагът за конфискация на имущество по времето, когато е правена проверката – де факто още в началото на управлението на второто правителство на Бойко Борисов, е 250 000 лева! Затова – никакви действия от отговорните органи спрямо Цветанов. , , който се скри от въпроса откъде са тези пари, зададен му от . Търговия с влияние в полза на \"Артекс\" или не?     Въпрос номер две обаче има още по-сериозни последствия, а именно – направил ли е Цветанов някаква услуга на \"Артекс\", за да се сдобие с луксозното жилище и каква е тя? Подозренията не закъсняха – дали той не е бил част от задкулисна игра за удобна промяна на Закона за устройство на територията (ЗУТ) в полза на \"Артекс\", за да може фирмата да реализира струващия десетки милиони проект \"Златен век\" в столичния квартал \"Лозенец\"?\r\nБуквално 2-3 дни след като излезе новината за апартамента на Цветанов, и как той, като председател на парламентарната вътрешна комисия, препраща сигнал на Инициативен комитет \"Лозенец\" до столичния кмет Йорданка Фандъкова за проверка на валидността на строителното разрешително на \"Златен век\" и 4 дни по-късно сделката за новото му жилище с \"Артекс\" е факт. Освен това, минават и , с които разрешителни за строеж за обекти като \"Златен век\" се удължават от 5 на 10 години, а главният архитект на Столична община Здравко Здравков, който първо не презаверява разрешителното, го прави след промените в ЗУТ и след като Цветанов си купува новия апартамент. Разрешителното на \"Артекс\" за строеж на \"Златен век\" е признато до 2020 година – след тълкувателното писмо на МРРБ, подписано от зам.-регионалния министър Валентин Йовев, за което протестиращи граждани, обединени в Инициативен комитет \"Лозенец\", са препратили до отговорните институции, получено от тях становище на новия регионален министър Петя Аврамова в началото на 2019 година, че въпросното писмо не е със задължителен характер. Самата пред медиите, че тълкуванието на Йовев не може да е правно основание да се признае или не разрешителното за строежа. Признаването на разрешителното за валидно, а не изтекло, обаче става с аргумент на МРРБ, че през 2010 година \"Артекс\" отваря строителната площадка на обекта, макар че самото разрешително е издадено през 2007 година! А Столична община изрично уточни, че има оттегляне на искане за презаверяване на разрешителното на обекта (всъщност са подадени 2 такива искания, като първото е още от времето, когато срокът за такива разрешителни е само 5 години), като оттеглянето става на 3 февруари, 2017 година, а промените в ЗУТ, за които гласуват 61 депутати от ГЕРБ, включително Цветанов, минават окончателно на 25 януари, 2017 година – не само обаче с подкрепата на ГЕРБ, но и на шестима депутати от Реформаторския блок, както и на двама депутати от БСП и братовчедката на Христо Ковачки - Красимира. В от средата на май, 2018 година, главният архитект на София Здравко Здравков казва следното: \"Друг е въпросът как тази сграда е пусната при застрояване от 100%, без озеленяване, след като към 2007 година действа ЗУТ, където дори за ъгловите имоти имаше изискване за процент задължително озеленяване\".\r\nЗдравков, обаче, каза и нещо друго, много по-важно за \"Златен век\" пред камерата на , по време на обществено обсъждане за друг скандален проект – опитът на НИКМИ да строи небостъргач на ъгъла на столичните булеварди „България” и „Петко Тодоров”: \"SMS-ите, които съм получил от семейство Мирянови (бел. ред. - ), мога да ви ги покажа. Убеден съм, че този разговор и преговорите, които водим, са изключително тежки и неприятни, защото зад всеки един квадратен метър седи огромен финансов интерес\". В коментара си Здравков уточнява, че срещите с Мирянови са били при Йорданка Фандъкова и на тях са водени преговори за намаляване на височината на сградата на ул. \"Златен рог\" - поне да е висока колкото хотел \"Маринела\" т.е. с кота корниз 98 метра, а не 120 метра, както първоначално тръгва да строи \"Артекс\" своята сграда. В крайна сметка такова намаление има (бел. ред. – ). Въпросът обаче е защо се преговаря за намаление на височината – не би ли трябвало това да се решава още на ниво проект, преди изобщо да се издаде разрешително, а не се гледа по същество валидно ли е разрешителното или не е?    Всичко това, което излезе на бял свят, накара всеки, който петни доброто им име, но Инициативен комитет \"Лозенец\" пред съда заради бездействие със строителното разрешително. , че няма законов проблем с разрешителното, но ИК \"Лозенец\" не се отказа и посочи за друг проект като основание и в сегашния случай, че строежът на \"Златен век\" е незаконен.\r\nПоказателни бяха и политическите реакции – като Пилат Понтийски, макар че твърдеше как настоявала валидността на разрешителното да не се удължава, но бързо се сети, че . Стигна се до среща при премиера Бойко Борисов и , като това да стане на база именно валидността на разрешителното за строеж. Но не се случи така – на база технически пропуски, след чието отстраняване всъщност той можеше да продължи. и за валидността на разрешителното, като не видя проблем - според съдия Мария Ситнилска, след презаверяването на разрешението за строеж започва да тече нов срок, а последната заповед на главния архитект на София Здравко Здравков за разрешителното е от 2018 г. Това означава, че 10-годишното разрешение за строеж изтича през 2028 г. Премиерът Бойко Борисов обаче разпореди . А новият кмет на район \"Лозенец\" Константин Павлов-Комитата – разрешителното за строеж не е валидно и от \"Артекс\" са почнали да строят след изтичането му, а не е нарушение на закона. , разбира се, не се съгласи. пропуски в работата на ДНСК, а , че чака окончателното решение на съда. А то се очаква догодина, когато най-вероятно ще стане напълно ясно каква ще е съдбата на \"Златен век\".\r\nКакви обаче са последствията от \"Апартаментгейт\" и кои са другите герои - ще научите във ! ", "date": "2019.12.27", "title": "България през 2019 г.: Апартаментгейт (I част)"}
{"url": "https://www.actualno.com/showbusiness/andjelina-djoli-veche-e-licenziran-pilot-news_1418953.html", "text": "      Анджелина Джоли е във филмовата индустрия от много години и досега е натрупала огромно богатство, пишат БГНЕС.      Джоли се сдоби със сертификат за лицензиран пилот и разполага със собствен самолет, с който може да лети по всяко време. Тя разкри и защо се е решила на тази стъпка.   „Когато синът ми Маокс беше малък, той беше обсебен от самолети и аз исках да се пробвам в тази роля заради него. Исках да се гордее с мама“, каза Анджелина.\r\nАктрисата стана пилот през 2004 г. и след това си купи собствен самолет.  Тя притежава Cirrus SR22, който се оценява на около 586 000 евро. Според нея той е полезен, когато има задръствания по пътищата. ", "date": "2019.12.27", "title": "Анджелина Джоли вече е лицензиран пилот"}
{"url": "https://www.actualno.com/asenovgrad/avarija-na-vodoprovod-navodni-dvora-na-detska-gradina-v-asenovgrad-news_1418942.html", "text": "      Авария на водопровод наводни двора на детска градина „Асенова крепост” в Асеновград, предаде кореспондентът на .      Щети са нанесени само по дворното пространство. За да влезе техниката, се е наложило да бъде свалена частично оградата, демонтирана е и къщичката при пясъчника.   Към момента аварията е отстранена и учебният процес в детската градина протича нормално. „В детската градина днес има една сборна група деца, тъй като част от родителите, които са имали възможност, са оставили малчуганите си вкъщи. Осигурена е и вода, ако се наложи повторно спиране. Парното работи, топло е, има медицинско лице, работник в кухнята и педагогически персонал”, увери директорът на ДГ „Асенова крепост” Емилия Костова.\r\nАварийните екипи на ВиК-Асеновград са работили по отстраняване на проблема през цялата нощ. Към 04:00 ч. тази сутрин водоподаването в възобновено и се изисква време да се изпълни мрежата.  Костова е категорична, че няма място за притеснение, а щетите по двора тепърва ще се уточняват. Заради аварията, бе наводнена и част от улица \"Васил Левски\" в града. ", "date": "2019.12.27", "title": "Авария на водопровод наводни двора на детска градина в Асеновград"}
{"url": "https://www.actualno.com/balkani/otkriha-bomba-v-avtobus-na-slovensko-hyrvatskata-granica-news_1419010.html", "text": "      Полицията все още държи затворен контролно-пропускателния пункт “Обриже“ на хърватско-словенската граница, заради сигнал за бомба, предава скопската “Фокус“, като се позовава на Македонската информационна агенция.      Според последната информация от местните медии, полицията е открила бомба в автобус на компанията „Фликбус“, който влизал от Хърватия в Словения.   Засега един човек е арестуван и по предварителна информация, която все още не е официално потвърдена, той е руски гражданин. Словенската полиция твърди, че към този момент вече са пристигнали и специализирани екипи, които да определят какво точно е взривното устройство, отбелязва още агенция \"Фокус\".\r\nГраничният пропускателен пункт е затворен в двете посоки и превозните средства се пренасочват към местни, по-малки гранични пунктове.   ", "date": "2019.12.27", "title": "Откриха бомба в автобус на словенско-хърватската граница"}
{"url": "https://www.actualno.com/society/bobov-dol-na-protest-sreshtu-tejkite-kamioni-i-goreneto-na-otpadyci-v-tec-a-news_1418937.html", "text": "      Град Бобов дол се вдигна днес на протест срещу тежките камиони, извозващи рудата от мината за ТЕЦ-а, които рушат инфраструктурата. Протестът е и срещу горенето на отпадъци в едноименния ТЕЦ. Жителите на града са подкрепени от кмета Елза Величкова, предаде кореспондентът на БГНЕС за региона.      В 8 часа тази сутрин над 100 жители на миньорския град застанаха на пътя за „Мини Бобов дол”  ЕАД, показаха снимки на рушащите се от вибрациите при преминаването на тежките камиони къщи, на които пада мазилката.   Камионите от рудника, на път за ТЕЦ „Бобов дол”, преминават през града, а след това и през селата Мламолово, Мало и Голямо село. Преди две години градът блокира пътя на камионите. „Тогава не бяхме единни и подготвени и единни, но от днес започваме докато не победим”, каза Орлин Делибалтов, един от организаторите на днешния протест.\r\nТой обясни още, че в ТЕЦ-а се горят боклуци, а канцерогенните пластмаси се заравят в района на открития рудник над града.  „Изнасяме злато, а внасяме боклуци, превърнахме се в сметището на Европа”, каза Делибалтов.\r\n„Камионите тип „гондола” са с обем на жп вагон, издадох заповед за спирането им, но тя бе отменена от областния управител на кюстендилска област Виктор Янев, а след това и от съда”, обясни кметът Величкова.   „Протестираме срещу горенето на отпадъци в ТЕЦ-а и срещу тежките камиони, които рушат пътища, къщите и поминъка на хората”, каза пред БГНЕС Сашо Александров, кмет на Мало село.    Протестиращите бяха категорични, че днес протестът е мирен, но ако не ги чуят – започват по друг начин. ", "date": "2019.12.27", "title": "Бобов дол на протест срещу тежките камиони и горенето на отпадъци в ТЕЦ-а"}
{"url": "https://www.actualno.com/burgas/obnovjavat-fasadata-na-emblematichen-burgaski-hram-news_1418957.html", "text": "      Община Бургас откри процедура за възлагане на обществена поръчка, свързана с обновяване на фасадата на катедралния храм „Св. Кирил и Методий“. За предмет на процедурата се посочва „Проектиране, строителство и авторски надзор на обекта“.      Целта на работния инвестиционен проект е визията на храма максимално да се доближи до оригиналното пространствено и художественото въздействие на една от най-значимите в градската територия сгради, като архитектура, строителство и художествена недвижима ценност от национално значение. Освен всичко друго необходимо, при разработване на проекта ще се спазват и изискванията, които са посочени в Становище на Министерство на културата. За избор на най-икономически изгоден и в същото време щадящ вариант при изпълнение на изискванията за съхранение и реставрация на оригинала, ще бъдат изготвят два варианта на идейно решение.\r\nСредствата за реконструкцията на фасадата ще бъдат от различни източници, като със сигурност част от тях ще са по Европейска програма. Една от тях е Оперативна програма „Региони в растеж 2014 – 2020“ , която има за цел да повиши туристическия потенциал на Бургас.\r\nПо повод предстоящата реконструкция разговаря е отец Петър, който от години служи в храма: “Много сме доволни, защото по този начин обществото става съпричастно с необходимостта да се обърне внимание на храма. Фасадата се руши от много години и има нужда да се консервира, защото има счупени орнаменти, повредени от атмосферните влияния и беше належащо от много време това да се направи, но поради липсва на средства не бе направено. Затова искам да благодаря на общината, че намерихме начин, седнахме, обсъдихме и успяхме да се включим в тази европейска програма, която дава възможност храмът да бъде обновен. Надяваме се през новата година да се започне и да се завърши процесът“.   Срокът за изпълнение на строителството не трябва да бъде по-кратък от 100 и по-дълъг от 240 дни, се казва в документа обявяващ обществената поръчка. Стойността му без ДДС е в размер на 94 343 лева.\r\nОфертите за участие в процедурата могат да се подават до 03.02.2020 година на адреса на Община Бургас, улица \"Александровска\" №26. На заседанието на комисията могат да присъстват участниците в процедурата или техни представители, както и журналисти.     ", "date": "2019.12.27", "title": "Обновяват фасадата на емблематичен бургаски храм"}
{"url": "https://www.actualno.com/society/borisov-izprati-syboleznovatelna-telegrama-do-premiera-na-kazahstan-news_1418955.html", "text": "      Министър-председателят Бойко Борисов изпрати съболезнователна телеграма до премиера на Република Казахстан Аскар Мамин по повод самолетната катастрофа на 27 декември край Международното летище „Алмати“, довела до многобройни човешки жертви.      „Бих желал да изразя чрез Вас своята съпричастност към болката и страданието на близките на загиналите и да пожелая скорошно възстановяване на пострадалите в инцидента“, отбелязва премиерът Борисов в съболезнователната телеграма до Аскар Мамин.   Вицепремиерът и министър на външните работи Екатерина Захариева също изпрати съболезнования до своя казахстански колега Мухтар Тлеуберди. „Моля да предадете на семействата и близките на пострадалите моите най-искрени чувства на съпричастност и състрадание“, пише министър Захариева в телеграмата до министър Тлеуберди.\r\nПрипомняме, че от Българското външно министерство уточниха, че няма пострадали наши сънародници в тежкия инцидент.   ", "date": "2019.12.27", "title": "Борисов изпрати съболезнователна телеграма до премиера на Казахстан"}
{"url": "https://www.actualno.com/music/novijat-sabotaj-na-ostava-e-veche-fakt-video-news_1418944.html", "text": "       Една от най-обичаните български банди е готова с най-новото си видео към пилотния сингъл от предстоящия нов студиен албум. Песента се казва „Саботаж“ и от седмици звучи в националния радио ефир, където се радва на изключително позитивни отзиви. Текстът и музиката са дело на Свилен, а за аранжимента групата работи съвместно с Георги Станев.      „Дадох това име на песента, защото мисля, че думата е интересна и не се използва често в български песни. Също така сме слушали много Beastie Boys и сме мега фенове. Текстът разказва за това как хората се самозалъгват и не живеят пълноценно.“ – споделя Свилен Ноев.\r\n„Надявам се песента, да достигне до повече хора, защото е танцувална, има заразяваща мелодия и добри музикални моменти, както и интригуващ текст. Има нещо от 80-те примесено с нещо от 2020-та. Определено е повече поп отколкото рок като усещане, което е съзнателен избор.“ – разказва Георги Георгиев – Жоро.\r\nИдеята и реализацията на видеото към „Саботаж“ са дело на съпругата на Свилен – Невена Спасова.  В дългогодишната си история Остава имат над 20 видео клипа, 5 студийни и 3 концертни албума, включващи многобройни хитове, които безкомпромисно утвърждават групата като една от най-успешните на българската музикална сцена. Сега „Саботаж“ поставя началото на нов творчески период за Остава, който се очаква да завърши с пореден студиен албум през пролетта на 2020 година.\r\nВижте видеото сега:     На 29-ти декември, момчетата ще изпратят отиващата си 2019-та година с традиционния коледен концерт в най-добрия клуб за жива музика .\r\nБИЛЕТИ за събитието на цена от 16 лева, могат да бъдат закупени в мрежата на Eventim и партньорските каси: OMV, Sofia Live Club, Orange center и др. Цената на място и в деня на концерта ще е 20 лева. Отваряне на врати: 21:00ч. Начало: 22:30ч. Събитието във FB --> ! ", "date": "2019.12.27", "title": "Новият „Саботаж“ на ОСТАВА е вече факт (ВИДЕО)"}
{"url": "https://www.actualno.com/celebrate/praznuvame-stefanovden-news_1418819.html", "text": "      Денят на Свети Стефан се чества на третия ден след Рождество Христово - 27 декември.      От времето на Апостол Павел насам всички наричат Св. Стефан пръв мъченик (първомъченик), защото е една от първите жертви на християнската вяра. Свети Стефан е първият християнски мъченик и първи служител (архидякон) в устройващата се Йерусалимска община - църква. В нея влизали хора от всички среди, като богатите предоставяли имотите си за подпомагане на общината, а Св. Стефан посочвал дейност и призвание на отделните й членове. Може да се каже, че това е била първата реална християнска община, която била толкова убедително и справедливо изградена, че юдеите завидели, оклеветили Св. Стефан и го пребили с камъни. Преданието разказва, че Богородица наблюдавала мъченическата му смърт и се молела за него.   След Възнесението на Иисуса Христа и след слизането на Св. Дух над апостолите словото Господне бързо се разпространявало, и числото на вярващите растяло всеки ден. Юдейските началници и членовете на синедриона с ожесточение и гняв виждали успехите на новото учение. След като предали Иисуса Христа на позорна кръстна смърт, те се надявали, че с него ще загине и неговото слово. Но сега те видели, че смирените рибари безстрашно и гръмко проповядват името на възкръсналия Христос.\r\nВ Йерусалим числото на вярващите все повече се увеличавало. Дори мнозина от еврейските свещеници се обърнали към Христа. Това силно обезпокоило членовете на синедриона. Те встъпили в спор със Стефан, но не могли да противостоят на духовната сила и мъдрост, с която били изпълнени неговите думи – толкова повече, че Стефан правел и чудеса. Тогава те прибягнали до друго средство: възбудили срещу него народа, стареите и книжниците, като го обвинили пред синедриона, че уж хулил Бога и Мойсеевия закон. Намерили се лъжесвидетели, които потвърдили техните думи. Повикали Стефан в синедриона.  Вместо да се защитава, той започнал да обвинява своите обвинители, че именно те непрестанно нарушават закона, макар да се хвалят с неговото изпълнение. Той припомнил всички благодеяния на Господа към еврейския народ: как той го спасил от тежкото египетско робство, чудесно го опазил сред пустинята, дал му закон, устроил за него скинията, а след това и храма, пращал му пророци и проповедници, които му възвестявали за Христа; как тоя избран народ нарушавал Божия закон, убивал пратените от него пророци и най-после изпълнил мярата на своите престъпления, като разпнал Христа. \"Твърдоглави и необрязани по сърце и уши – извикал Стефан, - вие всякога се противите на Светия Дух, както бащите ви, тъй и вие! Те убиха ония, които предизвестиха идването на Праведника, Чиито предатели и убийци станахте вие!\" Тези думи възбудили яростта на слушателите: те скърцали със зъби и сърцата им се скъсали от злоба.\r\nА Стефан, изпълнен от Дух Свети, веднага прекъснал речта си, погледнал на небето към открилото се пред очите му божествено видение и радостно извикал: \"Ето, виждам небесата отворени и Сина човечески да стои отдясно на Бога!\" Тогава всички единодушно се нахвърлили върху него и като го измъкнали вън от града в Йосифовата долина, около Кедърския поток, започнали да хвърлят камъни върху него. А той се молил и казвал: \"Господи Иисусе, приеми духа ми!\" След това коленичил и извикал с висок глас: \"Господи, не зачитай им тоя грях!\" – и с тия думи починал. От всички най-вече се ожесточавал един момък на име Савел, жесток гонител на църквата Христова – онзи същият, който по-късно, просветен от Духа Божи, станал най-твърд и ревностен проповедник на истинската вяра и славен апостол Павел.   В 415 г. мощите на първомъченика Стефан били открити чрез чудно видение, което имал един свещеник. Те били поставени в Сионския храм в Йерусалим.    На този ден празнуват всички с имената Стефан и Стефка и производните им: Стефи, Стефко, Стефанка, Стефания, Фани, Теки, Венчо, Венцислав, Венцислава, Стамен, Стан, Стамена, Станчо, Станимира, Станислава, Стане, Цако, Цанко, Цано, Цанчо, Цанка, Стою, Стоян, Стояна, Стоичко, Шон, Шона. ", "date": "2019.12.27", "title": "Празнуваме Стефановден "}
{"url": "https://www.actualno.com/curious/3-te-zodii-koito-shte-chakat-bebe-prez-2020-news_1418309.html", "text": "             Не всичко в този живот върви по план и вие много добре знаете това. Някои неща не се предвиждат, но носят най-голямото щастие в живота ни. Връзката, в която се намирате, може и да е в начален етап, но нищо чудно да се окаже истинската и за цял живот. Имате много силна любов, страст и всичко необходимо, за да стигнете до сватба някой ден. Оказва се, че сватбата може и да подрани, защото още в края на тази година ще разберете, че ще чакате бебе. В началото може да ви се стори страшно, но ще свикнете с новината още в първия момент, в който чуете сърчицето на бебето. Ако във фамилията ви има близнаци... това чака и вас!    Толкова много искате да създадете семейство и да станете родители, че новината никак няма да ви свари неподготвени. Всички опити и надежди най-накрая ще се осъществят и може да си отдъхнете. Всичко е наред! Хубавата новина ще научите около Коледа и това ще е най-големият подарък от Съдбата, който може да ви се даде. Да бъдеш родител е нещото, за което сте създадени, макар и понякога да не се справяте блестящо с всичко. Не се тревожете и бъдете спокойни - всичко се учи в движение. Страхувате се от тази голяма крачка, но вътрешно силно искате да станете родители. Много хора около вас създават здрави семейства с деца и това ви влияе по един или друг начин. От една страна ви плаши за това, че вече идва и вашето време, но от друга ви мотивира да вземете това важно решение. Връзката ви е здрава, върви добре и по всичко личи, че сте намерили човека до себе си. Защо да чакате тогава? Най-хубавото време от живота ви предстои. Да разберете смисъла му и да видите колко много обич ще изпълни живота ви. Пътували сте много, видели сте различни чудеса по света, време ви е да ги предадете на собствените си деца и да направите следващата голяма крачка в живота си. Ще бъдете перфектните родители, заложено ви е в зодията.   ", "date": "2019.12.27", "title": "3-те зодии, които ще чакат бебе през 2020"}
{"url": "https://www.actualno.com/society/21-nachina-kak-bylgarskata-koleda-da-ne-byde-vednyj-godishno-news_1418969.html", "text": "             \"Българската Коледа\" изглежда хубава инициатива. Хора и компании даряват средства за деца, които имат нужда от спешно лечение и за болнични заведения, които имат нужда от спешно преоборудване. Но за съжаление не става ясно какво правят политиците там. Ролята на политиците е друга. Те взимат заплати, за да организират така системата, че да няма нужда от благотворителни кампании. Ето 21 полезни неща, които политиците биха могли да правят, вместо да се снимат до хора, които даряват: 1. Да кажат защо системата на здравеопазването не е реформирана.  2. Да кажат как точно се изразходват 4 милиарда от здравни осигуровки на годишна база.\r\n3. Да намалят администрацията, за да освободят средства за лечение на деца.\r\n4. Да възстановят Фонда за лечение на деца.    5. Да направят нормална модерна Детска болница, а не да преустрояват стар ковчег.\r\n6. Да направят така системата на здравеопазването, че доктори и медицински сестри да не бягат от България.\r\n7. Да направят така всички обществени системи в България, че никой да не иска да бяга.\r\n8. Да развият системите за социални грижи, за да се окаже истинска подкрепа на децата с увреждания и техните родители.\r\n9. Да правят непрекъснати информационни кампании за правата на децата.   10. Да се противопоставят категорично на опитите на популисти и сектанти да ни върнат в средновековието.\r\n11. Да спрат да си назначават роднините в различни администрации.\r\n12. Да направят най-сетне тази административна реформа.\r\n13. Да направят система от данъчни облекчения за всеки, който иска да дарява за социални каузи.\r\n14. Да закрият УБО. Ааа, НСО, де, все ги бъркам...\r\n15. Да приемат реалистичен държавен бюджет, а не целенасочено да си оставят няколко милиарда за безконтролно раздаване в последните дни на всяка година.\r\n16. Или ако годината е била толкова добра, че има неочакван излишък, да направят процеса по приоритизиране по-прозрачен.\r\n17. Да се противопоставят на желанието за връщане на „държавно управление“ на важни предприятия в различни обществени сектори. Миналата година ни глобиха 150 милиона лева за газов монопол. Тази година Перник обяви бедствено положение без вода. За догодина се говори за „национализиране“ на Софийска вода.\r\n18. Да осигурят наистина независима съдебна система, която няма да се поколебае да разследва политици и техните действия. Като например кой беше виновен за разсипването на Фонда за лечение на деца.\r\n19. Да премахнат остарелите разпоредби, в които се забранява да се споменават имена на компании и търговски марки в ефир. Иначе е малко лицемерно - ръчкат компании да даряват, но не позволяват да им се казва името в национален ефир.\r\n20. Да не правят тъпи кампании как ще връщат българите от чужбина, а просто да направят тук като там, и така никой няма да иска да бяга.\r\n21. Изобщо да направят така обществените системи, че кампаниите за събиране на капачки да не са за жизненоважна медицинска апаратура, а за облагородяване на зелените площи, например.\r\nТова са само някои от нещата, които биха могли да правят българските политици. Ама не искат. По-добре им е да се снимат до хора, които даряват...\r\nДа се дарява е добре. Но да се премахне причината да има нужда от дарения, е истинската задача. Да се промени системата е истинската отговорност към децата. ", "date": "2019.12.27", "title": "21 начина как \"Българската Коледа\" да не бъде веднъж годишно"}
{"url": "https://www.actualno.com/asia/zaginali-i-raneni-v-samoletna-katastrofa-v-kazahstan-news_1418901.html", "text": "      До 14 се увеличи броя на жертвите на самолетната катастрофа в казахстанския град Алмати, пише изданието Euronews, цитирано от БГНЕС.      Ранените са 17, като състоянието на някои от тях е много тежко, казват от правителството на азиатската страна.   Пътническият самолет със 100 души на борда катастрофира рано тази сутрин българско време при опит да излети за столицата Нурсултан.\r\nМашината се удари в бетонна стена на края на пистата на летището и се разби в сграда. Пожар нямаше, а работата на спасителните екипи и екипите на бързата помощ продължава.   ", "date": "2019.12.27", "title": "Загинали и ранени в самолетна катастрофа в Казахстан"}
{"url": "https://www.actualno.com/faces/vlogyryt-lubomir-jechev-zalagam-na-pokolenieto-koeto-e-neobremeneno-s-prehoda-news_1418383.html", "text": "               Всичко стартира не много отдавна, преди малко повече от година. Доста време събирах кураж да започна да снимам видеа, защото в началото прекалено много премислях какво точно да правя и дали въобще ще се хареса от хората.\r\nВ един момент просто реших, че стартирам, без да чакам „перфектната идея“ или техниката, която магически ще направи видеата ми шедьовър. Всички успешни западни влогъри, които гледах, казваха това – в началото най-важното е да създаваш съдържание. Идва ти някаква идея и я реализираш с това, с което разполагаш. Та, така се стараех да правя и аз.   Преходът ми от журналистиката към Youtube е доста дълъг. В края на студентството си работих известно време като спортен репортер в БНТ и Канал 3, след като преустанових не особено успешната си баскетболна кариера. Напуснах работата в Канал 3, защото във времената, в които всичко ставаше дигитално, аз реших, че ще ставам предприемач и ще създам безплатен офлайн \"guide\" за заведенията в София. С помощта на двама приятели намираме рекламодатели в продължение на около половин година, след което заведенията осъзнаха, че не им е особено изгодно да дават по 150 лева за страничка в някакво малко списание и да не виждат никакъв резултат от това. И този обречен от самото начало проект стигна до своя закономерен край.\r\nГодина по-късно участвах в реалити формата \"Къртицата\", от който си тръгнах като победител и със 130 000 лева по-заможен. Това ми помогна да започна скромни бизнес начинания и да не ми се налага да търся друга работа.    Дълго време след „Къртицата“ мислех, че не искам да се занимавам с публични изяви и медии и умишлено не съм търсил такава реализация. Преди две години обаче осъзнах, че съм се лъгал и започна процеса по събиране на кураж да променя това и ето ме сега, даващ интервю като влогър. Да започна отзад напред - не знам каква работа е свършила прокуратурата, тъй като все още нямам отговор от тях дали въобще са започнали досъдебно производство. Иначе самото разследване започна от една публикувана снимка на Ричард Величков, чрез която той се хвалеше, че е успял бизнесмен. Тогава полюбопитствах с какво точно е толкова богат и успял. Така научих за „неговата“ хранителна добавка и забелязах, че има крайно съмнителни неща около нея. Стигна се дотам, че първоначалната ми идея да иронизирам YouТube творчеството на Ричард Величков, на което бях попадал, прерасна в това да разоблича крайно съмнителния му сайт и хранителна добавка.\r\nОт това разследване си затвърдих нещо, което предполагах – че ако не се страхуваш да говориш свободно за нередностите около нас и ги представиш по хумористичен начин, много бързо хората ще научат за теб. Просто защото според мен българските медии и журналисти са толкова свързани с властимащите, че хората са загубили доверието си в тях.\r\nНеслучайно сме на 111 място по свобода на словото. Това обаче е огромна възможност за всички YouTube-ри като мен.    Не мисля, че има нещо нередно в самата практика да направиш реклама на някакъв продукт. Въпросът е, че има едно основно нещо, с което нашенските инфлуенсъри злоупотребяват. Много елегантно понякога пропускат да споменат, че определени публикации са спонсорирани. В САЩ мисля, че това не просто е препоръчително от морална гледна точка, а е законово изискване. У нас не съм проверил как стоят нещата, но определено на тази тема има много материал за „разследващо“ видео, тъй като някои наши „повлиятели“ са превърнали профилите си в сергия.\r\nВ желанието си да спечелят бързи и сравнително лесни пари не си дават сметка, че единственият актив, който имат, е доверие на аудиторията. И с всяка безразборна рекламна публикация отплъскват аудиторията от себе си. Не съм очаквал да има чак такава гледаемост. Няма как да предвидиш колко гледания ще събере едно такова видео, но има няколко обстоятелства, които допринесоха за това нещо. Първото е, че злоупотребата беше много очевидна и нагла, но в същото време сякаш незабелязана. Втората основна причина е, че според Българската агенция по безопасност на храните тази добавка е опасна за здравето и е трябвало да бъде изтеглена от търговската мрежа още през 2017 година.\r\nМоже би именно това накара стотици хора да споделят видеата и да се получи този вайръл ефект, чрез който много хора научиха или си припомниха за мен. Когато става въпрос за престъпления, последната дума винаги имат институциите, така че едва ли има особено значение дали си добър журналист или не си. Иначе, аз не се смятам и нямам никакви намерения да се развивам като разследващ журналист. Макар че много хора очакват от мен да продължа да правя подобни видеа след този случай. Да бъдеш разследващ журналист в YouTube е доста трудно по няколко причини.\r\nПърво, защото трябва много внимателно да си проверяваш и подбираш фактите, да мислиш как да ги представиш по ангажиращ начин и да монтираш всичко сам. Това отнема мноооого време, a регулярността в публикуването на видеа в YouTube е за предпочитане.\r\nВтората причина е, че от чисто човешка гледна точка, ако постоянно се занимаваш с хора, които правят някакви злоупотреби, това сякаш ти изпива от енергията и те изцежда емоционално. Поне аз се чувствам така. Затова не искам и нямам намерение да произвеждам само такова съдържание.  Не бих казал, че имам фенове. Има хора, които напоследък са заинтересовани от видеата, които качвам, ама чак пък фенове. Не съм правил подробен анализ, но според мен съм един от хората, които преобръщат представата, че YouТube е място, където се правят видеа единствено с цел забавление на малките деца. От съобщенията, които получавам и от статистиките на YouTube, виждам, че хората между 20 и 35 години са преобладаващата част от моята публика. \r\nСпоред мен все повече зрители ще откриват YouTube като алтернатива на традиционните медии, затова и очаквам броят на влогърите да се увеличава, а с това и качеството на създаваните видеа. Имаше много запомнящи се моменти, защото това беше едно изключително нестандартно преживяване. Моментът, в който ме обявяват за победител, е този, който ми хрумва в момента. Но не само. Много неща се случиха в това предаване. Със сигурност не съжалявам, че съм участвал, защото изпитах невероятна емоция.\r\nДали бих участвал отново в някакъв реалити формат? Два пъти съм водил разговори за евентуално мое участие в \"Биг Брадър\", но така и не се стигна до това да вляза в предаването, за което честно казано в момента се радвам изключително много.\r\nНа този етап от живота си не мисля, че бих участвал отново в такъв тип предаване, защото не изпитвам нужда да получа някаква финансова награда, срещу която да прибавя към името си \"оня от еди кое предаване\". Осъзнавам колко нелепо звучи, предвид факта, че самият аз спечелих риалити, но от тогава минаха 6 години и бих казал, че повечето хора, които ме познават в момента, ме знаят като „оня от YouTube с яките видеа“.(смее се) Нямам конкретни теми. Когато отворите канала ми, макар видеата да са около 40, ще забележите, че те са на най-разнообразни теми. Не искам да се поставям само в една рамка – да речем на т.нар. разследвания, с които повечето хора ме свързват.\r\nНа мен ми доставя удоволствие да правя такива видеа, но не и да правя само такива видеа.  Когато ми дойде идея, която ме ентусиазира достатъчно, ще опитам да я осъществя. Независимо дали става въпрос за ироничен коментар на други влогъри, раздаване на пари на непознати, влог от пътуване, ревю на телефон или разкриване на нередности.\r\nСпоред мен, за да имаш успех в YouТube, трябва да чуваш добре вътрешните си желания и да следваш тях, макар понякога публиката да иска друго.\r\nВярвам, че ако избираш темите си само според коментарите на другите, много бързо ще загубиш енергията, с която си започнал да работиш. По мое мнение, хората, които са се абонирали за канала ти, те гледат на първо място заради личността ти и след това за темите, които представяш.\r\nА аз може би за пръв път в живота си чувствам, че съм намерил своето призвание, колкото и да звучи смехотворно на някои. Вчера си мислех, че не бих спрял да създавам видеа, дори да стана мултимилионер, което някъде чух, че е сигурен знак, че сте подхванали правилното начинание. Знам, че започнах, воден от желанието да правя това, което ми доставя удоволствие, така че не мисля да се отклонявам от този път. Не съм мислил да се откажа, защото все пак от сравнително скоро се занимавам с това, а и честно казано не съм имал кой знае колко хейт коментари. Въпреки това не се притеснявам от тях. Ясно осъзнавам, че са част от „играта“ и не е изключено в бъдеще и аз нещо да сгафя. Но ако те е страх от коментари тип „много си зле, брат“, по-добре не се захващай с това.\r\nВ началото, когато имаш малка аудитория -100 или 200 души, е по-трудно да намираш мотивация да създаваш съдържание, но просто не трябва да спираш. Лично аз не се притеснявах особено, че първите месеци видеата ми се гледаха основно от фейсбук приятелите ми, макар сега да не крия, че изпитвам изключително задоволство, че над 60 000 души са сметнали, че има защо да се абонират за канала ми.\r\nНо за да стане това, първо трябва да натрупаш съдържание. Да, по-голямата част от абонатите ми разбраха за мен от видеата за Ричард Величков, но след това изгледаха и старите ми и взеха, че ги харесаха. Влогър се става за „дългосрочната игра“. Може би пример за това, че в началото гледанията не са най-важното е едно мое видео, което снимах на битака. Месец след като го качих имаше около 2-3 хиляди гледания, но след липовонската сага вече са над 250 хиляди. Не е някаква някаква гениална идея, която аз съм измислил. Видях го от MrBeast, който е един от най-известните ютюбъри в момента. Имах идеята за това видео в главата си още когато имах 1000 последователи. Дори тогава ходих на една среща с търговския директор на един от големите български сайтове, за да му презентирам идеята. Имам я записана на видео, но не е излъчвана, защото първоначално той се съгласи, но в последствие се отказа, а не беше редно да ги злепоставям. \r\nМесеци по-късно, след като направих видеото с раздаването на пари, още 7-8 фирми ми предлагаха също да ме спонсорират, но отказах, защото реших, че до Нова година ще си рекламирам сайта за . Но след Нова година мисля да реализирам още такива видеа, защото ме зареждат с изключително позитивни емоции. Да се надяваме, че дотогава рекламодателите няма да се откажат.   Не мисля, че общата ни култура преди години е била кой знае колко висока. Не мога да правя генерални обобщения. Не съм от тези, които ще кажат, че става все по-зле и че младите са изключително неграмотни. Всяко поколение си има своите единици, които ще се отличат и ще дръпнат държавата напред. Аз съм оптимист. Вярвам, че поколението, което израства с новите технологии, е това, което ще направи стойностни промени, защото е необременено от историческото ни минало и най-мрачните години на т.нар. ни преход. На първо място да продължа да създавам видеа. Ще опитам след Нова година така да си организирам нещата, че да отделям повече време за това. Обмислям да си направя и втори канал за подкаст. Вярвам, че ако си предприемчив, около това занимание, може да се родят много други интересни проекти.\r\nИмам една конкретна идея за онлайн платформа, като работата по нейното стартиране ще започна веднага след Нова година. Не бих разкрил в момента за какъв сайт точно става въпрос, но е свързан с видеа, влогъри, инфлуенсъри и други известни личности.\r\nНякъде в мен живее и идеята да създам продуцентска фирма за продукция на видео съдържание в разнообразни форми – корпоративни видеа и реклами, онлайн предавания и формати и др. Нещо подобно правихме с група приятели за известно време, преди да стана влогър и ако си създадем добра организация може би бих се захванал и с това. Стига да не ми пречи на това да си првя клипове сам. Минаха около 5 години – от 2014 до 2018, за да се осмеля да започна това, което правя сега. Пътуванията ми не са били с тази цел винаги, макар това да беше основната ми мотивация да тръгна за Тайланд преди три години.\r\nИменно там сякаш си казах окончателно, че ще поема по път, който е свързан с публичността. Защото, за да си успешен в YouTube, означава голям брой хора да гледат това, което правиш. А в малка държава като нашата, ако много хора гледат видеата ти, значи ще добиеш някаква популярност.\r\nНе ме разбирай погрешно, не се смятам за известен, не ми е и това мотивацията да стана влогър. Но си давам сметка, че публичността е скачена с успеха в това начинание. Тя носи със себе си както позитиви, така и негативи, които основно са свързани с коментари от непознати хора. Обидните думи и т.нар. хейт обаче смятам, че може да съсипят психиката на някой, който не е готов да бъде по-разпознаваемо лице.\r\nВ този смисъл, около 5 години ми бяха нужни, за да усетя в себе си, че имам вътрешната устойчивост да се впусна в това приключение.  Средата в България няма база за съпоставка със случващото се на Запад и най-вероятно никога няма да има. В същото време аз мисля, че в не особено далечно бъдеще и българските влогъри ще печелят много пари. Според мен в момента се броят на пръсти българските канали, които изкарват прилични средства само от YouTube рекламите, които се излъчват по време на видеата им.\r\nПо-големите суми идват от спонсорски партньорства и моето мнение е, че тези суми ще стават все по-големи в идните години. Причината е, че все повече бизнеси откриват YouTube като канал за реклама, а колкото повече рекламодатели има, толкова повече се увеличават и цените за реклама.\r\nБроят и средната възраст на хората, които консумират съдържание в платформата също се покачват прогресивно. В момента расте поколение, което не гледа телевизия, а телефоните си. Ако някой от вас мисли, че децата, които днес гледат клипчета, утре ще застанат пред телевизора, аз не смятам така. Темата за парите винаги е много любопитна. Освен споменатите по-горе възможности за монетизация - има и други – продажба на мърч, книги, курсове, афилиейт линкове и т.н.\r\nМоято прогноза е, че след 3-4 години най-популярните влогъри ще имат висок стандарт на живот, но ако това е мотивацията Ви да започнете, няма да Ви се получат нещата. Водещото е удовлетворението от това, че реализираш една спонтанна хрумка в главата си в 10-минутно видео. Парите евентуално идват след това. Ама евентуално. Най-важно според мен е това да си искрен с аудиторията си, защото ако излъжеш за нещо и мислиш, че ще остане неразбрано, значи си голям наивник. Интернет помни. Може 3 месеца лъжата да остане скрита, но рано или късно ще се върне като бумеранг. А веднъж загубиш ли доверието на хората, няма как да си го върнеш.\r\nМисля, че второто правило, което вече няколко пъти го казах, е да се водиш от собствените си желания, а не тези на кометиращите.  В голяма част от времето съм си същия. Хем лигав, хем се опитвам да правя и по-сериозни неща. Според мен една от най-отличителните ми черти е иронията, която може би ми помага във видеата, но често пречи в общуването ми с непознати.\r\nОт най-ранна детска възраст се държа по този начин и говоря сякаш иронизирам всичко, но това понякога създава трудности в комуникацията ми с непознати, защото те си мислят, че се държа надменно, а всъщност не е така. Аз си го обяснявам, че съм усвоил някаква странна защитна реакция, породена от  несигурност да общувам свободно. Опитвам се да променя това в себе си.\r\nИначе друго извън видеата - играя баскетбол в една аматьорска лига в София. Събираме се заради любовта към спорта, защото както се казва - Ball is Life.  ", "date": "2019.12.27", "title": "Влогърът Любомир Жечев: Залагам на поколението, което е необременено с Прехода"}
{"url": "https://www.actualno.com/asia/prezidentyt-na-irak-podade-ostavka-news_1418908.html", "text": "      Президентът на Ирак Бархам Салех подаде заявление за оставка в парламента, предава ТАСС, като се позовава на информация на телевизионния канал Al Arabiya.      В обръщение към депутатите Салех отбеляза, че според неговото убеждение „политическата и парламентарна дейност трябва да отговаря на най-висшите интереси на хората“, отбелязва още агенция \"Фокус\".   Президентът на Ирак подаде искане за оставка на фона на изключително трудна политическа ситуация и неспособност на партиите да се споразумеят за кандидатурата за нов министър-председател. От началото на октомври не стихват и протестите срещу влошените условия на живот, високата безработица сред младите хора и корупцията.   ", "date": "2019.12.27", "title": "Президентът на Ирак подаде оставка"}
{"url": "https://www.actualno.com/asenovgrad/s-460-000-lv-ukrepvat-svlachishteto-pod-asenovata-krepost-news_1418822.html", "text": "       Междуведомствената комисия за възстановяване и подпомагане към Министерски съвет. Средствата са насочени за укрепване на по пътя между Асеновград и село Лясково. Припомняме, че земната маса се свлече в участъка под НПК Асенова крепост преди повече от година, като вследствие на това, пропадна и пътната настилка.      Дължината на свлечената отсечка е около 100 метра и ако скоро пътят не бъде възстановен съществува риск три села - Лясково, Яврово и Добралък - да бъдат отцепени от града. След като парите за преодоляване щетите от свлачището вече са налице следва пристъпване към законовата процедура за проектиране, избор на изпълнител и реализация на самото съоръжение. Реалната работа по укрепване на зоната и възстановяване на пътя се очаква да бъде осъществена при благоприятни климатични условия.     ", "date": "2019.12.27", "title": "С 460 000 лв. укрепват свлачището под Асеновата крепост"}
{"url": "https://www.actualno.com/curious/godishen-horoskop-za-strelec-za-2020-g-news_1418794.html", "text": "      Годината започва щастливо. През  ще има какво да научите. Готовността ви да учите и да се развивате сега ще е от решаващо значение. Връщането към ученето, освен че ще е полезно за работата ви ще се отрази и благоприятно върху личния ви живот. Курсовете, които ще запишете вероятно ще продължат и през , така че не се отпускайте.      През ще преминете сериозна проверка на способностите. Не се подавайте на колебания в способностите ви. Със сигурност можете много стига да не се разделяте с дисциплината си.   През може да се появи възможност за смяна на работата. Ще имате възможност и да смените самата сфера на дейност кардинално. Съдбата ще бъде щедра към вас - само трябва уловите моментите, които ви се предоставят. \r\nПрез на преден план ще излязат любовните ви отношения. Доверете се на интуицията си. Тя няма да ви подведе. Не допускайте да бъдете манипулирани. През юни и юли ще ви е трудно да правите нещо друго различно от това да се наслаждавате на лятото. Все пак се забавлявайте разумно и съобразено с финансовите ви възможности, за да не попаднете в затруднено положение.  Умората от свободното време ще ви връхлети през , когато отново ще бъдете изпълнени с желание да направите нещо по-полезно със себе си. Това е добро време за обучение, нищо не пречи да направите това и сами. няма да ви спести предизвикателствата, които ще са ви необходими, за да преминете на едно по-високо ниво на развитие. Ще ви е трудно, но ако се решите да се заемете с предизвикателствата, които се очертават в служебно отношение ще си гарантирате благоденствие през следващите години. ще са наситени със събития месеци. Вашето участие в тях, контактите, които ще установите и придобитият опит ще бъдат солидна основа за професионалното ви развитие.       През посветете времето и себе си на семейството ви. Наситените отминали месеци и седмици са отнели голяма част от необходимото общуване с близките ви. Сега ще трябва да наваксате с грижите и вниманието, които има се полагат.\r\nПрез 2020 година ще бъде ретрограден 3 пъти. През това време не започвайте нови проекти, не закупувайте носители на информация или друга техника, както средства за придвижване, като кола. Периодите на ретроградност на Меркурий са следните:\r\n- от 17 февруари до 10 март;\r\n- от 18 юни до 12 юли;\r\n- от 14 октомври до 3 ноември      ще бъде ретроградна от 13 май до 25 юли. През този период не сключвайте брак. Можете да очаквате сериозни сътресения и промяна в отношенията, в това число и от финансов характер. Възможно е връщането на стара любов или окончателна раздяла с настоящата. ще бъде ретрограден от 10-ти септември до 14-ти ноември. Това ще е период на намалена активност. Трудно ще намирате сили за осъществяването на намисленото. През това време бъдете внимателни при боравене с техника, оръжие, остри предмети и различни механизми. ", "date": "2019.12.27", "title": "Годишен хороскоп за Стрелец за 2020 г. "}
{"url": "https://www.actualno.com/america/trymp-schita-che-turcija-raboti-usileno-za-da-spre-kasapnicata-v-idlib-news_1418907.html", "text": "      Президентът на САЩ Доналд Тръмп призова режимът на Башар Асад и неговите съюзници Русия и Иран да прекратят нападението си над провинцията Идлиб в Сирия. Това пише вестник Daily Sabah, цитиран от агенция \"Фокус\".      „Русия, Сирия и Иран убиват или са на път да убият хиляди невинни цивилни в провинцията Идлиб. Не го правете!“, сподели президентът в социалната мрежа Twitter. Той също така посочи, че „Турция работи усилено, за да спре касапницата“.   Припомняме, че миналата седмица силите на режима започнаха широко наземно настъпление в Идлиб. То следва след седмици на бомбардировки, по време на които хиляди хора са принудени да напуснат домовете си.\r\nСпоред оценка на Организацията на обединените нации (ООН) около 60 000 души са избягали от района, тръгвайки на юг, след като бомбардировките се увеличиха този месец. Хиляди повече избягаха на север към турската граница през последните дни, където ООН предупреждава за нарастващия риск от хуманитарна криза. Провинцията Идлиб е дом на около 3 милиона цивилни.  Президентът на Турция Реджеп Таип Ердоган и руския му колега Владимир Путин постигнаха съгласие в Сочи на 17 септември 2018 г., което предвижда прекратяване на огъня в района на Идлиб, както и да бъде започнато изтегляне на оръжия от района. ", "date": "2019.12.27", "title": "Тръмп счита, че Турция работи усилено, за да спре „касапницата в Идлиб“"}
{"url": "https://www.actualno.com/asia/100-000-sa-civilnite-jertvi-na-vojnata-v-afganistan-news_1418824.html", "text": "      Повече от 100 000 афганистански цивилни са били убити или ранени през последното десетилетие, съобщава ООН, подновявайки призивите за прекратяване на кървавия 18-годишен конфликт, предаде БГНЕС.      Съобщението идва в момент, в който талибаните и САЩ продължават да водят преговори, насочени към прекратяване на най-дългата война на Америка, след като през септември преговорите бяха прекратени от президента Доналд Тръмп поради атаки на бунтовниците.   Въпреки това боевете продължават да бушуват в цялата страна, като обикновените афганистанци често носят основната тежест на насилието.\r\n\"Признаваме с изключителна тъга, че жертвите сред цивилните граждани наскоро надминаха 100 000 само за последните 10 години, от времето, когато мисията за помощ на ООН в Афганистан (UNAMA) започна систематично документиране на жертвите сред цивилното население\", заяви Тадамичи Ямамото, специален представител на ООН в Афганистан.  \"Организацията на обединените нации настоятелно призовава участниците във всички усилия за мир да се замислят за милионите обикновени афганистанци, особено жертвите на конфликта, които искат шанс да живеят в мир, за да могат да възстановят живота си.\"\r\nМрачната статистика идва и дни, след като официални лица обявиха предварителни резултати от последните президентски избори в Афганистан, които поставиха президента Ашраф Гани на път да си осигури втори мандат. Талибаните отдавна разглеждат Гани като американски стожер и отказват да преговарят с него, което кара мнозина да се опасяват, че битките ще продължат, дори ако САЩ осигурят евентуална сделка с бойците.   По-рано тази година ООН съобщи, че \"безпрецедентен\" брой цивилни лица са били убити или ранени в Афганистан от 1 юли до 30 септември тази година, заявявайки, че в този период е имало 1 174 смъртни случая и 3 139 ранени.    ООН установи, че миналата година е била най-смъртоносната, като най-малко 3 804 цивилни смъртни случаи са причинени от войната - включително 927 деца. ", "date": "2019.12.27", "title": "100 000 са цивилните жертви на войната в Афганистан"}
{"url": "https://www.actualno.com/pernik/njama-opasnost-ot-bakterialna-infekcija-ot-esherihija-koli-v-pernik-news_1418909.html", "text": "      „Няма опасност от бактериална инфекция от ешерихия коли в Перник. Рискът вече е сведен до минимум. Така или иначе, нещата са се случили още на 23-ти. Водата е спряна за използване, населението е предупредено, осигурена е вода от водоноски. Самите хора по-рядко използват вода от водопроводната мрежа. Благодарение на това е ограничен броят на засегнатите”. Това заяви в ефира на Нова телевизия д-р Ангел Кунчев - главен държавен здравен инспектор.      „В момента само трима души са в инфекциозно отделение. Те са много добре, задържаме ги за наблюдение. Трима-четирима души са потърсили спешна помощ  без да бъдат хоспитализирани”, каза още той.   „Не очакваме нови случаи на заразени, тъй като мястото на замърсяване вече е обработено”, категоричен беше Ангел Кунчев. ", "date": "2019.12.27", "title": "Няма опасност от бактериална инфекция от ешерихия коли в Перник"}
{"url": "https://www.actualno.com/europe/predsedateljat-na-ep-ne-presoljavajte-mandjata-s-promenite-v-klimata-news_1418879.html", "text": "      Давид Сасоли предупреди, че \"заливането\" на европейците с темата за борбата с промените в климата е толкова вредно, колкото и бездействието срещу глобалното затопляне, отбелязва изданието Deutsche Welle, цитирано от БГНЕС.      Председателят на Европейския парламент (EП) каза в интервю за германската медийна група \"Функе\", че мерките срещу трябва \"да бъдат справедливи\" спрямо общности в Европа, които още разчитат на индустриите, свързани с въглеводородите.   \"Ако игнорираме интересите на региони, които разчитат на въгледобива, например, ще създадем огромно социално напрежение. Може да се окаже, че в дългосрочен план такива политики не работят\", отбеляза Сасоли.\r\nВъпреки предупреждението в интервюто, бившият водещ на новините в Италия, който преди 10 години стана политик, казва, че приветства обявената от Урсула фон дер Лайен \"Зелена сделка\" за Европа, която предвижда ЕС да стане до 2050 г.  \"Предвидените 100 милиарда евро за климатичен преход трябва да отидат в тези области, които ще бъдат засегнати най-тежко от преминаването към \"зелена\" енергия\", коментира лидерът на ЕП.\r\nПрипомняме, че обявеният от председателката на Европейската комисия план среща съпротива в държави като Полша, Унгария и Чехия, които разчитат на енергия, произвеждана от захранвани с въглища електроцентрали. Трите бивши комунистически страни все още не са обявили подкрепа за \"Зелената сделка\" на Фон дер Лайен. ", "date": "2019.12.27", "title": "Председателят на ЕП: Не пресолявайте манджата с промените в климата"}
{"url": "https://www.actualno.com/society/idva-snjag-i-stud-news_1418973.html", "text": "       През идващия уикенд ни очаква слаб сняг. През нощта срещу неделя снеговалежи ще обхващат и североизточните райони на България. По-интензивни ще са валежите в северната половина от страната, като в Добруджа има условия за виелици и навявания.       Добрата новина е, че най-накрая и у нас ще замирише на зима, защото ще се спусне арктичен въздух, ще имаме дневни температури около и под нулата, а рано сутрин и сериозни минимуми.   В понеделник валежите ще спират. Ще има повече облаци над източната половина от страната, като ще се задържи студено. Във вторник в низините ще има мъгли и ниски облаци, а по планините ще бъде слънчево и топло, прогнозира синоптикът Владимира Илиева пред на Bulgaria ON AIR.\r\nВ новогодишната нощ от запад ще се заоблачава, но валежи не се очакват. Температурите в населените места ще бъдат от минус 3 до 3 градуса. Прогнозите са за слаб сняг в ранните часове на първия ден от 2020 година.  Днес вятърът ще отслабне. Най-ниските температури в населените места ще бъдат от -7 до -2 градуса, по Черноморието около 0. Облачността ще бъде значителна с временни разкъсвания предиобед. ", "date": "2019.12.27", "title": "Идва сняг и студ"}
{"url": "https://www.actualno.com/business/zaradi-tol-sistemata-kupuvame-e-vinetka-do-7-dni-predi-aktiviraneto-news_1419059.html", "text": "      От 31 декември 2019 г. до 16 януари 2020 г. електронна винетка ще може да се купи до 7 дни преди датата на активирането ѝ, съобщиха от АПИ.      Промяната в срока за отложена покупка от 30 на 7 дни е временна и се налага заради внедряване на актуализации на електронната система за събиране на пътни такси във връзка с въвеждането на тол системата за тежкотоварните автомобили над 3,5 тона.   След 16 януари 2020 г. ще бъде възстановена възможността за предварително купуване на е-винетка до 30 дни преди датата на активирането й както за леките, така и за тежкотоварните автомобили, както е било досега.\r\nСобствениците или ползвателите на камиони и автобуси с тегло над 3,5 тона, които искат да се възползват от максималния 30-дневен срок за отложена покупка на месечна винетка, могат да направят това на 30 декември 2019 г., тъй като за тях най-късно от 1 март 2020 г. се въвежда тол таксуването. От 31 януари 2020 г. за тях ще бъде преустановена продажбата на месечни винетки.  След старта на тол системата за тежкотоварните автомобили също ще може да се предплаща пътна такса - чрез маршрутна карта. Тя ще може да се купи до 7 дни предварително от регистрирани потребители (регистрацията е чрез електронна поща през платформата за купуване на маршрутна карта) или два дни предварително - от нерегистрирани потребители (за днешния или до 23:59 часа на утрешния ден). ", "date": "2019.12.27", "title": "Заради тол системата: Купуваме е-винетка до 7 дни преди активирането ѝ"}
{"url": "https://www.actualno.com/politics/temenujka-petkova-bylgarija-zapazi-strategichesko-mjasto-na-energijnata-karta-na-evropa-news_1419067.html", "text": "      Реализираните проекти в енергетиката дават възможност България да запази своето стратегическо място на енергийната карта на Европа, а българските граждани и бизнес да се възползват десетилетия наред от конкурентни доставки. Това каза а, отчитайки свършеното през годината в рамките на заседанието на Министерския съвет. По думите й, през годината е поставено началото на ключови проекти както в областта на природния газ, така и на електроенергетиката.      На 21 октомври приключи първият етап от от турско-българска до българо-сръбска граница, посочи министър Петкова. Тогава бяха въведени в експлоатация първите 11 км., които свързват България и Турция, изградена бе и газоизмервателна станция до компресорна станция „Странджа“. В момента при пълна мобилизация продължава работата на нов 150-километров участък. Доставени са повече от 16 500 броя тръби, които покриват трасе от 200 километра.   През годината беше даден старт на строителството на . Благодарение на държавната гаранция в размер на 110 млн. евро, е договорено финансиране при много добри условия от Европейската инвестиционна банка и финансово проектът е напълно осигурен, стана ясно от думите на министър Петкова. В момента се работи по разчистване на трасето и изграждане на временни лагери на територията на Гърция и на България.\r\nЗа първи път през тази година „Булгаргаз“ проведе няколко търга и сключи договори за доставки от други източници, включително и САЩ, в размер на 403 млн. куб. м. втечнен природен газ. За януари са договорени още 100 млн. куб. м. втечнен природен газ.  Стартът на борсата за търговия с природен газ бе изтъкнат от енергийния министър като реална стъпка за по-конкурентни доставки за българските потребители.\r\nВ областта на електроенергетиката успешно бе удължен животът на шести блок на АЕЦ „Козлодуй“ и той вече разполага с нов десетгодишен лиценз за работа, след като през 2017 г. и пети блок получи нов лиценз.   В рамките на процедурата за търсене на стратегически инвеститор за бяха подадени 13 заявления и преди броени дни бе обявена кратката листа на участниците. Интересът към процедурата дава основание да бъдем оптимисти за успешното й завършване, посочи министър Петкова.    Финализирана е работата по Интегрирания национален план „Енергетика и климат“ и, след като беше обсъден със синдикатите и народните представители, предстои до края на годината той да бъде изпратен в Европейската комисия. ", "date": "2019.12.27", "title": "Теменужка Петкова: България запази стратегическо място на енергийната карта на Европа"}
{"url": "https://www.actualno.com/society/prognoza-za-vremeto-27-dekemvri-petyk-news_1418845.html", "text": "      На празничния Стефановден ще се изясни, но температурите ще се понижат още малко, предаде БГНЕС.      През деня валежи не се очакват. Сутрешните температури ще бъдат между 0 и 4 градуса, за София около 0 градуса. Максималните температури ще бъдат между 2 и 6 градуса, по Черноморието до около 8 градуса, за София около 2 градуса. В събота се очакват превалявания от сняг, а температурите още малко ще се понижат.\r\nСутрешните ще бъдат около минус 1 – 0 градуса, а дневните от 1 до 4 градуса, по Черноморието до около 6 градуса, за София 1 градус. И в неделя, и понеделник ще бъде студено, но превалявания не се очакват, ще има разкъсана облачност. От вторник се очаква слабо затопляне. Но сутрешните температури ще останат около минус 5-минус 2 градуса, през деня ще се качат до около 5-6 градуса над нулата. В празничния 31 декември валежи не се очакват, през нощта срещу 1 януари температурите е възможно да паднат до около минус 7 градуса. ", "date": "2019.12.27", "title": "Прогноза за времето - 27 декември (петък)"}
{"url": "https://www.actualno.com/chronicles/syzdadena-e-svetovnata-banka-news_1418843.html", "text": "      Световната банка (СБ) (на английски: World Bank) е международна финансова организация, която осигурява подпомагащи заеми на развиващите се страни за капиталови програми. Световната банка е изложила като своя цел намаляването на бедността. По закон всички нейни решения трябва да бъдат ръководени от ангажимента за спомагане на чуждите инвестиции, международната търговия и подпомагане на капиталовото инвестиране. Световната банка е един от най-големите световни източници на помощи за развитие. Тя е собственост на повече от 180 държави членки, чиито виждания и интереси са представени в Управителния съвет и базирания във Вашингтон Съвет на директорите. Държавите членки са акционерите, които имат властта да взимат решения в Световната банка.      Световната банка се различава от Групата на Световната банка по това, че обхваща само две институции:   Международна банка за възстановяване и развитие (МБВР) – International Bank for Reconstruction and Development (IBRD) и\r\nМеждународна асоциация за развитие (МАР) – International Development Association (IDA);  докато Групата на Световната банка, освен тези две, включва и още три институции:[4]\r\nМеждународна финансова корпорация (МФК) – International Finance Corporation (IFC);   Агенция за многостранни инвестиционни гаранции (АМИГ) – Multilateral Investment Guarantee Agency (MIGA);    Международен център за регулиране на инвестиционните спорове (МЦУИС) – International Centre for Settlement of Investment Disputes (ICSID). ", "date": "2019.12.27", "title": "Създадена е Световната банка"}
{"url": "https://www.actualno.com/society/diana-kovacheva-prizova-minimalnata-pensija-da-ne-e-pod-linijata-na-bednost-news_1418925.html", "text": "      Омбудсманът Диана Ковачева изпрати писмо до министъра на труда и социалната политика Деница Сачева и до управителя на НОИ Ивайло Иванов с препоръка да се потърси правен механизъм, който да направи възможно актуализирането на най-ниската  пенсия за осигурителен стаж и възраст, така че тя да не е под линията на бедност.      „По данни на Националния осигурителен институт към момента размерът на минималната пенсия за осигурителен стаж и възраст е 219, 43 лв., при линия на бедността за тази година от 348 лева. От 1 януари 2020 г. линията на бедност ще бъде 363 лева, а от 1 юли 2020 г. минималният размер на пенсията за осигурителен стаж и възраст ще се повиши на 250 лв.“, пише в становището си омбудсманът.   Повод за писмото на доц. Ковачева са стотиците жалби, както и петиция от 1 800 души до институцията на обществения защитник, в която граждани се оплакват именно от факта, че и с  очакваното индексиране на пенсиите от юли 2020 година от 6,7 на сто, предвид ръста на цените и инфлацията, техните доходи ще бъдат под линията на бедността, а полученото увеличение, те определят като крайно недостатъчно за реално подобряване на жизнения им стандарт.\r\n„Предвид очакванията от страна на възрастните хора към компетентните държавни институции, за предприемане на действия, които да им осигурят доходи за достойно съществуване, се обръщам към Вас с препоръката да се потърси правен механизъм, който да направи възможно актуализирането на пенсиите до нива, които да им гарантират достоен живот и да ги изведат от групата на хората, живеещи под прага на бедност. С надежда за лична ангажираност, на представляваните от Вас институции, очаквам да бъда информирана в разумен срок за вижданията Ви и действията, които ще предприемете за решаването на изложените проблеми“, казва омбудсманът Ковачева, цитирана от пресофиса си.   ", "date": "2019.12.27", "title": "Диана Ковачева призова: Минималната пенсия да не е под линията на бедност "}
{"url": "https://www.actualno.com/crime/rushashta-se-kyshta-v-centyra-na-burgas-zastrashava-grajdanite-news_1418916.html", "text": "      Рушаща се къща в центъра на Бургас застрашава десетки граждани, които ежедневно минават по тротоара пред нея. Родители с малки деца също минават по няколко пъти на ден пред необезопасената сграда, защото в близост има детска площадка. Живеещи в района са подали сигнал до Общината, с настояване да бъдат предприети мерки, преди да стане инцидент.      „Смятам, че сградата е много опасна именно заради детската площадка. Като майка това много ме притеснява. Тя е проблемна и смятам, че трябва да бъде обезопасена”, казва пред Нова телевизия Евелина Шаркова, жената подала сигнала за опасната фасада.   „Мога да допълня, че наистина в близост има детска площадка, минават и много хора. Трябва да се вземат мерки”, коментира Златко Янков, футболист.\r\n„Сградата е 100% частна собственост. Отправяни са предписания за обезопасяване й, но за съжаление, в частна собственост можем да влезем много трудно. Мерките, които ние можем да предприемем вече са стартирани. Собствениците са заявили инвестиционни намерения, но все още няма внесени проекти. Ние сме принудени да предприемем следваща стъпка, която е да обследваме сградата допълнително”, коментира Веселина Илиева, главен архитект на Община Бургас.    ", "date": "2019.12.27", "title": "Рушаща се къща в центъра на Бургас застрашава гражданите"}
{"url": "https://www.actualno.com/america/gigantska-pjasychna-burja-pogylna-grad-v-arjentina-video-news_1418888.html", "text": "      Жителите на аржентинския град Мендоса снимаха и качиха в интернет кадри как целия район е погълнат от голяма пясъчна буря, пише Reuters, цитирана от БГНЕС.      Местните хора наричат вятъра, който носи пясъците, Сонда. Явлението практически е фьон, който се спуска по източните склонове на Андите и се усеща много силно в равнинните провинции като Мендоса.   Вятърът често носи пясък, който се издига стотици метри в небето.\r\nСонда може да е опасен, като понякога скоростта му достига до тази на ураган.  Не се съобщава за пострадали или материални щети от преминаването на пясъчната буря над Мендоса.   ", "date": "2019.12.27", "title": "Гигантска пясъчна буря погълна град в Аржентина (ВИДЕО)"}
{"url": "https://www.actualno.com/europe/es-moje-da-poiska-udyljavane-na-prehodnija-period-sled-brexit-news_1418952.html", "text": "      Председателката на Европейската комисия Урсула фон дер Лайен изрази \"сериозна загриженост\" дали след Brexit съюзът ще може да сключи търговска сделка с Великобритания в рамките на срока до края на 2020 г.      Великобритания трябва да напусне Европейския съюз на 31 януари, но ще остане в преходен режим до края на следващата година, докато преговарящите обсъждат бъдещите търговски връзки.   \"Много съм притеснена предвид малкото време, с което разполагаме\", каза Фон дер Лийен пред френския вестник „Ехо“. \"Не става въпрос само за договаряне на сделка за свободна търговия, но и за много други теми. Струва ми се, че и от двете страни трябва да се запитаме сериозно дали всички тези преговори са осъществими за толкова кратко време\", каза тя. \"Считам, че би било разумно да се преразгледат нещата в средата на годината, за да се види дали е необходимо удължаване\".\r\nСъгласно споразумението за оттегляне, което премиерът Борис Джонсън договори с Европа, но все още не е прокарал в парламента, Обединеното кралство може да поиска удължаване с една или две години. Но Джонсън, който спечели удобно мнозинство на парламентарните избори във Великобритания този месец, настоява, че няма да е необходимо повече време и подготвя законодателство, което да забрани подобен ход. В този случай преговарящите ще имат само 11 месеца, за да сключат търговско споразумение - задача, за която двете страни предупредиха, е изключително амбициозна. И ако 2020 г. приключи без сключена сделка, Великобритания ще прекрати връзките си с огромния единен пазар на ЕС, без да има последващи сделки за защита на работните места и търговията и от двете страни.  Главният преговарящ за Brexit на ЕС Мишел Барние каза по-рано тази седмица, че изготвянето и ратифицирането на сделката след Brexit до следващата година е „огромно предизвикателство, но ние ще дадем всичко от себе си“. ", "date": "2019.12.27", "title": "ЕС може да поиска удължаване на преходния период след Brexit"}
{"url": "https://www.actualno.com/asia/njama-danni-za-postradali-bylgari-pri-samoletnata-katastrofa-v-kazahstan-news_1418918.html", "text": "      Към този момент няма данни за пострадали българи при самолетната катастрофа в Казахстан, довела до множество жертви и ранени.      От Външно министерство информират, че посолството ни в Казахстан е в постоянен контакт с местните власти и в готовност да окаже съдействие при необходимост.   Припомняме, че пътническият самолет със 100 души на борда катастрофира рано тази сутрин при опит да излети от Алмати за столицата Нурсултан. Машината се е ударила в бетонна стена на края на пистата на летището и се е разбила в сграда. Работата на спасителните екипи продължава.\r\nПри необходимост българските граждани могат да се свържат с посолството ни в Казахстан на телефони +7 7172 90 15 15 и +7 701 304 24 77.   ", "date": "2019.12.27", "title": "Няма данни за пострадали българи при самолетната катастрофа в Казахстан "}
