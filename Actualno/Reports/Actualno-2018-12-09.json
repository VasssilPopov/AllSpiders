{"url": "https://www.actualno.com/society/zapushi-li-bnt-ustata-na-valja-ahchieva-po-tema-s-avtobusna-katastrofa-s-jertvi-news_710739.html", "text": "   С този анонс разследващата журналистка Валя Ахчиева обяви поредният епизод на предаването \"Открито\", което трябваше да бъде излъчено днес, 9 декември, от 20:45 часа.     Всеки зрител на Националната телевизия, който очакваше предаването, остана разочарован. Причината – предаване нямаше, макар по програма да си стоеше до последно. Вместо това в 20:45 часа стартира филмът \"Експресна схема\". И остана въпросът – защо Ахчиева не видя ефир? От анонса не става ясно кой е автобусният превозвач, за който говори Ахчиева. Само че в последния ден на септември тази година тя направи предаване, в което говори за . В предаването ѝ беше подробно разказано как \"Автомобилна администрация\" протака с месеци връчване на актове с нарушения на превозвача с доста слаби оправдания защо се бави, при положение, че давността е само 3 години. Сега Ахчиева обяви анонс, в който беше припомнена катастрофата край Вакарел, в която загинаха цели 10 души, а освен всичко друго репортерите на с неадекватно отразяване и въпроси към току що извадени от преобърнатия автобус хора.  Защо предаването на Валя Ахчиева беше свалено? На официалния телефон на БНТ никой не отговори до публикуването на материала. Свързахме се с омбудсмана на БНТ – г-н Иван Такев, който обеща да направи проверка какво се случва, тъй като официално никой не го е уведомил към момента защо предаването не е излъчено. А друг интересен момент е и, че !", "date": "2018.12.09", "title": "Запуши ли БНТ устата на Валя Ахчиева по тема с автобусна катастрофа с жертви?"}
{"url": "https://www.actualno.com/starazagora/djaz-kvartetyt-na-ari-roland-gostuva-v-stara-zagora-news_710700.html", "text": "  Нюйоркската джаз формация свири музика, вдъхновена от велики джаз изпълнители като Луис Армстронг, Дюк Елингтън, Чарли Паркър и Дизи Гилеспи. Парчетата на музикантите от The Ari Roland Jazz Quartet са от златния век на джаза - от 30-те до 50-те на 20-и век. Изпълняват и свои оригинални композиции. Квартетът е високо оценен от джазовата преса и изнася концерти по цял свят. Членове на формацията са Ари Роланд, контрабас, Зейд Насър, алт саксофон, Крис Байърс - тенор саксофон, и Кийт Бала, барабани. The Ari Roland Jazz Quartet ще свирят на сцената на кукления театър в Стара Загора. Концертът е насрочен за 11 декември, вторник, от 18 часа.      Нюйоркската джаз формация свири музика, вдъхновена от велики джаз изпълнители като Луис Армстронг, Дюк Елингтън, Чарли Паркър и Дизи Гилеспи. Парчетата на музикантите от The Ari Roland Jazz Quartet са от златния век на джаза - от 30-те до 50-те на 20-и век. Изпълняват и свои оригинални композиции. Квартетът е високо оценен от джазовата преса и изнася концерти по цял свят. Членове на формацията са Ари Роланд, контрабас, Зейд Насър, алт саксофон, Крис Байърс - тенор саксофон, и Кийт Бала, барабани.   ", "date": "2018.12.09", "title": "Джаз квартетът на Ари Роланд гостува в Стара Загора"}
{"url": "https://www.actualno.com/curious/dneven-horoskop-za-10-dekemvri-news_710713.html", "text": "        Днес е много важно да си осигурите доброто настроение. Първо опитайте с помощта на другите и ако не ви помогнат сами се погрижете да чувствате добре. Този понеделник е много вероятно да се опитат да ви въвлекат в интрига. Колкото и да са близки хората, които ви го предлагат - не участвайте в начинанието.   Днес ще сте изключително далновидни. Използвайте умението си, за да предвидите кой от проектите в работата ви заслужава най-много внимание.     Този понеделник се пазете от грешки. Проверявайте номера на телефона, на който звъните и дали сте изписали правилно адреса на имейла, когато изпращате писмо.    Този понеделник развоят на събитията по никакъв начин няма да завиди от вас, така че не хвърляйте напразни усилия да променяте нещата. Най-важната ви задача днес е да запазите спокойствие. Някой си е поставил за цел да ви изложи, като ви предизвика, не му го позволявайте.   Днес ще виждате и ще чувате само това, което искате. имайте го предвид и през този ден не взимайте важни решения.    За да е задоволителен денят ви поставете си благородна цел за изпълнение. Идват празници - помислете за дарение и благотворителна дейност. Днес е много важно да си дадете сметка, че има хора, които също се притесняват за вас. Стегнете се и преодолейте съмненията си, за да улесните своя и техния живот.    Денят ще ви накара да проявите цялата си добрина. Опитайте се да сте по-често в такова настроение или си изберете ден от седмица, който да посветите на положителни мисли и чувства. Това, което може да ви попречи днес е съмнението в собствените ви умения. Ако забравите за тях няма да усетите как ще покорите много върхове. Този понеделник няма да може да успеете да направите всичко, което искате. Добре е да се замислите дали не си поставяте прекалено високи цели.", "date": "2018.12.09", "title": "Дневен хороскоп за 10 декември"}
{"url": "https://www.actualno.com/health/kanadski-ucheni-testvat-revolucionna-protivorakova-vaksina-news_710708.html", "text": "  Имунолози от университета в Монреал извършиха първите лабораторни тестове с уникален противораков препарат, който има за цел не само да се бори със заболяването, но и да обучи имунната система как да се справя със онкологичните заболявания, съобщава сайтът MedicalXpress.     За да може Т-лимфоцитите да се обучат да унищожават по-ефикасно поразените от болестта тъкани, в засегнатия от рак организъм се вкарват специални \"дефектни\" гени, предава БТА. Въпросните \"антигени\" са били изолирани в засегнати от левкемия клетки, преди да бъдат обработени и накарани да дадат своя принос за унищожаването на ракови клетки. Ваксината позволила да се води борба с болестта на генетично ниво.   За момента точният механизъм не е описан, но канадските специалисти отбелязват, че в няколко опита с мишки експерименталната терапия довела както до частично, така и до пълно излекуване от различни видове рак, включително левкемия. Очаква се към изпитания на ваксината върху хора да се пристъпи през следващите две-три години. Учените поясниха, че генетичните особености на човека изискват да се извърши по-задълбочено изследване.", "date": "2018.12.09", "title": "Канадски учени тестват революционна противоракова ваксина"}
{"url": "https://www.actualno.com/analysis/italianskata-mafija-jivee-dobre-i-zaradi-es-news_710686.html", "text": "  От десетилетия насам италиански мафиоти емигрират в други европейски страни, опитвайки се да избягат от италианското правосъдие. В чужбина те преследват и други цели - търсят нови контрабандни пътища, най-вече за наркотици, и перат пари под формата на инвестиции в \"чисти\" икономически сфери.     Най-предпочитани дестинации за този вид пране на пари са икономически силните държави. Затова и Германия е толкова привлекателна за мафията. Още преди десетилетия парите от рекет и отвличания на калабрийската Ндрангета се вливаха в Швейцария и Германия. През 80-те години на миналия век паричните потоци се увеличиха значително, след като Ндрангета изпревари Коза Ностра в бизнеса с наркотици.    В чужбина членовете на Ндрангета не се изявяват като гангстери в холивудски стил, размахващи пистолети в ресторанти над чинии със спагети. В повечето случаи те се представят като обикновени бизнесмени и се опитват да не се набиват на очи. Много рядко италианските мафиоти всяват страх сред съседите, както в случая през 2007 година, когато в Дуисбург при сблъсък между две враждебни фамилии бяха застреляни шестима души пред един италиански ресторант. Като цяло никой не се възмущава от мафиотите.  И докато италианската полиция е доста напреднала в разчитането на вътрешния културен код на мафията (Ндрангета например представя пред местната общественост \"повишените в чин\" мафиоти, запазвайки им определени места по време на процесии), полицаите в другите европейски страни често са слепи за подобни знаци. Така например едва преди няколко години стана известно, че от две десетилетия насам Ндрангета е много активна в търговията с цветя в Холандия. Дълги години обаче това не е било забелязано от никого - дори от местната полиция.\r\nПодобни недостатъци на силите за сигурност в другите европейски страни също карат мафиотите да перат парите си в чужбина. Подкрепяни от хитри адвокати, те умело използват различията в правните системи на страните от ЕС. Италия е единствената страна в Европа, където самото членство в някоя мафиотска организация се третира като престъпление. Само този факт вече донесе много успехи в борбата срещу сицилианската мафия. Много от европейските страни нямат дори законови правила по отношение на организираната престъпност. В Германия и Холандия съществуват подобни закони, но италианците ги смятат за твърде меки.        Преди няколко години представители на Европол настояха за нови закони, които да криминализират членството в мафиотски организации. Въпреки това не можем да очакваме пълно уеднаквяване на антимафиотските закони на европейско ниво, защото в играта се намесва една щекотлива тема - защитата на гражданските права. Затова и в бъдеще ще бъде по-лесно да се блокират маршрутите на наркотиците, отколкото мъчително да се доказват инвестициите на Ндрангета в недвижими имоти, в сметосъбирането или възобновяемите енергии и участието им в частни или държавни поръчки. Това не означава, че няма място за малки стъпки - като конфискуването на приходите от прането на пари или даването на приоритет на екстрадирането на мафиоти, избягали в чужди държави.\r\nБлагодарение на правото на свободно придвижване на хора, стоки и услуги в рамките на ЕС, мафията много лесно пере мръсните си пари - и то само в рамките на няколко дни. Освен това Ндрангета разширява своята дейност в Средна и Източна Европа. Разследванията на убития словашки журналист показват, че мафията се опитва да са обогати с пари от европейските фондове в страните от този регион. Затова и разследващите процедури в ЕС трябва да бъдат ускорени. Впечатляващата операция \"Полино\", довела до арести в средата на седмицата, показва, че е крайно време за реформи по отношение на сътрудничеството между полициите и правораздаващите органи в различните европейски страни. ЕС трябва да побърза, за да бъде в крак с времето и да може да се бори по-ефикасно срещу трансграничната престъпност.  Deutsche Welle ;  БГНЕС ", "date": "2018.12.09", "title": "Италианската мафия живее добре и заради ЕС"}
{"url": "https://www.actualno.com/curious/sedmichen-horoskop-za-10-16-dekemvri-news_710725.html", "text": "        През тази седмица ще се окажете в центъра на събитията. Това може да повиши авторитета ви и да направи известна личност от вас. Опитайте се да бъдете умерени, тъй като звездният образ има и своите недостатъци. Много скоро ще усетите намеса в личния ви живот, каквато не бихте искали да има. В средата на седмицата вече ще помислите дали не може да промените нещата и да върнете старото положение. Блясъкът на славата не е за всеки. През тази седмица ще трябва да се вземете в ръце. Напоследък се бяхте поотпуснали и сега имате да наваксвате. На всичкото отгоре пред вас се отварят и нови възможности в служебно отношение. Изправете гордо глава, запретнете ръкави и започнете мащабно настъпление по всички фронтове. На ваша страна ще е подкрепата на колеги и началство, така че половината от трудните задачи ще ви бъде спестена. В края на седмицата ще научите добра новина, свързана с личния ви живот. Наситете почивните си дни с нови преживявания.      Посветете седмицата на романтиката и разнообразяването на ежедневието в личния живот. Това, което до скоро сте мислили за откачено сега може да опитате да реализирате в пълен мащаб. Ще срещате разбирателство от страна на половинката ви, така че не проявявайте скромност и умереност. Някои представители на знака може да им хрумне идеята да предложат брак на партньора си.     През тази седмица си оставете повече време за действие. Нямате спешни задачи за решаване, нито в работата, нито у дома. Внезапно възникнали идеи имат нужда да отлежат преди да започнат да бъдат реализирани. В противен случай рискувате да допуснете грешка, която трудно бихте могли да поправите. При промяна на интериора на пренебрегвайте мнението на партньора ви.    През тази седмица картите ще бъдат свалени на масата. Някой, за когото отдавна имате подозрение, че не е това, на което се прави ще се разкрие изцяло. От това може да последват някои сериозни промени в работата. Бъдете категорични и безкомпромисни и много лесно ще разрешите проблема, дори още в последните два дни от работната седмица ще имате възможността да започнете отначало и да продължите напред. През почивните дни заминете някъде със семейството си и оставете служебните проблеми зад гърба ви. Основната ви цел през тази седмица и да се задържите на високото професионално ниво, на което се намирате. Това няма да ви е лесно, тъй като лични проблеми ще ви разсейват непрекъснато. В същото време да се отваря възможност да се появите изключително успешно и да направите стъпка напред в кариерата. Нещата у дома не изглеждат толкова зле, че да заемат целите ви мисли. Ще имате подкрепата на своите колеги и началници, така че усилията, които трябва да положите не са чак толкова много, колкото ви се струват. С повече усмивки и добронамереност много бързо ще решите и проблемите у дома.   През тази седмица може да се окажете в центъра на събитията. Сега проявената скромност може само да ви навреди. Това се отнася, както в служебно отношение, така и за личния живот. В средата на седмицата не обяснявайте на когото и да било какво да прави. Намесата ви може да създаде погрешно впечатление за вас и да навреди на авторитета ви.    През тази седмица не оставайте без работа. Съществува риск да се отпуснете и да се потопите в излишни мисли, които да ви доведат до меланхолия. Това е добро време да започнете да реализирате най-смелите си мечти. Не позволявайте на никого да ви държи сметка или да ви дава съвети. Този път направете нещата, така че сами да сте господари на действията ви. През тази седмица е важно да осъзнаете степента на отговорност за вашите собствени действия и да не я прехвърляйте на други. Това, че сте се почувствали наранени и заради случилото сте се решили на дадена стъпка, не означава, че някой друг носи вина. Запомнете, че най-голямото отмъщение е да няма отмъщение, а да продължите напред с чисти чувства.    Седмицата ще ви остави без дъх. Заредете се с търпение и не предприемайте решителни крачки. Средата на седмицата е добро време за посещаването на клуб, където да завържете нови познанства. В края на седмицата са възможни положителни промени в работата. Не оставяйте на заден план отношения ви с любимия човек. Тази седмица ще имате възможността да разрешите множество противоречия, които да сега не ви даваха мира. В личния живот е добре да се решите на компромис, ако искате повече спокойствие в дома и отношенията. Посветете почивните дни на основно чистене, за да може да се насладите на празниците истински. През тази седмица загърбете суетата. Много е важно да наблегнете на грижата за здравето, особено ако напоследък често страдате от здравословни неразположения. Помислете добре кое най-много отнема от силите ви и направете опит да промените графика си. В личен план ще бъдете вдъхновени от партньора си за нови пътешествия. Оставете притесненията и се впуснете в приключенията.", "date": "2018.12.09", "title": "Седмичен хороскоп за 10-16 декември"}
{"url": "https://www.actualno.com/europe/pravitelstvo-na-malcinstvoto-shte-upravljava-belgija-news_710724.html", "text": "  Белгийският премиер Шарл Мишел състави правителство на малцинството в неделя, след като фламандската националистическа партия напусна управляващата коалиция заради подкрепата за миграционния пакт на ООН, предава AFP. Новият фламандски алианс, най-голямата от четирите партии на досегашната коалиция, по-рано бе заплашила да се оттегли, ако Мишел подкрепи Пакта за миграцията.     Белгийският крал Филип прие оставките на министрите на Алианса в неделя след среща с Мишел в кралския дворец, според изявление. Мишел също така представи на краля списъка със заместниците на оттеглилите се министри.\r\nОттеглянето на фламандската партия означава, че Мишел няма да разполага с парламентарно мнозинство пет месеца преди парламентарните избори, насрочени за края на май, уточнява Агенция Фокус. Той заяви, че е създадена \"отговорна коалиция\" и призова за \"диалог с парламента\", предупреждавайки за риск от предсрочни избор", "date": "2018.12.09", "title": "Правителство на малцинството ще управлява Белгия"}
{"url": "https://www.actualno.com/curious/lotarijna-treska-zavladja-turcija-news_710720.html", "text": "  Дълги опашки се извиха пред пунктовете за продажба на билетите от новогодишния тираж на турската национална лотария /Милли пиянго/. В Истанбул на места опашките са дълги около 300 метра, пише .     Новогодишната голяма печалба, която тази година е в размер на 70 млн. турски лири (около 11.5 млн.евро) разпали надеждите за забогатяване и турците масово купуват билети. Вече са разпродадени повечето от билетите, съобщиха от ръководството на тотализатора.   На територията на Турция има около 5 хиляди пункта за продажба на лотарийни билети, наричани Нимет абла /сестра на благоденствието/. Но освен това има хиляди улични продавачи, мъже и жени, които са задължително с фуражки, на които е изписано \"Национална лотария\". Лотарията е най-очакваният момент от турците за Новата година, понеже всяка година наградата на новогодишния тираж се натрупва и е по-голяма в сравнение с предходната. Миналогодишната голяма печалба бе 61 млн. турски лири, тази година е 70 млн. лири, макар че девалвацията на турската лира от последните месеци донякъде я обезцени. Освен голямата печалба, в новогодишния тираж ще бъдат раздадени печалби на обща стойност над 390 млн. турски лири, информираха от централата на тотализатора.\r\nЦената на пълен билет е 70 турски лири, половинка е 35 турски лири, а четвърт билет е 17.5 турски лири. Тиражът на националната лотария се тегли в полунощ на 31 декември на живо от екраните на ТРТ - Националната радиотелевизионна корпорация на Турция.  Националната лотария е една от най-старите институции в страната. Основана е със закон през далечната вече 1926 година.", "date": "2018.12.09", "title": "Лотарийна треска завладя Турция"}
{"url": "https://www.actualno.com/society/nov-protest-blokira-e-79-kraj-kresna-news_710706.html", "text": "  Пореден протест срещу социалната обстановка в България блокира главен път Е-79 в района на Кресна. Десетки недоволни излязоха на пешеходната пътека пред Общинската администрация и по този начин спряха движението по важната пътна отсечка.     Заради протеста са се образували километрични опашки от леки и тежкотоварни автомобили. Периодично те ще бъдат пропускани.   Пътят бе затворен около 14.20 часа. Малко по-късно жандармеристите успяха да разпръснат хората и освободиха пътното платно. Това предизвика напрежение у протестиращите. Минути по-късно обаче те отново „настъпиха“ и отново блокираха пътя.\r\nВ акта на недоволство се включиха освен жители на Кресна, но и техни съмишленици от Петрич, Сандански и Благоевград. Очаква се протестът да продължи до 18 часа.  Протест трябваше да започне в 14 часа и в Благоевград. Недоволните от областния град обаче решиха да подкрепят тези в Кресна.  Архив    ", "date": "2018.12.09", "title": "Нов протест блокира Е-79 край Кресна "}
{"url": "https://www.actualno.com/blagoevgrad/protestyt-v-blagoevgrad-se-provali-symnenie-za-nasilie-v-kresna-news_710715.html", "text": "  Организаторът на протестите в Благоевград беше обявил пореден протест за днес в града от 12:30 часа. Паркингът пред ЮЗУ обаче остана празен, като на мястото имаше само служители от полиция и жандармерия.     За сметка на това бе проведен мащабен протест в Кресна, който бе обявен за 6 часов, но приключи за около 2 часа.    Протестът там започна след 14:00 часа, като протестиращите блокираха главния път Е-79 за около 15 минути. Впоследствие бяха отблъснати от служители на реда и продължиха със скандирания \"оставка\". Появиха се различни видеа в социалната мрежа, на които жители на града се оплакват от полицейско насилие. На мястото на протеста се събраха около 200 човека, които бяха дошли от Благоевград, Сандански и Петрич.  В Благоевград усилено се говори, че проявата днес се е провалила, защото повечето хора планирали да отидат на мащабен протест, организиран от различни организации на 12 декември в столицата. Тогава се очаква масово участие на хора от югозапада, които да се борят за каузите, които вече на шест протеста защитават.", "date": "2018.12.09", "title": "Протестът в Благоевград се провали, съмнение за насилие в Кресна"}
{"url": "https://www.actualno.com/starazagora/s-premierata-na-snaha-teatyryt-v-stara-zagora-trygva-kym-vekovnija-si-ubilej-news_710692.html", "text": "  С класическото българско заглавие театърът поставя началото на честванията за 100-годишнината на професионалния театър в Града на липите. Премиерата на “Снаха” е утре, 10 декември, от 19:00 часа на голямата сцена на Драматичен театър „Гео Милев”.     “Белетристичен връх в творчеството на Караславов, превърнала се в класика още с появяването си, повестта „Снаха”, като че ли увеличава актуалността си с годините. Защото изискванията на днешния свят са все по-хищнически, а това рефлектира върху вътрешното състояние на човека все по-агресивно. Човеците са по-зависими от всякога от печеленето, от имането, за да живеят „нормално”. Взаимоотношенията стават все по-користни, успехът - задължителен, средствата - брутални. И как в такива условия да вирее нещо толкова крехко и неприспособимо като любовта!?... Това ни е вълнувало при правенето на спектакъла, както и още един важен въпрос, следствие на всичко това - каква е цената, която се плаща, за да си ортак на дявола?...”, споделя Стефан Спасов, режисьор и автор на сценичния вариант на премиерната постановка “Снаха”. Сценографията и костюмите са  на Теодора Лазарова, музикалната среда - на Евгени Господинов. В ролята на Севда ще се превъплъти актрисата Йоанна Темелкова, а в Юрталана Ивалин Димитров. В останалите роли зрителите ще видят Мария Енева като Гина, Димитър Митев като Стойко. Светла Тодорова е Миката, Галя Александрова - Казъкбашката, Стефан Борисов - Астара, Цветомир Черкезов - лекаря, Георги Ножделов - Димо. През 2019 година работата на Драматичен театър “Гео Милев” ще е подчинена на вековния юбилей на институцията. Кулминацията на честванията ще е през ноември следващата година.    ", "date": "2018.12.09", "title": "С премиерата на “Снаха” театърът в Стара Загора тръгва към вековния си юбилей"}
{"url": "https://www.actualno.com/velikotarnovo/gorna-orjahovica-otide-na-syd-zaradi-otkaz-ot-pari-za-chist-vyzduh-news_710645.html", "text": "  Кметът на община Горна Оряховица инж. Добромир Добрев информира, че е подал в Софийския административен съд на Комитета за наблюдение на оперативна програма \"Околна среда\" 2014 – 2020 (ОПОС), според което за прилагане на мерки за намаляване на замърсяването на въздуха, въпреки че градът от години е сред трите най-замърсени с фини прахови частици (ФПЧ) населени в страната.     Със свое решение от 12 ноември 2018 г., Комитетът за наблюдение на ОПОС е определил като за получаване на безвъзмездна финансова помощ за подобряване качеството на атмосферния въздух (КАВ)     тъй като тя е изключена от възможния кръг лица (бенефициенти), на които може да бъде предоставена безвъзмездна финансова помощ по ОПОС за подмяна на индивидуалните и многофамилни отоплителни устройства, работещи на твърдо гориво (дърва и въглища) с друг вид отоплителни устройства на газ, електричество и пелети.\r\nКметът на общината е категоричен, че данните за община Горна Оряховица по критерия за допустимост „основен източник на замърсяване – битово отопление“ и по критерия за качество №2 „население, изложено на риск от превишени нива на фини прахови частици ФПЧ10“ са използвани некоректно от Главна дирекция „ОПОС“ при МОСВ, и това е причината градът да отпадне от допустимите кандидати по процедурата „Мерки за подобряване качеството на атмосферния въздух“ . Той заяви, че , тъй като основния  източник на замърсяване на въздуха е ( съгласно действащата общинска програма за КАВ) и , а не брой жители , както е възприето от Комитета за наблюдение на ОПОС. – уточни той.   „На никой градоначалник не му е приятно сутрин новините да започват с \"най-мръсният въздух е в Горна Оряховица\". Не мога да си обясня това \"не\", на какво се дължи\" , заяви още инж. Добрев.\r\nДопълнителните изложени от кмета и главния еколог на общината Надя Даракчиева касаят допуснати според тях нередности при определянето на градовете с най-високо замърсяване на атмосферния въздух с фини прахови частици. „От таблицата се вижда, че само 5 градове (бел. ред. - Видин, Горна Оряховица, Монтана, Пловдив и София, по табл. на Главна дирекция \"ОПОС\") са с най-високи показатели по критерий за качество № 1 - 7-7-14“ – каза кметът. Това са 7 превишения на средногодишната норма за ФПЧ 10 за периода 2011 – 2017 г.,  7 превишения на средноденонощната норма за ФПЧ 10 за периода 2011 – 2017 г. и общ брой от 14 превишения на ФПЧ 10 за същия период.  Цифрите за останалите 20 общини са по-ниски.        , обоснова се кметът. Г-жа Даракчиева допълни, че за . \"За сравнение мога да кажа, че през 2011 година сме имали 150 превишения на ПДК за ФПЧ10. Оттогава досега, благодарение на мерките от нашата общинска програма, които прилагаме, сме намалили превишенията на годишна база. Очаква се да приключим 2018 г. с брой превишения между 80 и 90. От началото на този отоплителен сезон имаме 25 превишения.“, каза още общинския еколог.\r\nСледва да се има предвид, че с която се определят нормите за концентрации на ФПЧ в атмосферния въздух,  \"Решението на Комитета обезсмисля общинските програми за подобряване на КАВ на общините, които не са допуснати като бенефициенти, тъй като не определя средства за тяхното изпълнение\", е посочено в жалбата на община Горна Оряховица.       „С тази програма искаме да подпомогнем гражданите, защото тя дава възможност за тях да спомогнат за подобряването качеството на въздуха, като заменят отоплението си с газ или друго екологосъобразно, тъй като нямаме ТЕЦ“, заяви още той.\r\nВ отговор на журналистически въпрос, инж. Добрев обясни че \"съгласно методиката, възприета от ОПОС, ако 2702 домакинства от района на Автоматичната станция за измерване на КАВ в Горна Оряховица се възползват от възможностите по програмата, по предварителни изчисления ще бъдат необходими около 8 млн. лева“ . От общината смятат, че при направеното класиране от ОПОС не са взети под внимание на Горна Оряховица, поради което през тази седмица са завели срещу решението на Комитета за наблюдение, а през следващата седмица ще заведат и срещу заповедта на Управляващия орган, който е определил окончателното класиране. „Въпрос на съда е дали ще спре изпълнението на програмата. Според мен трябва да я спре. Има и други начини за финансиране, въпрос на диалог е – може и чрез Предприятието за управление на дейностите по опазване на околната среда или чрез държавна целева субсидия – каза кмета. - „Ако съдът отхвърли жалбата, ще сезираме отговорните европейски институции и ще търсим съдействие от тях.“ , допълни още той.\r\nСъгласно , подкрепата на ОПОС се фокусира върху територии със средоточаване на население, отопляващо се на дърва и въглища, и обхващащи възможно най-голям дял население, експонирано на замърсяване.    В писмо с изх. № 08-00-878от 16.11.2018 г. той посочва, че „информация, относно населението, експонирано на замърсяване липсва в общинската програма за КАВ на община Горна Оряховица“ и допълва, че „Управляващият орган на програмата приема, че цифрата 12 628 е брой домакинства, а не брой жители“, но поради липса на изрично направен извод за засегнатото от замърсяване население в общината, оценката в резултат от обследването се коригира на „липсват данни““. По отношение на идентифицирането на битовото отопление като основен източник на замърсяване, в същото писмо се казва, че „информацията е взета от Таблица № 11 Източници на замърсяване (стр. 39 в ОП КАВ на община Горна Оряховица). Независимо от това обстоятелство, Управляващият орган на програмата приема Вашето възражение и коригира оценката, дадена на община Горна Оряховица по критерий за допустимост № 2.“  , - за 05.12.2018 г. - 3.85 – най-високото превишение в страната, за 04.12.2018 г. - 3.25 – по-високи са превишенията във Видин, Пловдив и София, за 03.12.2018 г. - 3.45 – по-високи са превишенията в София и Пловдив, и т.н. По данните от последния месец, общината се нарежда в топ 3 на най-силно замърсените общини по замърсяване с ФПЧ10.\r\nСъгласно решението на Управляващия орган на ОПОС, общо , защото не отговарт на критериите за допустими бенефициенти и/или имат пропуски в документацията. Това са - и - .\r\n... представляват микроскопични твърди или течни вещества, които са натрупват в атмосферата. Най-често срещаните ФПЧ са с големина 10 микрометра (ФПЧ10). Те са по-груби и се отделят при горене, автомобилeн трафик и различни производствени процеси. По-малките частици с размер 2.5 микрометра (ФПЧ2.5) представляват токсични органични съединения и тежки метали. Те са и по-опасни за здравето на населението.    Той постъпва в организма предимно чрез дихателната система, при което по-едрите частици (ФПЧ10) се задържат в горните дихателни пътища, а по-фините частици (ФПЧ2,5) достигат до по-ниските отдели на дихателната система, като водят до увреждане на тъканите в белия дроб. Деца, възрастни и хора с хронични белодробни заболявания, грип или астма са особено чувствителни към високи стойности на ФПЧ10. Превишаване на средногодишната норма за опазване на човешкото здраве се регистрира, когато измерената средногодишна концентрация на ФПЧ2.5 в атмосферния въздух е над 25 µg/m3 (в сила от 01.01.2015 г.).", "date": "2018.12.09", "title": "Горна Оряховица отиде на съд заради отказ от пари за чист въздух"}
{"url": "https://www.actualno.com/society/razkritie-bylgarskata-armija-e-bez-dostavchik-na-hrana-ot-tri-godini-news_710709.html", "text": "  Българската армия е останала без доставчик на храна от три години. Това установи проверка на bTV. Заради висящата процедура по избор на доставчик, Министерството на отбраната харчи близо 31 млн. лв. без обществена поръчка.     Заради висящата обществена поръчка командирите твърдят, че са принудени да нарушават закона, откровен е началникът на Военнморските сили. „Командирите са изправени пред една страшна дилема – или да нарушат закона и да не осигурят безплатната храна, или да я осигурят по нерегламентиран нормативно път, което отново е нарушение на закона”, заяви контраадмирал Митко Петев, командващ ВМС.   Министърът на отбраната Красимир Каракачанов обяви, че са пускани обществени поръчки до 30 хил. лв., което е законно изключение. Според адвокат Грета Ганева обаче, това е заобикаляне на закона. „Заобикаляне на закона се счита за състояние, в което със законни средства постигаш забранени от закона цели”, каза юристът. „Аз ви казвам, че няма какво да се направи. Или трябва да храним войниците, или да разпуснем армията”, посочи Каракачанов.\r\nМесец след встъпването в длъжност на Каракачанов, тричленен състав на Върховния административен съд дава решение на министъра – обжалваната процедура по обществената поръчка да продължи.  ", "date": "2018.12.09", "title": "Разкритие: Българската армия е без доставчик на храна от три години"}
{"url": "https://www.actualno.com/society/jena-zagina-a-sedem-dushi-postradaha-pri-tejka-katastrofa-kraj-selo-saranci-news_710711.html", "text": "  Жена загина, а други 7 души пострадаха тежко при катастрофа на Подбалканския път до село Саранци, в посока Елин Пелин. Това съобщиха от пресцентъра на МВР за Агенция Фокус.     Сигналът за тежкия пътен инцидент е получен малко преди 16 часа. По първоначална информация при челен сблъсък между два леки автомобила една жена е загинала на място, а 7 души са пострадали, от които 2 деца. Веднага към мястото са насочени екипи на Пътна полиция, пожарната и Спешна помощ.   Пътят временно е ограничен за движение, има организиран обходен маршрут. Обстоятелствата за тежката катастрофа се изясняват", "date": "2018.12.09", "title": "Жена загина, а седем души пострадаха при тежка катастрофа край село Саранци"}
{"url": "https://www.actualno.com/interest/star-shtam-na-chumata-e-pomognal-na-aziatci-da-promenjat-genotipa-na-evropejcite-news_710690.html", "text": "  Ужасяваща болест, известна само като \"чумата\" може да помогне при разгадаването на мистерия, която озадачава учените от години, съобщава CNN, цитирана от БГНЕС.     Преди 5000 до 6000 години земеделски общности от неолитната епоха в Европа драстично намаляват и все още няма ясен отговор на въпроса защо. Екип от изследователи в Швеция обаче откри нощ щам на чума, който вероятно частично е отговорен за измирането на огромен брой хора по това време.   В доклада, публикуван в списание \"Сел\", се описва откритието на най-старата позната до момента проба на чумна бактерия. Тя е била взета от генетичен материал на 5000 години, съдържащ се в скелета на 20-годишна жена, открит при разкопки край Гьокхем, Южна Швеция. Заедно със скелета на младата жена са открити останките на още 78 души от същия период. В един от скелетите също са открити следи от същия щам чума и изследователите предполагат, че това е доказателство за епидемия.\r\nДо момента учените предполагаха, че чумата е пристигнала в Европа с мигриращите племена от Евразийската степ, които в крайна сметка заменили неолитните общности. Откритието, че чумата е достигнала северните части на Европа доста по-рано предполага, че заразата не се дължи на миграцията от Евразийската степ. В доклада учените посочват, че чумата се е зародила като човешка болест, а не като зараза, предавана от животните, най-вече в пренаселените поселища, които хората започват да изграждат преди 6000 години. Лошата хигиена, твърде големият брой хора, животни и храна на едно място, са спомогнали за развитието на болестта в опасен патоген.  Разпространението на заразата в останалата част на Европа станало чрез търговските пътища, които се разширили благодарение на развитието на технологиите – появата на колелото, отколкото на масовата миграция.\r\nС измирането на неолитните общности, благодарение на чумата, за евразийските племена било относително лесно да се заселят в Европа, като по този начин променят завинаги генетичния код на хората на континента.   ", "date": "2018.12.09", "title": "Стар щам на чумата е помогнал на азиатци да променят генотипа на европейците?"}
{"url": "https://www.actualno.com/europe/belgija-izpadna-v-upravlenska-kriza-zaradi-pakta-za-migracijata-na-oon-news_710694.html", "text": "  Управляващата коалиция в Белгия се разпадна заради разногласия по Пакта на ООН за миграцията. Това беше потвърдено и от канцеларията на белгийския премиер Шарл Мишел.     \"Премиерът е на аудиенция при краля, където ще обяви реорганизацията на правителството без Новия фламандски алианс\", потвърди късно снощи външният министър Дидие Рейндърс.   От управлението си тръгна Нов фламандски алианси - националистите, които са водеща политическа сила във Фландрия, след като блокира приемането на пакта, който трябва да бъде одобрен на конференция в Мароко следващата седмица. А именно фламандските националисти държат външното, вътрешното и министерството на миграцията в Белгия.\r\nПрипомняме, че и от България - главно заради формулировката за легална миграция, чрез която се призовава да бъдат създадени по-ефективни механизми за прием на мигранти. Пактът не е юридически обвързващ.  ", "date": "2018.12.09", "title": "Белгия изпадна в управленска криза заради Пакта за миграцията на ООН"}
{"url": "https://www.actualno.com/society/prokuraturata-iska-postojanen-arest-za-ubieca-na-rejndjyrkata-desislava-stojanova-news_710698.html", "text": "  Постоянна мярка \"задържане под стража\" Светослав Каменов ще поиска в съда пловдивската окръжна прокуратура. Очаква се това да стане утре или във вторник, съобщава .     Каменов е задържан за убийството на рейнджърката от Карловската бригада Десислава Стоянова. Той бе заловен на 7 декември в района на родното му село Зверино в Северна България. На този етап Каменов е направил само частични самопризнания, като е посочил къде е скрил трупа на жертвата си.   Тялото на 40-годишната жена бе намерено в къщата на убиеца в Сопот в ракла под диван. Там е престояло 8 дни. Според аутопсията причината за смъртта на рейнджърката е травма, получена при усукване на шията наляво и надясно - техника, която Каменов придобил по време на службата си в армията. Както вече разследващите съобщиха, той е участвал в 3 задгранични мисии и е бил отлично подготвен за оцеляване при извънредни ситуации.", "date": "2018.12.09", "title": "Прокуратурата иска постоянен арест за убиеца на рейнджърката Десислава Стоянова"}
{"url": "https://www.actualno.com/sofia/pyrva-stypka-kym-istinskata-integracija-na-jeleznicata-v-gradskija-transport-na-sofija-news_710663.html", "text": "  Сдружение \"Градски транспорт и инфраструктура\" организира откриване на градската железница на София. То ще се състои днес, 9 декември, от 13:15 часа на гара Банкя. Това е часът, в който ще пристигне първият обеден влак на градската железница, тръгващ от гара Казичене в 12:05 часа, уточнява БГНЕС.     Това ще е един неочакван подарък за жителите на столицата преди Коледа, твърдят организаторите. От 9 декември тръгват първите по рода си влакове на БДЖ, които ще пресичат града, без да се налага пътниците да се прекачват на Централна гара, за да стигнат - например, от Божурище до Подуене и обратно. На пръв поглед промяната не буди някакви специални очаквания – жп линията и до този момент е съществувала, а с оглед на хроничните проблеми на БДЖ по осигуряването на подвижен състав мнозинството пътуващи обикновено просто се радват, ако успеят да се качат на някакъв влак и той не ги изостави някъде.\r\nНачалото на тази инициатива е поставено от сдружение \"Градски транспорт и инфраструктура\", като продължение на завършения международен проект Rail4SEE. В него Столична община и \"БДЖ - Пътнически превози\" ЕООД поемат ангажименти за интегриране на железниците в градския транспорт още през 2014 г.\r\nКонцепцията за включване на влаковете в системата на градския транспорт е широко разпространена по света. У нас първи опит в тази насока се прави в края на 80-те години на ХХ век, но той така и не бива възприет за успешен, съответно е преустановен малко след започването му. Нарастващото търсене на превози в града през последните години, води най-вече до ръст на моторизацията и задръстванията, като най-често изтъкваната мярка за борба с тях е строителството на метрото. Изграждането му в гъсто населените части на София е обосновано икономически, но в отдалечените квартали, както и при междуселищни превози то става неефективно. Точно тук изградената железопътна мрежа се оказва най-удачна, като предвидените връзки между нея и метрото са от основополагащо значение за успешното допълване на двете системи. Липсата на капиталови разходи (както строителни, така и времеви) обуславят възможността за провеждането на чисто организационни мерки, които да подобрят това допълване между градския транспорт и влаковете. Подобно е и реализираното между Банкя и Казичене. При него съществуващи влакове от вътрешността на страната, движили се доскоро до Централна гара София, се удължават до Банкя, създавайки нова услуга на територията на Столична община. В конкретния случай, удължените влакове са по направленията от Копривщица, Септември и Пловдив. Общо 5 чифта влакове ще се движат от новото разписание между Банкя и Казичене – два сутрешни, един обеден и два следобедни.  ", "date": "2018.12.09", "title": "Първа стъпка към истинската интеграция на железницата в градския транспорт на София"}
{"url": "https://www.actualno.com/curious/kuche-pazi-cjal-mesec-opojaren-dom-v-kalifornija-dokato-stopanite-se-vyrnat-news_710665.html", "text": "  Куче дочака своите стопани, които се върнаха след месец на мястото, където се е намирал техният дом, изпепелен от горски пожар. Случаят е от САЩ, щата - там, където незапомнени горски пожари взеха десетки човешки жертви.     Кучето Медисън е чакал почти месец около изгорелия дом в щата Калифорния, съобщава телевизия Fox 8, цитирана от БГНЕС. Неговите собственици не са могли да дойдат по-рано заради пожара. През цялото това време кучето ги е чакало i е охранявало своя razru[en дом, съобщиха от местната организация за спасяване на бездомните животни. Една от служителките в организацията го е хранела.\r\nГорският пожар избухна в Северна Калифорния на 8 ноември и стана най-разрушителният в историята на щата. По последни данни той е отнел живота на 85 души и е разрушил около 14 хиляди къщи, 528 бизнес сгради и над 4 хиляди други постройки. Пожарът беше локализиран една на 25 ноември.", "date": "2018.12.09", "title": "Куче пази цял месец опожарен дом в Калифорния, докато стопаните се върнат"}
{"url": "https://www.actualno.com/crime/spored-geshev-sega-ima-dokazatelstva-za-banevi-a-v-aresta-e-dostatychno-dobre-za-es-news_710668.html", "text": "  Всеки може да си даде различни отговори. Моят е, че станахме свидетели на добрата работа на Специализираната прокуратура. Дали Баневи могат да бъдат осъдени ще реши съдът след евентуалното внасяне на обвинителен акт. Това заяви ръководителят на Специализираната прокуратура Иван Гешев.     По въпроса дали е възможно Баневи да бъдат осъдени за пране на 1 млрд. лева, Гешев даде за пример Цветан Василев – привлечен по обвинение за 3 млрд., което е влязло в съда, а много адвокати били уверени, че това няма да се случи. Прокурорът обясни пред Нова телевизия, че . Поискали сме да бъдат запорирани, уточни той.   Попитан дали могат да бъдат осъдени условно, Гешев отговори, че имало обвинения, по които няма как да бъдат осъдени условно. Най-лекото обвинение е за незаконно притежание на боеприпаси, добави той, без да коментира, че според юристи точно по него и то изглежда засега най-силно като обвинителна теза.\r\nОтносно въпроса, че сега се събират преписки от районни прокуратури и съдилища, . И не пожела да уточни кои са основните свидетели на обвинението.  Защо сега Баневи бяха подгонени, не е ли избирателно – на това питане прокурор Гешев даде за пример докладите от Европа и че там няма възражения срещу работата на Спецпрокуратурата. – депутат от ДПС (бел. ред. - става въпрос за , който излезе от затвора след 2,5 години и за който сегашният правосъден министър Цецка Цачева изрече сакралните думи: \" \" ), на първа инстанция и зам.-министър (бел. ред. – за купуване на телефонни централи ). , заяви Гешев. За Баневи конкретно сега били събрани доказателства. Баневи нямат конкуретен бизнес, за да им се разчиства терен, подчерта прокурорът.\r\nЗа Арабаджиеви и Митьо Очите Гешев информира, че \"пътуват към България\" – Очите със сигурност, докато за Арабаджиеви адвокатът им повтаря, че пътува. И г-н Желязков е недоволен от условията в арестите, писал е сълзливо писмо до консула в Одрин. Ще поставим началото на подобряването на условията в арестите в Европа, иронизира Гешев.   При направена забележка, че . Какви са условията в ареста - има различни дирекции, които отговарят. Условията в арестите, каквото и да говори една креслива извънпарламентарна групировка от крайно дясното, са отговорност на Министерството на правосъдието, подчерта Гешев. Според него условията в арестите явно са недостатъчно добри, но сме в ЕС. Сигурно 50% от българските пенсионери ядат по-лошо и живеят при по-лоши условия, отколкото някой арестант – в крайна сметка това не е \"Шератон\", заключи Гешев.     Докато Гешев обясняваше за поредната шумна акция на Спецпрокуратурата, за пореден път на бял свят излезе какво се случва по такива акции зад решетките. В Пловдивския арест е малко по-добре, а на ул. \"Майор Векилски\" (в София) е ужасяващо – като в Белене. Запушвахме тоалетната с пластмасова бутилка, за да не мирише. Молихме се на старшините да ни донесат топла вода да се измием. Това е част от разказите на двама осъдени – мъж и жена, държани по арести преди да влязат в затвора. Имената и самоличността на двамата не бяха разкрити от Нова телевизия, която разказа историята им.\r\nИ двамата са осъдили България за нарушаване на човешките им права – и то неведнъж, но още не им е платено. Те са категорични, че и двамата са понесли побои от надзиратели – жената твърди, че такъв побой ѝ е нанесен „заради една лъжичка кафе”. Арестът е мястото, където те смазват психически, казват и двамата, като посочват за най-брутален инструмент претърсването на голо. В един от случаите жената е претърсена, докато е в цикъл. А мъжът заяви и, че в ареста има „ВИП затворници”, към които отношението е много различно – без наказание, без претенции.   Имаме вина, че сме попаднали в ареста и затвора, но в XXI век такова отношение е унизително и нечовешко, завършиха и двамата.", "date": "2018.12.09", "title": "Според Гешев: Сега има доказателства за Баневи, а в ареста е достатъчно добре за ЕС"}
{"url": "https://www.actualno.com/curious/godishen-horoskop-za-2019-g-vezni-news_710696.html", "text": "   е добър месец за работа върху усъвършенстване на характера ви. Това е време, в което може да ви се наложи  да взимате бързи решения. Няма да имате време за мислене, така че си доверете на интуицията. През цялото време не губете грам увереност в себе си.      е време за любов. Тогава може да въплътите всичките си мечти за това как трябва да изглежда една връзка. Самостоятелните представители на знака е добре да предприемат всички мерки за търсенето на партньор.    е подходящо време за постижения в работата. Бъдете инициативни, правете своите предложения и участвайте във всички проекти, в които е възможно.\r\nПрез намалете темпото и си дайте малка почивка. Избягвайте шумни мероприятия и посещението на места, където са струпани много хора.  През е добро време да планирате пътешествие, което да съчетаете с почивка. На първата това в началото на периода , тъй като в края на месеца И вече ще са се натрупали прекалено много служебни задачи.\r\nТова ще доведе до сериозна умора и отегчение през . Помислете дали да не използвате времето за вашата лятна почивка , тъй като до края на лятото едва ли ще имате подобна възможност. ще ви предложи изключително много варианти за действие и ще ви е много трудно да изберете един от тях. Обърнете се за съвет към най-мъдрият приятел , това може да бъде и вашите роднина.        ще бъде напрегнат месец, който ще ви затрупа със задължения, непредвидени разходи и необходимостта да проявите гъвкавост и да действате на всички фронтове по едно и също време. Това, което може да направите е да си осигурите повече почивка. Не правете компромиси със съня си. е чудесно време за пътуване, по време на което да посетите ново място или пък просто да се отпуснете и да не мислите за нищо.\r\nПрез ви очакват важни промени в живота. Всичко, което се случва ще е за добро, особено ако не се ядосвате за глупости.\r\nПрез ще се радвате на добри доходи , но се опитайте да пестите а не да харчите. ще може да се отпуснете доволни и щастливи, че ще сте се справили с всичко и най-трудното е останало зад гърба ви. Прекарайте празниците в семейна обстановка и не се впускайте в екстремни приключения.      ", "date": "2018.12.09", "title": "Годишен хороскоп за 2019 г. - Везни"}
{"url": "https://www.actualno.com/cite/sigurno-50-ot-bylgarskite-pensioneri-jadat-po-losho-i-jivejat-pri-po-loshi-uslovija-otkolkoto-njakoj-arestant-v-krajna-smetka-tova-ne-e-sheraton-news_710670.html", "text": "  Това заяви ръководителят на Специализираната прокуратура пред Нова телевизия, коментирайки условията в арестите в България.     Според Гешев, условията в арестите, каквото и да говори една креслива извънпарламентарна групировка от крайно дясното, са отговорност на Министерството на правосъдието. Гешев уточни, че \"условията в арестите явно са недостатъчно добри\", но пък ЕС ни е приел и с настоящите условия, значи не са толкова лоши. И Димитър Желязков се е оплакал от условията в арестите (бел. ред. - в Турция ) писал е сълзливо писмо до консула в Одрин. Ще поставим началото на подобряването на условията в арестите в Европа, заключи Гешев.   ", "date": "2018.12.09", "title": "Сигурно 50% от българските пенсионери ядат по-лошо и живеят при по-лоши условия, отколкото някой арестант – в крайна сметка това не е \"Шератон\""}
{"url": "https://www.actualno.com/plovdiv/armenskata-cyrkva-surp-kevork-v-plovdiv-navyrshva-190-godini-news_710669.html", "text": "  Тържествена литургия се отслужва тази сутрин в арменската православна църква \"Сурп Кеворк\", с което се отбелязва и 190-годишнина от построяването ѝ. Литургията се води от епископ Датев Хагопян, архиерей на Арменската епархия в Румъния в съслужение с местния свещеник Храч Мурадян.      В сегашния си вид църквата е построена през 1828 година в Стария Пловдив, но първоначално доста преди това тя е била източноправославна в чест на Св. Георги Победоносец. През 1149 в двора и с почести е бил погребан знатния епископ Алвизиус от Арас, изпратен със специална мисия от френския крал Луи VII в двора на Византиския император Мануел I Комнин в Константинопол по време на Втория Кръстоносен поход (1143 – 1180).\r\nОще през 1767 тази църква е била преотстъпена на Пловдивската арменска епархия. Преотстъпена е на Пловдивската арменска епархия през 1767 година. Храмът е център на духовното общуване на арменците в Пловдив и до днес. Много ценни в него са старите икони, а най-почитана е \"Света Богородица Пътеводителка\", дело на неизвестен арменски зограф в края на 18 век по време на чума. Иконата е реставрирана.  ", "date": "2018.12.09", "title": "Арменската църква \"Сурп Кеворк\" в Пловдив навършва 190 години"}
{"url": "https://www.actualno.com/society/novinite-naj-vajnoto-za-denja-9-dekemvri-news_710718.html", "text": "   Екипът на Actualno.com ви представя основните акценти в новините от днешния 9 декември.       Българската армия е останала без доставчик на храна от три години. Това установи проверка на bTV. Заради висящата процедура по избор на доставчик, Министерството на отбраната харчи близо 31 млн. лв. без обществена поръчка.   Пореден протест срещу социалната обстановка в България блокира главен път Е-79 в района на Кресна. Десетки недоволни излязоха на пешеходната пътека пред Общинската администрация и по този начин спряха движението по важната пътна отсечка. Протест имаше и в Ямбол. Всеки може да си даде различни отговори. Моят е, че станахме свидетели на добрата работа на Специализираната прокуратура. Дали Баневи могат да бъдат осъдени ще реши съдът след евентуалното внасяне на обвинителен акт. Това заяви ръководителят на Специализираната прокуратура Иван Гешев.        Броят на арестуваните във Франция заради протеста на \"жълтите жилетки\" вече е над 1550 души, каза френският вътрешен министър Кристоф Кастанер, предаде БГНЕС. По думите му това е \"своеобразен рекорд\".    Говорител от \"Даунинг стрийт\" 10 категорично отхвърли появилите се в медиите спекулации, че Тереза Мей може да отложи насрочения за 11 декември вот. \"Гласуването ще се проведе\", категорични бяха от резиденцията на британския премиер. По предварителен план гласуването в британския парламент трябва да се състои на 11 декември. Управляващата коалиция в Белгия се разпадна заради разногласия по Пакта на ООН за миграцията. Това беше потвърдено и от канцеларията на белгийския премиер Шарл Мишел. Имунолози от университета в Монреал извършиха първите лабораторни тестове с уникален противораков препарат, който има за цел не само да се бори със заболяването, но и да обучи имунната система как да се справя със онкологичните заболявания, съобщава сайтът MedicalXpress.         ", "date": "2018.12.09", "title": "Новините: Най-важното за деня, 9 декември"}
{"url": "https://www.actualno.com/america/trymp-nameri-izhod-za-krizata-vyv-francija-svetyt-da-se-otkaje-ot-parijkoto-sporazumenie-za-klimata-news_710666.html", "text": "  Американският президент Доналд Тръмп заяви, че политическата криза във Франция може да бъде разрешена, ако светът се откаже от Парижкото споразумение за климата и върнем парите на хората, които те плащат в рамките на договора за намаляването на вредните емисии.     \"Случващото се в Париж е печално. Може би е настъпило времето да сложим край на нелепия Парижки договор за климата, за който се налага да се плаща прекалено висока цена и да върнем на хората парите под формата на по-ниски данъци\", написа американският президент в Twitter.     Тръмп отбеляза, че САЩ са единствената голяма страна, в която вредните емисии са се съкратили през изминалата година, без обаче да посочи конкретни данни и без да уточни за каква статистика говори. Според на американското енергийно министерство през 2017 година понижението на вредните емисии спрямо 2016 година е 0,9%, а спрямо 2005 година - с 14%.  По-рано той се обясни в любов на Франция, където \"жълтите жилетки\" заявиха, че желаят такъв държавен глава, като него.\r\nОт 17 ноември във Франция се провеждат протести срещу високите цени на горивата. Масовите протести в цялата страна са придружавани от сблъсъци с полицията, погроми и палежи.", "date": "2018.12.09", "title": "Тръмп намери изход за кризата във Франция - светът да се откаже от Парижкото споразумение за климата"}
{"url": "https://www.actualno.com/society/prognoza-za-vremeto-9-dekemvri-nedelja-news_710652.html", "text": "  Днес от запад облачността временно ще се разкъса и намалее, но през по-голямата част от деня над Източна България ще се задържи значителна и на места в югоизточните райони ще има валежи от дъжд. Ще духа слаб до умерен запад-северозападен вятър, който след обяд временно ще се ориентира от юг-югозапад. Максимални температури между 5° и 10°, в София около 5°. Това съобщи за Агенция „Фокус“ Христо Христов, дежурен синоптик в Националния институт по метеорология и хидрология (НИМХ) към Българската академия на науките (БАН).     През нощта срещу понеделник от запад облачността отново ще се увеличи и ще започнат валежи от дъжд, а вятърът ще се ориентира от северозапад, ще е до умерен, и с него ще започне да прониква по-студен въздух.   Над Черноморието облачността ще бъде значителна и главно по южното крайбрежие ще има превалявания от дъжд. Максималните температури ще са 8°-10°. Температурата на морската вода е 8-9°. Вълнението на морето ще бъде 1-2 бала.\r\nВ планините облачността също ще намалее до слънчево време. Ще духа умерен западен вятър. Максимална температура на 1200 метра около 4°, на 2000 метра – около минус 2°.  В понеделник валежите ще обхванат страната, като в Предбалкана и по високите котловинни полета ще са от сняг, по Черноморието и в Югоизточна България - от дъжд. Във вторник след временно спиране на валежите те отново ще се активизират, като със застудяването на места и в Източна България дъждът ще премине в сняг. В сряда се очаква временно отслабване, на места и спиране на валежите и разкъсване на облачността. Ще духа умерен и временно силен северозападен вятър и с него ще нахлува студен въздух. Температурите ще се понижат и минималните в сряда ще бъдат между минус 4° и 1°, а максималните - между 2° и 7°.", "date": "2018.12.09", "title": "Прогноза за времето - 9 декември (неделя)"}
{"url": "https://www.actualno.com/society/vliza-v-sila-nov-grafik-za-dvijenie-na-vlakovete-news_710607.html", "text": "  От 9 декември влиза в сила новият График за движение на влаковете на „БДЖ-Пътнически превози“ ЕООД. В повечето региони на страната се запазва досега действащият график за движение.     При изготвянето на новата транспортна схема, националният железопътен превозвач всяка година съгласува движението на бързите и пътническите влакове с областните и общинските администрации по места. Това се прави с цел подобряване на транспортното обслужване на населението, затова и голяма част от направените промени в новия График за движение на влаковете са съобразени с постъпили предложения от тяхна страна. Друга част от промените са свързани с обосновани искания на редовни клиенти, а трети – с повишаване рентабилността на превозите и ефективното използване на наличния подвижен състав.   През следващата година ще се запази обемът на превозите, заложен в сключения договор с държавата за извършване на обществени превозни услуги. Превозът на пътници ще се извършва с общо 572 влака, от които: 16 международни бързи влака (като 4 от тях ще се движат само през летния сезон), 78 бързи влака (5, от които ще се движат само в определени дни от седмицата), 136 пътнически влака и 342 крайградски пътнически влака.\r\nДвижението на влаковете в участъците с най-голям брой пътници в работните дни ще се осъществява на по-чести интервали и през 2019 г. В сутрешните часове влаковете по направлението Перник-София отново ще се движат на интервал от 20 минути, а в следобедните часове и вечер ще пътуват в посока София-Перник на интервал от 40 минути.  По маршрута Лакатник-Своге-София влаковете ще се движат в сутрешните часове отново на интервал от 30 минути, а в следобедните часове и вечер ще пътуват в обратното направление (София-Своге-Лакатник) на всеки 60 минути.\r\nВ участъка Пловдив-Асеновград ще бъде запазено досега действащото разписание и движение на влаковете на интервал от 60 минути.\r\nС влизането в сила на новото разписание се запазва ежедневното движение на директния международен влак от Истанбул за София, както и международната връзка София - Крайова, която се осъществява със сутрешния влак София-Видин и обедния Видин-София.       През летния сезон (от м. юни до м. октомври), се планира да се запази движението на сезонния влак Солун-София-Солун. Влакът заминава от София в петък и пристига в Солун в събота сутрин, а в обратната посока тръгва от Солун в неделя вечер и пристига в София в понеделник сутрин.\r\nЗа пътуващите по направлението София-Букурещ директните вагони отново ще се движат само през лятото, а през останалото време ще се налага пътниците да се прекачват на гара Русе на и от мотриса, която ще се движи по маршрута Букурещ-Русе-Букурещ.\r\nПо направлението София-Белград придвижването с директния влак от София ще се осъществява само в периода от 14.06.2019 г. до 16.09.2019 г.\r\nПри разработването на новото разписание, транспортната схема и периодите на движение на влаковете са съобразени в максимална степен с обемите и структурата на превозите, както и с техническите възможности и капацитета на подвижния състав.\r\nВ Графика са взети предвид и планираните по-мащабни ремонти по железопътната инфраструктура, с оглед при тяхното стартиране, корекциите в маршрутите и разписанията на влаковете да са минимални. Например за участъка София-гара Искър - Казичене - Елин Пелин, предвид очакваните ремонти са разработени разписания на влаковете по алтернативен маршрут през гара Подуяне. Това е направено, за да бъдат избегнати бъдещи изменения в разписанието на влаковете, движещи се по цялата южна жп мрежа.      За подобряване транспортното обслужване на столицата и намаляване времето за престой на Централна гара София за периода на новия График за движение на влаковете е предвиденото някои влакове за гара Банкя да не започват или приключват движението си на/в гара София, като промяната на маршрутите е отразена в електронния пътеводител на официалната интернет страница на БДЖ.\r\nПри така разработената схема се създава директна връзка от гарите и спирките от северозападната част на столицата – Банкя, Божурище, Волуяк, Обеля, Връбница и Надежда с гарите и спирките в източната част на града – Подуяне пътническа, Подуяне среден район, сп. Смирненски, сп. Искърско шосе, гара Искър и гара Казичене.\r\nПодробна информация за новия График за движение на влаковете клиентите на „БДЖ-Пътнически превози“ ЕООД могат да получат от служителите на гишета „Информация” и билетните каси във всички железопътни бюра и гари в страната, на националния информационен телефон 0700 10 200 или от електронния пътеводител на официалната интернет страница на дружеството: .", "date": "2018.12.09", "title": "Влиза в сила нов график за движение на влаковете "}
{"url": "https://www.actualno.com/europe/nova-ostavka-v-kabineta-na-mej-tja-se-gotvi-da-otloji-glasuvaneto-za-brexit-news_710662.html", "text": "  Британският премиер Тереза Мей най-вероятно ще отложи за по-късна дата планираното за вторник, 11 декември, гласуване за Brexit в британския парламент, информира БГНЕС, позовавайки се на Reuters.     Членовете на британското правителство и съветниците очакват, че днес Мей ще обяви, че отлага насроченото гласуване. Според много експерти и политици тя няма никакъв шанс да получи подкрепата на мнозинството депутати от Камарата на общините за , която нейното правителство и Брюксел договориха.   Британското правителство смята, че предимството на противниците на сделката при гласуването може да бъде толкова голямо, че това да доведе до падането на настоящото правителство на торите. В тази ситуация Тереза Мей ще замине за Брюксел следващата седмица, за да поиска от ЕС за последен път подобряване на условията на сделката за развод на Лондон със Съюза.\r\nВ събота в знак на протест срещу сделката подаде оставка личният парламентарен секретар на министъра на отбраната Уил Куинс, който смята, че Лондон ще затъне в преговори с ЕС за дълги години. \"Не искам да обяснявам на своите избиратели, защо Брекзит до момента още не е приключил и защо ние все още ще се подчиняваме на правилата на ЕС в началото на 2020 г. и дори след това\", се казва в статия на Куинс за The Sunday Telegrpah. По данни на The Sunday Times на ръба да подадат оставки са още трима високопоставени членове на правителството.  ", "date": "2018.12.09", "title": "Нова оставка в кабинета на Мей, тя се готви да отложи гласуването за Brexit"}
{"url": "https://www.actualno.com/america/pyrvonachalno-trymp-ne-e-bil-obekt-na-razsledvane-za-ruskata-namesa-v-izborite-v-sasht-news_710664.html", "text": "  Бившият директор на Федералното бюро за разследване (ФБР) Джеймс Коми е казал, че в разследването на руската намеса в американските избори през 2016 година първоначално са фигурирали имената на четирима американци, но Доналд Тръмп не е бил сред тях. Коми е заявил това по време на закритите изслушвания на юридически комитет и комитета за надзор в Камарата на представителите на САЩ, които са се състояли на 7 декември, предаде БГНЕС.     \"Започнахме разследване на четирима американци, за да проверим дали е имало някаква връзка между тези хора и опитите на Русия за намеса в изборите. И сред тези четирима американци кандидатът за президент на САЩ Доналд Тръмп не е фигурирал\", е казал Коми, който не е разкрил имената на хората, за които става дума.   На 7 декември бившият директор на ФБР отговаряше на въпроси на конгресмените при закрити врати. След разговора с него законодателите съобщиха, че той е отказал да отговори на редица въпроси по препоръка на юрисконсултите на министерството на правосъдието. Американският президент Доналд Тръмп е възмутен от отказа на Коми и е призовал той да бъде принуден да даде показания под клетва.\r\nАмериканските служби за сигурност считат, че Русия се е намесила в американските президентски избори през 2016 година. Тръмп и неговите ключови съветници многократно са отричали подозренията за неправомерни контакти с руски официални лица по време на предизборната кампания. Москва също многократно е заявявала, че обвиненията към нея за намеса в изборния процес не отговарят на истината.  Същевременно Тръмп обяви, че е доволен от разследването на специалния прокурор Робърт Мълър във връзка с предполагаемата руска намеса в президентските избори през 2016 година.\r\n\"Що се отнася до Мълър, ние много се радваме на това, което четем в пресата, защото не е имало никакъв заговор. Последното, което бих желал – това е помощта на Русия по време на предизборната кампания\", каза Тръмп пред журналисти в Белия дом.   \"Попитайте за Русия, защото тя е финансирала \" \", за което, както разбирам, те са се опитвали да получат някаква информация и помощ от Русия\", заяви президентът. Според него разследването на Мълър е едностранно. \"Но аз мисля, че всичко се нарежда много добре\", добави Тръмп. \"Според всички доклади, които сме видели, и според всички, с които към говорил, не е имало никакъв заговор. И това е най-важно\", подчерта стопанинът на Белия дом.    ", "date": "2018.12.09", "title": "Първоначално Тръмп не е бил обект на разследване за руската намеса в изборите в САЩ"}
{"url": "https://www.actualno.com/chronicles/roden-e-bylgarskijat-uchitel-todor-jonchev-news_710615.html", "text": "  Тодор Йончев е български учител и общественик, роден на 9 декември 1859 г. в гр. Лом.     Завършва педагогическото училище във Виена, Австрия през 1881 г., след което се връща в България и става учител по химия и гимнастика в Шумен. През 1888 г. завършва химическия и земеделския отдел на политехниката в Цюрих, Швейцария. След завръщането си в България е бил учител в Садово и София, както и училищен инспектор в Пирдоп. До 1916 г. работи в Министерството на народното просвещение   През 1890 г. Тодор Влайков и Тодор Йончев основават в Мирково първата българска кооперация – „Мирковско взаимодавно спестовно земеделческо дружество „Орало““.\r\nТодор Йончев е един от основоположниците на съвременното физическо възпитание в България. Като учител в София през 1895 г. основава първото Гимнастическо дружество „Юнак“. Той е инициатор и за създаването на Съюза на българските гимнастически дружества „Юнак“ през 1898 г. Избран е в управителния съвет на съюза за деловодител.  През 1896 г. е ръководител на българската делегация за Първите олимпийски игри в Атина.", "date": "2018.12.09", "title": "Роден е българският учител Тодор Йончев"}
{"url": "https://www.actualno.com/balkani/shteti-za-stotici-hiljadi-v-universitet-v-solun-news_710672.html", "text": "  В продължение на два дни гръцки екстремисти окупираха Богословския факултет към Аристотелевия университет в Солун. Те не допускаха студенти и преподаватели в сградата на факултета, на която са нанесени щети за над 100 000 евро, пише БГНЕС.     Почти напълно е разрушена аудитории във факултета, както и повечето кабинети на преподавателите. Част от компютрите са откраднати, а върху стените има анархистки лозунги.   \"И преди е имало окупации, но подобни разрушения не е имало никога. Надраскали са лозунги върху стенописите и са нарисували Христос като Осама Бин Ладен. Върху стенописите е написано \"Светът не се спасява само с молитви... Аз бих допълнил: Светът не се спасява и с омраза\", каза деканът на Богословския факултет проф. Панайотис Скалцис по повод окупацията на Богословския факултет.", "date": "2018.12.09", "title": "Щети за стотици хиляди в университет в Солун"}
{"url": "https://www.actualno.com/business/upraviteljat-na-bnb-ne-ochakva-shokova-inflacija-ot-vlizaneto-v-evrozonata-prognozira-po-visoki-lihvi-news_710675.html", "text": "  Кога и как ще се присъединим към еврозоната ще стане ясно за около година. Това смята управителят на БНБ Димитър Радев.     Според него . \"Ние се намираме в процес на реална конвергенция. Този процес, наред с другото, означава доближаване до средните равнища в Европа както на доходите, така и на цените\", каза Радев пред БНТ.   Същевременно, според Радев, и изрази увереност, че преди края на годината в Закона за БНБ и Закона за кредитните институции, с които БНБ и ЕЦБ могат да се намесват в кредитната политика на търговските банки - те ще могат да искат промяна в съотношението между размера на заема и стойността на обезпечението, може да промени съотношението между размера на кредита и годишния доход на този, който го иска, може да поиска от трезорите друга пропорция между размера на месечните вноски и месечния доход на кредитополучателя. Радев даде за пример САЩ, където увеличение на лихвите е почнало още в края на 2015 година. Управителят на БНБ визира лихвите, при които Федералният резерв (ФЕД) отпуска заеми на търговските банки – преди три години бяха 0-0,25%, сега вече са 2-2,25%. Наскоро американският президент дори се възмути, че ФЕД вдига твърде бързо лихвите и с това бави растежа на американската икономика. „Рано е да говорим за финансова криза, но има явни индикации за забавяне на икономическия растеж. Това показва, че ние ще навлезем в един икономически цикъл на не толкова добри икономически времена в сравнение с последните близо 10 години”, каза и Радев. Той не се ангажира с прогноза колко дълго време ще продължи този цикъл.   Управителят на БНБ посочи, че ще има промяна в организацията на дейността за банковия надзор и преструктурирането на банките. Радев де факто призна, че на първо място промяната ще дойде при надзора и реално там ЕЦБ ще е с водеща роля, като това щяло да стане „в рамките на близко сътрудничество” и нямало да има нещо по-различно, отколкото в другите държави в еврозоната. Припомняме, че вече е ясно, че шест банки в България ще минат отново като част от процедурата по влизане в чакалнята на еврозоната - УниKpeдит Бyлбaнĸ, Бaнĸa ДCK, OББ, Πъpвa инвecтициoннa бaнĸa, Цeнтpaлнa ĸooпepaтивнa бaнĸa и Инвecтбaнĸ. През юли догодина ще бъдат обявени резултатите от тези тестове.\r\nНа въпрос какво би станало, ако някоя банка не издържи, Радев отговори, че ще има препоръки и вече зависи от точните резултати какво точно ще се препоръчва. Той наблегна и, че в тези тестове присъства хипотезата на макроикономически сценарий на сериозно влошаване на развитието на световната икономика - за да сме готови.   Радев увери и, че не само в България, но и по света в банковия сектор има сливания и уедряване на капитал. Той обясни, че в България нетните преки чуждестранни инвестиции намалявали с 10%, докато в световен мащаб намалението било 23%, а в Европа над 1,5 пъти по-високо. Качеството на инвестициите обаче се подобрявало - например в преработващата промишленост, по думите на гуверньора на БНБ.    ", "date": "2018.12.09", "title": "Управителят на БНБ не очаква шокова инфлация от влизането в еврозоната, прогнозира по-високи лихви"}
{"url": "https://www.actualno.com/curious/britanec-si-kupil-bezcenna-chasha-za-njakolko-dolara-news_710673.html", "text": "  Британецът Карл Мартин е купил керамична чаша, украсена с рисунки на антилопи. Той я използвал за място, в което да си държи четката за зъби, докато случайно не научил, че нейната възраст е 4000 години.     Карл харесал чашата, докато се разхождал на пазара. Той я е купил за 5 долара, уточнява БГНЕС.\r\nНяколко години по-късно Мартин започва работа в аукционна къща. Тогава му направили впечатление древните лотове на чаши, които много напомняли на неговата. Мартин я дал за анализ, който потвърдил, че тя е на възраст 4000 години и е била създадена на територията на съвременен Афганистан.\r\n\"Чашата е изработена 2000 години преди раждането на Христос. Това е потресаващо\", възкликва щастливецът.    Архив ", "date": "2018.12.09", "title": "Британец си купил безценна чаша за няколко долара"}
{"url": "https://www.actualno.com/society/poreden-protest-sreshtu-upravlenieto-i-sistemata-bonus-malus-v-jambol-news_710716.html", "text": "  Граждани на Ямбол отново излязоха на протест срещу управлението в страната и предлаганата система за определянето на цените на задължителната за всички водачи застраховка \"Гражданска отговорност\", информира БНР. Протестиращите организираха автошествие по централните улици на областния град. В него се включиха най-вече таксиметрови шофьори.     Днешният протест обаче беше по-малоброен в сравнение с предишните недоволства. В насрочения час в града се събраха едва 20 автомобила. \"Може да сме малко, но ще се борим докрай\", каза присъстваща на протеста пред общественото радио. Протестиращите се обявиха срещу системата \"бонус-малус\".   Според протестираща жителка на Ямбол с предлаганата система шофьорите ще бъдат глобявани не веднъж, а два пъти. По думите ѝ ще се получи така, че когато един водач направи нарушение, той ще бъде глобяван веднъж от компетентните пътни органи, а после водачът ще бъде \"глобяван\" отново от застрахователя с по-голямата цена на застраховката, определена на база на това нарушение. Недоволните настояват и за промяна в управлението - \"да има по-малко депутати, да бъдат избирани мажоритарно, да има референдуми, с които ние като граждани на тази република да имаме право на мнение, защото сега нямаме\", каза друга протестираща.", "date": "2018.12.09", "title": "Пореден протест срещу управлението и системата \"бонус-малус\" в Ямбол"}
{"url": "https://www.actualno.com/crime/trima-zaginali-i-dvama-s-opasnost-za-jivota-sled-srednoshtna-katastrofa-news_710660.html", "text": "  Трима младежи загинаха при пътен инцидент между селата Ветрен и Нова махала, в община Николаево. Други двама са настанени в болницата в Стара Загора с опасност за живота, предаде БГНЕС.     По предварителна информация инцидентът е предизвикан от неправоспособен водач на лек автомобил BMW, с който са пътували петимата младежи. Те са се ударили в крайпътно дърво с голяма скорост.   Автомобилът е смазан до неузнаваемост. До рано сутринта продължи огледа на мястото на произшествието, за да се изяснят причините за него.  Архив   ", "date": "2018.12.09", "title": "Трима загинали и двама с опасност за живота след среднощна катастрофа"}
{"url": "https://www.actualno.com/celebrate/pochitame-sv-anna-news_710649.html", "text": "  Православната църква чества на 9 декември зачатие на Света Анна. В календара на православната църква този празник е тясно свързан с празника на Рождество на Пресвета Богородица.     На 9 декември се почита зачатието на Света Анна - майка на Богородица. Света Анна се смята за покровителка на брака, семейството, майчинството, закрилница на девиците, вдовиците и бременните жени. Според неканоничното Протоевангелие на Яков Анна и нейният съпруг Йоаким са посетени от ангел, който им съобщава, че ще имат дете.   Анна обещава да посвети детето си на служба на Бог и на тригодишна възраст Мария е отведена във Втория храм. Историята е подобна на тази на Самуил, чиято майка също дълго време е бездетна и се нарича Ханна. Източноправославната църква приема Света Анна още от 6 век, като тя и Йоаким са наричани Свети и праведни богоотци. Разказът на Протоевангелието на Яков е приет от Римокатолическата църква едва през 13 век, като Анна е официално канонизирана през 1854.\r\nБългарската православна църква отбелязва зачатието на Света Анна на 9 декември, а нейната смърт - на 25 юли.  Народът почита този ден и като празник на врачките. Нощта, предхождаща празника, е време на заклинания, прокоби и магии. През нея магьосници, вещици и врачки най-лесно установяват връзка с дявола, мъртвите и демоните. Те се появяват около огъня като мушици. Затова стопаните палят пред всяка врата огън с тор, ръсят пепел и просо около стопанските постройки. Момите посаждат пшеница в гърне и топят клонки от вишна или ябълка във вода и ги оставят край огнището. Ако до Нова Година пшеницата поникне и клонките се разлистят, момата ще се омъжи през следващата година, и то за добър момък.\r\nПоверията твърдят, че в тази нощ черните магии \"хващат\". Затова строго се спазват различните забрани: жените не работят нищо, не бива да пипат вълна, за да не се разболеят децата и добитъкът; мъжете не бива да излизат от селото, защото по поляните играят самодивите и видят ли мъж, отвличат го. Имен ден празнуват Ана, Анна, Анка, Ани, Янко, Янка.   ", "date": "2018.12.09", "title": "Почитаме Св. Анна "}
{"url": "https://www.actualno.com/business/plodovete-i-zelenchucite-poskypvat-na-edro-news_710681.html", "text": "  Оранжерийните домати са поскъпнали с 9% на едро през тази седмица и вече вървят по 2,17 лева на килограм. Краставиците също са по-скъпи на едро - 5,2%, т.е. 2,65 лева на килограм, а картофите, подобно на доматите, са с 9% по-скъпи през изминалата седмица - 78 стотинки на килограм. Това показват някои от измененията в Индекса на тържищните цени (ИТЦ), който се поддържа от Държавната комисия по стоковите борси и тържищата, предаде \" \".     Самият индекс бележи ръст от 1,07% и вече е 1408 пункта, като това е трета седмица на повишение.   Същевременно морковите поевтиняват с 8,5% и се търгуват по 65 стотинки за килограм. Бананите поевтиняват с 6,4 на сто до 1,76 лева за килограм. Зелето обаче поскъпва с 3,1%, до 67 стотинки за килограм. Ябълките също отиват нагоре - 1,05 лева на килограм, ръст от 6,1%. Цената на портокалите се вдига с 4,7 на сто,\r\nКравето сирене поевтинява с 0,5 на сто и се търгува по 5,90 лв./кг; кашкавалът, тип \"Витоша\", се купува по 10,09 лв./кг, а олиото се купува по 1,95 лева за литър. Каймата се търгува по 4,72 лева за килограм. Пакетче краве масло от 125 грама струва 2,27 лева. Пилешкото замразено месо поскъпва с 3,6 на сто и се продава по 4,00 лева за килограм на едро в края на седмицата. Захарта се търгува по 1,13 лв./кг, а брашното тип \"500\" се продава по 86 стотинки. Яйцата се продават по 20 стотинки за брой.  ", "date": "2018.12.09", "title": "Плодовете и зеленчуците поскъпват на едро"}
{"url": "https://www.actualno.com/society/studenti-se-biha-navryh-praznika-si-v-bansko-news_710701.html", "text": "  През изминалата нощ сбивания в курорта Банско не липсваха, въпреки засиленото полицейско присъствие заради студентския празник, предаде Би Ти Ви.     Студентите, участвали в сбиването, са минали през спешния център и след това са освободени. Младежите са с леки наранявания, уточняват медиците.   Тази година празникът премина без сериозни инциденти. Засиленото полицейско присъствие и масовите проверки за алкохол и наркотици ще продължат и днес, предвид очаквания трафик в посока големите градове.", "date": "2018.12.09", "title": "Студенти се биха навръх празника си в Банско"}
{"url": "https://www.actualno.com/politics/karakachanov-otreche-sasht-da-sa-ni-kazvali-che-shte-pratjat-voenen-korab-v-cherno-more-news_710683.html", "text": "  Няма искане към България. Има искане към Турция за разполагане на външни кораби в турски пристанища. Според мен това е една проверка на САЩ към партньорите от Турция. Това каза в интервю за БНР вицепремиерът и министър на отбраната Красимир Каракачанов.     Към България няма искане за засилване на присъствието на натовски кораби и за участие в натовски сили срещу чужди държави, подчерта той. НАТО присъства в Черно море благодарение на Турция, България и Румъния - като НАТО-вски държави. Регулярно се правят учения с участие и на други страни. Но всичко се прави според Конвенцията от Монтрьо, уточни военният министър според БГНЕС.   Коментарът на Каракачанов дойде след новината, че да вкара военен кораб в Черно море. Досега от Вашингтон дали са уведомили Турция за такова намерение. Евентуално такова действие ще се разглежда като позиция за инцидента в , при който руският флот задържа три украински военни кораба, рани трима украински моряци и в момента държи украинските екипажи в ареста, като е стартирано дело за нарушаване на държавната граница на Русия.\r\nНикой няма интерес от конфликт. Всички черноморски страни са заинтересовани от туризъм и газопроводи, а не от военни сблъсъци. Дрънкане на оръжие – да, но не и реален  конфликт, коментира Каракачанов, като поясни, че интерес имат руският и  украинският президент.  България трябва да се ориентира не само по интересите на своите партньори, а и на своите. България няма интерес от засилването на напрежението в Черноморския регион, каза министърът.    Интересен нов момент във виждането на Каракачанов относно сегашното управление е, че единственият въпрос, по който се наложи компромис от страна на \"Обединени патриоти\", са пенсиите. Припомняме, че едно от обещанията на \"националистите\" ако дойдат на власт беше минималната пенсия да стане 300 лева - нещо, което не се случи.    \"Не ме е страх, но не ми се правят предсрочни избори. Уморително е и губене на време за държавата. В политиката, особено когато си в коалиция, трябва да се съобразяваш с партньорите, за да няма драми. Синята каска, обаче, вече я подарих на премиера Борисов. Който не е разбрал, че подобни крамоли са вредни, няма да разбере нищо и следващата година. Може ли в едно семейство да има скандали и комшиите да го уважават? Вместо да убеждаваме ГЕРБ, се разправяме със себе си\", каза военният министър.", "date": "2018.12.09", "title": "Каракачанов отрече САЩ да са ни казвали, че ще пратят военен кораб в Черно море"}
{"url": "https://www.actualno.com/interest/kalkulator-pokazva-kolko-tochno-zamyrsjavame-s-avtomobilite-si-news_710689.html", "text": "  Ако искате да знаете колко вредни емисии отделя автомобила ви при едно пътуване и да разберете колко замърсявате околната среда, вече има как – при това лесно и бързо. Благодарение на проекта , реализиран от българи, това е вече възможно.     За да бъде изчислението точно, първо се избира типът превозно средство, а след това и видът гориво. Накрая се въвежда и маршрутът, който може да е в един град, между две населени места или до различна държава, информира БНТ.   Според Димитър Протогеров, който е един от създателите на приложението, калкулаторът показва и още нещо – колко време трябва на едно дърво да \"пребори\" отделените вредни емисии. Например, на едно дърво му трябват 63 години, за да се справи със замърсяването, отделено от дизелова кола, пропътувала маршрута от центъра на София до \"Младост\". „Интересен факт за България е, че електричеството се добива до голяма степен от кафяви въглища, които са най-големият замърсител и съответно електрическите автомобили в България генерират по-големи емисии в сравнение със Северна Европа”, казва Протогеров.\r\nЗасега калкулаторът работи само на английски, но авторите му мислят да го развият още, с фокус главно България.  ", "date": "2018.12.09", "title": "Калкулатор показва колко точно замърсяваме с автомобилите си"}
{"url": "https://www.actualno.com/healthy/ananiev-obeshtava-che-medicinskijat-fakultet-njama-da-si-otide-zaradi-pravitelstvena-bolnica-news_710679.html", "text": "  \"Болница \"Лозенец\" (бел. ред. - известна и като Правителствена болница ) като многопрофилна детска болница ще бъде предназначена за лечение само на деца. Това обаче не означава, че ще закрием останалите отделения, които не са свързани с лечението на деца. Болницата ще бъде преобразувана чрез вливане в новата многофункционална детска болница. \". Това заяви здравният министър Кирил Ананиев относно съдбата на популярната болница в сутрешния неделен блок на bTV.     С думите си де факто Ананиев потвърди, че отделенията, които не са свързани с детско лечение, ще бъдат затворени и преместени. Въпреки това, здравният министър каза, че Медицинският факултет ще продължи да функционира, като няма никакъв проблем за настоящите и бъдещите студенти. На специалистите в болницата пък ще им бъде даден избор – дали да останат на същото място или да се прехвърлят на друго. При всички положения работа ще бъде намерена за всички, каза Ананиев. Здравният министър е категоричен, че .   Реално последното изказване - за изтичане на съответния период на акредитацията, потвърждава опасенията на студени от Медицинския факултет, че той не може да се премести в друга болница към момента. Тези опасения бяха изказани и пред . Друго от опасенията на студентите гласи, че . А на 13 декември предстои заседание в Народното събрание по въпроса с Правителствена болница. Но здравният министър обеща, че няма да има опасност за бъдещето на Медицинския факултет.\r\nСпоред Ананиев обаче преструктурирането е нещо хубаво, защото щяло да има нова детска болница на цената от 35-40 млн. лева, а иначе, ако трябвало да се строи детско заведение, ще отидат 150 млн. лева. Имало и обещание от Европа да се търси начин за европейско финансиране.  Болничното заведение разполага с около 220 легла. За да бъде многопрофилна детска болница обаче ще са необходими двойно повече. Предвижда се и изграждането на още един корпус с топла връзка между вече съществуващата сграда и новата.\r\nВчера ректорът на СУ \"Св. Климент Охридски\" проф. Анастас Герджиков подчерта, че по този въпрос никой \"не се консултирал с тях и не са били били уведомени\", припомня БГНЕС.   \"В развитието на своята учебна база от университета са инвестирали много средства, а преподавателският състав е изцяло на щат в болницата. Как ще се отрази тази промяна на болницата и Медицинския факултет обаче все още остава неясно. Още не знаем, защото не знаем за какво преструктуриране става дума. Единственото, което досега е юридически факт е, че Министерски съвет е внесъл предложение в Народното събрание болницата да не бъде към Министерски съвет. Тя не е правителствена болница, 80% от лекуващите се там пациенти са всъщност просто граждани. Ако Министерски съвет е решил вече да няма такъв контингент, това е един от начините. Има и други начини да се преустанови това\", каза проф. Герджиков и добави: \"Смущението им идва от това, че имаме един акт, от който не са ясни последствията. Трябваше да се излезе с цялостна концепция, за да е ясно от самото начало\".    ", "date": "2018.12.09", "title": "Ананиев обещава, че Медицинският факултет няма да си отиде заради Правителствена болница"}
{"url": "https://www.actualno.com/europe/hiljadi-arestuvani-zaradi-porednija-protest-na-jyltite-jiletki-news_710659.html", "text": "  Броят на арестуваните във Франция заради протеста на \"жълтите жилетки\" вече е над 1550 души, каза френският вътрешен министър Кристоф Кастанер, предаде БГНЕС. По думите му това е \"своеобразен рекорд\".     \"Никога в Париж не са задържани толкова много хора\", подчерта министърът. Само час по-рано той съобщи, че в цялата страна са задържани 1385 души, но уточни, че техният брой неизбежно ще нарасне.   Министърът на вътрешните работи заяви, че благодарение на по-гъвкавия начин на използване на полицията и жандармерията са постигнати по-добри резултати. Той отбеляза, че правоохранителните органи са действали успешно при подкрепата на бронирана техника, \"която отдавна не се е използвала във френската столица\".\r\nКастанер призна, че вчерашният ден е бил труден и напрегнат, имало е много инциденти в страната и в Париж. \"Но в същото време са регистрирани значително по-малко пострадали и по-малко насилие\", каза той.  Според френското МВР в протестите вчера (8 декември) са участвали 125 000 души. 10 000 от тях са били в Париж. Общо 118 протестиращи са ранени и 17 – сред полицията и жандармерията, обяви Кастанер.", "date": "2018.12.09", "title": "Хиляди арестувани заради поредния протест на \"жълтите жилетки\""}
{"url": "https://www.actualno.com/europe/tereza-mej-otreche-che-shte-otlaga-glasuvaneto-za-brexit-news_710684.html", "text": "  Говорител от \"Даунинг стрийт\" 10 категорично отхвърли появилите се в  медиите спекулации, че насрочения за 11  декември вот. \"Гласуването ще се проведе\", категорични бяха от резиденцията на британския премиер.     По предварителен план гласуването в британския парламент трябва да се състои на 11 декември.   Два дни преди решаващия вот за Brexit в британския парламент Тереза Мей предупреди депутатите, че са изправени пред \"неизследвани води\", ако откажат нейната сделка, предаде БГНЕС.\r\nТереза Мей заяви, че отхвърлянето на нейните предложения ще означава \"тежка несигурност\" за Великобритания. Премиерът предупреди, че действията на депутатите могат да доведат до предсрочни избори и има \"твърде голям риск за Brexit без сделка\". А министърът по въпросите на Brexit Стив Баркли резюмира - или със сделка, или без сделка, или без Brexit изобщо - най-добре е със сделка.  ", "date": "2018.12.09", "title": "Тереза Мей отрече, че ще отлага гласуването за Brexit"}
{"url": "https://www.actualno.com/balkani/makedonskoto-mvnr-otvyrna-na-zaplahata-na-karakachanov-news_710661.html", "text": "  Изявлението на е отлична възможност за контра-отговор и създаване на отрицателни нагласи, които ще ни отдалечат едни от други и ще създадат враждебност вместо приятелство. Това се казва в декларацията на македонското министерство на външните работи по повод вчерашното изявление на Красимир Каракачанов, в което той заплаши Република Македония с блокада на членството й в ЕС и НАТО, ако премиерът Зоран Заев продължава да твърди, че има македонски език.     \"Подписахме Договор за приятелство. Ще изграждаме приятелство, но това означава взаимно уважение, уважение и за интересите на съседа. Република Македония ще продължи и в бъдеще активната си, конструктивна и добросъседска политика, която е в духа на Договора с България и европейските ценности, които зачитат и двете страни\", се казва в Декларацията на Македонското министерство на външните работи.   Припомняме, че Каракачанов предупреди, че ще иска правителството да блокира кандидатурата на Македония за ЕС и НАТО, ако Скопие продължава курс към налагане на \"македонски език\" и ако не признае, че до 1944 година историята на Македония и България е обща.", "date": "2018.12.09", "title": "Македонското МВнР отвърна на заплахата на Каракачанов"}
{"url": "https://www.actualno.com/crime/blizo-sedmica-po-kysno-mvr-se-pohvali-s-razbita-pechatnica-za-nezakonni-dokumenti-news_710688.html", "text": "  Пет дни по-късно, икономическият отдел на СДВР и полицията в Костенец се похвалиха, че са разбили незаконна печатница за документи.     Според информацията, полицаите са влезли в частен имот в Костенец, който бил обитаван от 58-годишен криминално проявен и с присъди мъж. В хода на операцията са конфискувани пишещи машини; скенер; ксерокс; ламинатор; метална преса; множество дипломи, свидетелства и удостоверения за завършено основно, средно, висше образование и професионална квалификация; СУМПС; корици на дипломи и копия от бланки на документи; бележки с лични данни на лица, учебни заведения, населени места; метални форми с изобразени на тях букви и цифри; метални плаки-заготовки; ксерокопия на документи за самоличност; печати на учебни заведения вкл. и нотариални, както и заготовки за такива.   Допълнително са открити и иззети и 98 патрона и три метални писалки за изстрелване на боеприпаси, без да е налице надлежно разрешително за законното им притежаване, както и различни други веществени доказателства.\r\n58-годишният мъж е задържан за 24 часа, вече има обвинения срещу него.  ", "date": "2018.12.09", "title": "Близо седмица по-късно МВР се похвали с разбита печатница за незаконни документи"}
{"url": "https://www.actualno.com/business/kzp-obeshtanija-za-podaryci-primamvat-po-vyzrastni-hora-na-prezentacii-za-skypi-stoki-news_710677.html", "text": "  \"Доста интересен и напоследък все по-често практикуван способ за търговия е продажбата на стоки извън търговски обект по време на презентации в зали\". Това посочи председателят на Комисията за защита на потребителите (КЗП) Димитър Маргаритов пред радио \"Фокус\" и припомни, че в случаите на търговия извън търговския обект,  потребителите имат право на отказ в 14-дневен срок от закупуването на  стоката и да получат обратно парите си в същия срок след като я върнат  на търговеца.     Подобна практика преди време в свой материал - за електроуреди, продавани от фирма Welmax (Велмакс Лукс).   \"Особено по-възрастни хора получават примамлива покана да посетят презентация, като идеята е че те, дори и нищо да не си закупят, ще получат някакъв подарък. Понякога и чисто социални са движещите сили – за общуване. Така хората отиват на тези презентации, където с много красиви думи те могат да бъдат подведени да си закупят неща, които не са им необходими. Или пък да се предоверят на внушенията за качествата на тези продукти – особено, ако говорим за ефекта по отношение на здравословното състояние, и да решат да си ги вземат. Впоследствие обаче да установят, че или нямат нужда от тях, или че далеч не са чак толкова голяма панацея, за каквато се представят тези продукти\", обясни Маргаритов.\r\n\"Нека подходим разумно, да не се предоверяваме само на красиви думи, а да задаваме важните въпроси, когато в рамките на презентацията у нас съществува съмнение за едно или друго обстоятелство относно характеристиките на тези стоки. И да купуваме в рамките на подобни презентации тези стоки само на базата на информиран избор и на съзнанието, че имаме право на отказ\", препоръча председателят на КЗП.  Маргаритов предупреди, че трябва особено внимателно да се подхожда в случаите, в които закупуването на стоки от презентации е съпроводено с отпускането на заеми. \"След това – освен, че е възможно да се окажем с нещо, което няма да използваме и да сме дали за него доста пари, може и да се видим натоварени с допълнителни плащания заради лихвите по бързия кредит\", завърши той.", "date": "2018.12.09", "title": "КЗП: Обещания за подаръци примамват по-възрастни хора на презентации за скъпи стоки"}
